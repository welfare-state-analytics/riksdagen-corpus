<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--46</head>
          <docDate when="2015-12-15">2015-12-15</docDate>
        </div>
      </front>
      <body>
        <div>
          <note>
            § 1 Anmälan om vice ordförande i utskott
          </note>
          <note>
            Förste vice talmannen anmälde att Mats Pertoft (MP) valts till
            vice ordförande i justitieutskottet under Annika Hirvonen Falks
            (MP) ledighet den 11 december 2015–6 augusti 2016.
          </note>
          <note>
            § 2 Avsägelse
          </note>
          <note>
            Förste vice talmannen meddelade att Olof Lavesson (M) avsagt
            sig uppdraget som suppleant i utrikesutskottet.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om kompletteringsval
          </note>
          <note>
            Förste vice talmannen meddelade att Moderaternas riksdagsgrupp
            anmält Maria Stockhaus som suppleant i utrikesutskottet .
          </note>
          <note>
            Förste vice talmannen förklarade vald till
          </note>
          <note>
            suppleant i utrikesutskottet
          </note>
          <note>
            Maria Stockhaus (M)
          </note>
          <note>
            § 4 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2015/16: 260
          </note>
          <note>
            Till riksdagen
          </note>
          <note>
            Interpellation 2015/16:260 Åldersbedömningar
          </note>
          <note>
            av Johan Forssell (M)
          </note>
          <note>
            Interpellationen kommer att besvaras tisdagen den 19 januari
            2016.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 10 december 2015
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            Interpellation 2015/16: 264
          </note>
          <note>
            Till riksdagen
          </note>
          <note>
            Interpellation 2015/16:264 Dämpat söktryck
          </note>
          <note>
            av Johan Forssell (M)
          </note>
          <note>
            Interpellationen kommer att besvaras tisdagen den 19 januari
            2016.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 10 december 2015
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motioner
          </note>
          <note>
            2015/16:3289 och 3290 till arbetsmarknadsutskottet
          </note>
          <note>
            § 6 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Miljö- och jordbruksutskottets betänkande
          </note>
          <note>
            2015/16:MJU2 Utgiftsområde 23 Areella näringar, landsbygd och
            livsmedel
          </note>
          <note>
            Skatteutskottets betänkanden
          </note>
          <note>
            2015/16:SkU1 Utgiftsområde 3 Skatt, tull och exekution
          </note>
          <note>
            2015/16:SkU14 Avskaffande av skattenämnder inom fastighetstaxeringen
          </note>
          <note>
            Utbildningsutskottets betänkande
          </note>
          <note>
            2015/16:UbU1 Utgiftsområde 16 Utbildning och universitetsforskning
          </note>
          <note>
            Försvarsutskottets betänkande
          </note>
          <note>
            2015/16:FöU1 Utgiftsområde 6 Försvar och samhällets krisberedskap
          </note>
          <note>
            Finansutskottets betänkande
          </note>
          <note>
            2015/16:FiU17 Genomförande av krishanteringsdirektivet
          </note>
          <note>
            § 7 Allmänna bidrag till kommuner
          </note>
          <note>
            Finansutskottets betänkande 2015/16:FiU3
          </note>
          <note>
            Utgiftsområde 25 Allmänna bidrag till kommuner (prop. 2015/16:1
            delvis)
          </note>
          <note>
            föredrogs.
          </note>
          <note type="speaker">
            Anf. 1 ULRIKA HEINDORFF (M):
          </note>
          <note>
            Herr talman! Medborgarna som vi i denna kammare representerar
            vill att vi ska tala mer om våra egna förslag och mindre om våra
            politiska motståndares förslag. Därför tänkte jag i mitt huvudanförande
            tala om vilka utmaningar vi i Moderaterna ser och vilka förslag
            vi har för att möta dessa utmaningar kopplat till de allmänna
            bidragen till kommuner, landsting och regioner, som vi diskuterar
            här i dag.
          </note>
          <note>
            Sverige beskrivs ofta som ett av världens bästa länder att växa
            upp i. Men vi ser också att Sverige står inför flera stora utmaningar
            framöver. Vi ser ett nytt utanförskap som växer fram, ett nytt
            utanförskap som innebär att unga människor, utrikes födda och
            de som saknar utbildning har allt svårare att komma in på arbetsmarknaden.
            Dessa personer riskerar att drabbas av en långvarig strukturell
            arbetslöshet, och vi som politiker måste möta detta nya utanförskap
            med kraftfulla åtgärder.
          </note>
          <note>
            Moderaterna har presenterat flera förslag för att göra just detta.
            Några av dessa förslag är förstajobbetavdrag, fortsatta sänkta
            arbetsgivaravgifter för de unga som ska få sitt allra första jobb,
            förstajobbetanställningar och bibehållna nivåer för RUT och ROT.
          </note>
          <note>
            Herr talman! I dag diskuterar vi allmänna bidrag till kommuner
            och landsting. Jag har under ett par år haft förmånen att vara
            förtroendevald i Region Skåne. Vi som är eller har varit landstingspolitiker
            vet att inga skattehöjningar i världen kan motsvara de satsningar
            som behöver göras i välfärden framöver. Däremot krävs det fler
            i arbete, det krävs fler som kan betala skatt och fler som kan
            bidra. Genom att fler arbetar skapas mer resurser till välfärdens
            kärna, samtidigt som de resurser som behövs i bidragssystemen
            minskar. På så sätt kan vi långsiktigt säkerställa en trygg finansiering
            av välfärden.
          </note>
          <note>
            Av kommunernas totala intäkter förra året utgjorde statsbidragen
            ungefär 10 procent. Detta ska ställas mot att skatteintäkterna
            utgjorde ca 65 procent. Därför är det viktigt att skatteintäkterna
            stärks ytterligare. Jag vill här förtydliga att det inte handlar
            om att skatten ska bli högre, utan det handlar om att fler ska
            betala skatt.
          </note>
          <note>
            Kommuner, landsting och regioner har många utmaningar framöver.
            Vi ser en demografisk utveckling med en allt äldre befolkning.
            Vi behöver fler som vill utbilda sig inom hälso- och sjukvården
            och som fortsätter att jobba inom hälso- och sjukvården hela sitt
            arbetsliv. Vi behöver kunna erbjuda sjukvårdsanställda mer valfrihet.
            Det kan vi göra till exempel genom vårdval, vilket leder till
            att man får fler arbetsgivare att välja mellan inom ramen för
            den skattefinansierade hälso- och sjukvården.
          </note>
          <note>
            Herr talman! Moderaternas mål är att öka välståndet och tryggheten
            för alla medborgare i Sverige. De reformförslag som vi presenterar
            är därför fokuserade på hur jobben ska bli fler. Vi vill minska
            utanförskapet och stärka incitamenten att arbeta genom att stå
            upp för rimliga skattenivåer som stärker den enskildes makt över
            sitt eget liv och sina utgifter, öka investeringarna i utbildning
            och värna om företagsklimatet.
          </note>
          <note>
            Nästan 93,4 miljarder kronor ska fördelas till kommuner och landsting
            genom statsbidrag. Dessa pengar kommer från dig som sitter här
            inne i kammaren, från dig som sitter på åhörarläktaren, från dig
            som tittar på tv eller från dig som tittar på webben. Det finns
            inget egensyfte i fråga om att denna pott ska vara så stor som
            möjligt om resurserna kan användas mer effektivt och bidra till
            mer skatteintäkter någon annanstans.
          </note>
          <note>
            Drivkrafterna för jobb och företagande behöver öka ytterligare,
            och i takt med detta kommer kommunernas och landstingens egna
            skatteintäkter att öka.
          </note>
          <note>
            Moderaterna anser med hänsyn till det jag har sagt att anslaget
            1:1 Kommunalekonomisk utjämning bör minskas med 107 miljoner kronor
            jämfört med regeringens förslag. Dessa pengar ska användas till
            satsningar inom andra politikområden för att stärka jobb och tillväxt.
          </note>
          <note>
            De allmänna bidragen bör justeras enligt följande: j obbstimulans
            i försörjningsstödet, utökning av allmän förskola, tioårig grundskola,
            utökad undervisningstid i matematik och ett bibehållet högkostnadsskydd
            i äldreomsorgen.
          </note>
          <note>
            Avslutningsvis vill jag poängtera att i princip alla Moderaternas
            förslag stärker möjligheterna för människor att komma i jobb.
            Det handlar om både jobbstimulanser och utbildningsinsatser. Så
            bygger vi Sverige starkt.
          </note>
          <note type="speaker">
            Anf. 2 NIKLAS KARLSSON (S) replik:
          </note>
          <note>
            Herr talman! Det är väl bra att man talar om sin egen politik
            och redogör för hur man vill att vårt land ska se ut, vilka möjligheter
            våra kommuner ska ha och hur välfärden ska byggas. I det ligger
            naturligtvis också att man motiverar och förklarar varför politiken
            ska bedrivas på ett visst sätt och varför satsningar eller nedskärningar
            ska göras inom olika verksamhetsområden.
          </note>
          <note>
            I det särskilda yttrande som Moderaterna har skrivit i detta
            ärende skriver de att de står för en annan väg. Det blir ganska
            tydligt att så är fallet. Det är ett helt annat Sverige som Moderaterna
            vill bygga än det som vi socialdemokrater ser framför oss.
          </note>
          <note>
            Vi kan konstatera att det handlar om nedskärningar inom den kommunala
            vuxenutbildningen, nedskärningar inom landstingen, nedskärningar
            i fråga om kvinnors hälsa och nedskärningar i fråga om psykisk
            ohälsa bland barn och unga vuxna.
          </note>
          <note>
            Ulrika Heindorff berättade här att hon har erfarenhet från Region
            Skåne – det är både hennes och min del av landet – och att hon
            har erfarenhet från landstingspolitik.
          </note>
          <note>
            Alla de skattesänkningar som ni nu föreslår motsvarar all sjukvård
            och all primärvård i Region Skåne under ett helt år. Så mycket
            vill ni dra ned på välfärden i vårt land. Varför är det bättre
            för Sverige, Ulrika?
          </note>
          <note type="speaker">
            Anf. 3 ULRIKA HEINDORFF (M) replik:
          </note>
          <note>
            Herr talman! Jag tackar Niklas Karlsson för repliken. Det är
            klassisk socialdemokratisk retorik att ställa skattesänkningar
            mot en stärkt välfärd. Men håll i dig nu , Niklas! Under Alliansens
            regeringstid ökade skatteintäkterna med hela 36 procent mellan
            2006 och 2014, alltså långt mer än vad inflationen på 10 procent
            avsåg.
          </note>
          <note>
            Det är mycket enkel retorik att säga: Låt oss höja skatten. Då
            får vi per automatik en bättre välfärd.
          </note>
          <note>
            Man önskar att det vore så enkelt, men det är det inte.
          </note>
          <note>
            Socialdemokraternas huvudtes är alltid att höjd skatt per automatik
            ger en bättre välfärd. Vad fantastiskt om det hade varit så !
          </note>
          <note>
            Jag återkommer till det som jag sa i mitt huvudanförande, nämligen
            att vi behöver fler i arbete, fler som kan bidra och fler som
            kan betala skatt. Det är en stor skillnad mellan den sittande
            rödgröna regeringens alternativ och alternativen från oppositionspartierna
            i Alliansen. Vi har nämligen otroligt olika syn på detta.
          </note>
          <note>
            Man kan också nämna i sammanhanget att medelskattesatsen under
            2015 har ökat med 0,13 procentenheter. Det motsvarar 2 miljarder
            kronor. Men de totala skatteintäkterna tack vare fler i arbete
            har ökat med 18 miljarder. Det är en rätt bra jämförelse, och
            det tydliggör problematiken.
          </note>
          <note type="speaker">
            Anf. 4 NIKLAS KARLSSON (S) replik:
          </note>
          <note>
            Herr talman! Det är mycket siffror från Moderaternas sida, Ulrika
            Heindorff. Man kan nog konstatera om man är snabb i huvudräkning
            att även om man lägger ihop alla de summor som du nu talar om
            kommer man aldrig upp i de 140 miljarder kronor som ni har sänkt
            skatten med under åtta år.
          </note>
          <note>
            Du sa i ditt anförande att vi skulle tala om egen politik. Jag
            tycker att det är rimligt. Ändå kommer du tillbaka till att vi
            socialdemokrater har en väldigt enkel retorik.
          </note>
          <note>
            Det är ju inte så att vi tycker att människor inte ska försörja
            sig själva eller att vi inte ska ha fler människor i arbete.
          </note>
          <note>
            Jag kan konstatera när jag läser nationalräkenskaperna för det
            tredje kvartalet att vi har en bnp-tillväxt på 3,9 procent. Hushållens
            disponibla inkomster har ökat med 3 ½ procent jämfört med för
            ett år sedan. Vi har 81 000 fler människor i arbete jämfört med
            2014. Arbetslösheten sjunker.
          </note>
          <note>
            Det är inte så att socialdemokratisk politik innebär att människor
            blir arbetslösa. Den innebär att vi ökar sysselsättningen och
            tillväxten och sänker arbetslösheten.
          </note>
          <note>
            Den innebär också att vi tillför mer resurser till välfärden
            – till skillnad från Moderaterna och de andra borgerliga partierna,
            vars enda svar är skattesänkningar. Det har man talat om i åtta
            år. Man har inget nytänkande, utan man fortsätter med detta.
          </note>
          <note>
            Mitt tydliga besked som socialdemokrat är att framtiden aldrig
            börjar med ett nej.
          </note>
          <note type="speaker">
            Anf. 5 ULRIKA HEINDORFF (M) replik:
          </note>
          <note>
            Herr talman! Vi kommer åter tillbaka till att man gärna ställer
            skattesänkningar mot ökad välfärd. Jag ser inte den motsättning
            som Socialdemokraterna bevisligen ser.
          </note>
          <note>
            Vi har en hög skattesats i Sverige. Vi har det högsta skattetrycket
            på arbete av EU:s 28 medlemsländer. Det här gäller totalt sett
            när man ser till bnp som andel av de totala skatteintäkterna.
            Dessutom har Sverige värl ­ dens högsta marginalskatter. Ändå
            väljer regeringen i sin budgetproposi ­ tion att höja marginalskatten
            ytterligare genom att trappa ned jobbskatte ­ avdraget.
          </note>
          <note>
            Vad gäller pensionärerna är jag glad att kunna säga att vi under
            Alliansens regeringstid sänkte skatten för pensionärer fem gånger
            – och detta utan att behöva höja skatten för dem som arbetar.
          </note>
          <note>
            Nu blir det en sänkning av skatten, men det finns risk att den
            äts upp av den ökning av maxtaxan som man gör inom hemtjänsten.
            Jag tycker att det är mycket snack och lite hockey. Det är en
            viktig fråga för många äldre att få ihop ekonomin i vardagen.
            Den här regeringen väljer nu att höja taket för taxan i hemtjänsten,
            och det ökar kostnaderna uppemot 2 500 kronor.
          </note>
          <note>
            Jag talar hemskt gärna om Moderaternas egen politik. Det lade
            jag hela mitt huvudanförande på. Men det är klart att i repliker
            måste man också kunna bemöta regeringens politik och de förslag
            som regeringen har lagt fram. Det hoppas jag att jag nu har gjort
            på ett bra sätt.
          </note>
          <note type="speaker">
            Anf. 6 ANDERS AHLGREN (C):
          </note>
          <note>
            Herr talman! Att vara förtroendevald med ansvar för en kommuns
            verksamhet tillhör de allra viktigaste politiska uppgifterna.
            Skola, vård och omsorg är verkligen samhällets kärnverksamhet.
            Därför är det viktigt att vi i riksdagen långsiktigt säkerställer
            finansieringen så att kommunerna kan leverera god kvalitet och
            utveckla verksamheten.
          </note>
          <note>
            Det viktigaste för en hälsosam kommunsektor är att fler jobb
            skapas i nya och växande företag. Då tillförs våra kommuner nya
            resurser i form av skatteintäkter. Men också de statliga bidragen
            är en viktig inkomstkälla för kommunerna.
          </note>
          <note>
            Centerpartiet är mycket tydligt: Vi vill ha ett decentraliserat
            samhälle. Vi tror på människors förmåga att ta ansvar för sig
            själva och för andra. Decentralisering handlar om att flytta makten
            närmare människors vardag.
          </note>
          <note>
            Vi är också väldigt tydliga med att försvara det kommunala självstyret.
            För oss är det självklart att invånarna ska kunna påverka den
            egna kommunens prioriteringar men också utkräva ansvar av dem
            som är politiskt ansvariga. Det kommunala självstyret är grunden
            för hur Sverige ska styras enligt 1 kap. 1 § regeringsformen.
          </note>
          <note>
            I början av 1990-talet stod det kommunala självstyret som starkast.
            Nästan alla statsbidrag lades i den så kallade påsen. Skälet var
            att många bidrag med olika regler skapade ineffektivitet. Uppfattningen
            då var att det var bättre att tala om vad som skulle göras och
            sedan låta kommunerna och landstingen bestämma hur det skulle
            genomföras. Nu verkar detta synsätt vara bortglömt.
          </note>
          <note>
            Genom åren har alla regeringar oavsett färg ökat antalet riktade
            bidrag. Ett färskt exempel på den skeva fördelningen mellan generella
            och riktade statsbidrag är den budget som regeringen presenterat
            inför 2016. 24 nya bidrag har tillkommit, och tillsammans med
            tidigare beslut uppgår nu antalet riktade statsbidrag till över
            80.
          </note>
          <note>
            Många kommuner är bekymrade över denna utveckling. SKL:s socialdemokratiska
            ordförande Lena Micko säger i Dagens Samhälle nr 34 och 39: ”Det
            är en bekymmersam utveckling, den stora mängden specialdestinerade
            statsbidrag begränsar möjligheterna till lokala prioriteringar
            och det är allvarligt.”
          </note>
          <note>
            Sveriges kommuner är olika. Ändå utformas de riktade statsbidragen
            som om förutsättningarna är lika i hela landet. Någon lokal anpassning
            av bidragen ges det inget utrymme för.
          </note>
          <note>
            Konsekvenserna av prioriteringen av specialdestinerade statsbidrag
            blir att det finns medel att söka för åtgärder som inte alltid
            är de som står högst i den kommunala prioriteringen.
          </note>
          <note>
            Småkom redovisar nu att man ser att skillnaderna ökar när det
            gäller utnyttjandet av riktade statsbidrag. Kommuner i södra Sverige
            deltar oftare än kommuner i norra Sverige. Större städer deltar
            mer än övriga kommungrupper.
          </note>
          <note>
            Kommunerna uppger att det största hindret för att delta är när
            de måste bidra med egna pengar för att få del av de statliga bidragen.
            Men också den ökande byråkratin i form av ansökningar och redovisningar
            påverkar, särskilt då de beviljade bidragen kan vara så små att
            de inte löser det verkliga problemet. Detta innebär att nya uppgifter
            påförs kommunerna utan att staten säkrar att det finns resurser
            för kommunerna att klara av dem. Vad innebär det på sikt om fler
            kommuner inte tycker sig ha möjlighet att ta del av riktade statsbidrag?
          </note>
          <note>
            Centerpartiet anser att tillskott från staten till kommunerna
            ska ges i de generella statsbidragen. Staten ska inte detaljstyra
            hur kommuner använder statsbidrag utan i stället tillföra medel
            i den så kallade påsen. Kommunerna har förmåga att själva styra
            medel till de verksamheter som invånar ­ na har störst behov av.
          </note>
          <note>
            Det rimliga sättet att skapa ett förtroendefullt ansvar mellan
            staten och kommunerna förutsätter tydliga statliga mål, kommunal
            frihet att använda pengarna så effektivt som möjligt och regelbunden
            uppföljning och utvärdering.
          </note>
          <note>
            Det kommunala självstyret har också en annan viktig funktion.
            Genom att som kommunpolitiker tvingas prioritera och politiskt
            ta ansvar för sina beslut utvecklas den kommande generationen
            av politiker som längre fram tar ansvar för landet.
          </note>
          <note>
            Men staten är på väg in i samma bidragsröra som före det samlade
            statsbidraget. Öronmärkta pengar skapar ineffektivitet samtidigt
            som statliga pekpinnar får många lokalpolitiker att tappa lusten.
            När det blir svårare att rekrytera förtroendevalda försämras förutsättningarna
            för bra ledarskap, och demokratin försvagas.
          </note>
          <note>
            Herr talman! Det vi ser är uttryck för en politisk ambition från
            regering och ministrar att åtgärda specifika problem inom det
            kommunala området. Men frågan är om det också visar på ett allt
            lägre förtroende för kommunpolitikernas förmåga. Är det ett uttryck
            för minskad tillit till att våra politiska kollegor i kommuner
            och landsting gör rätt prioriteringar?
          </note>
          <note>
            Centerpartiet är tydligt i denna fråga: Vi tror på kommunpolitikernas
            förmåga att prioritera i sin verksamhet. Ingrepp i självstyret
            underminerar på ett olyckligt sätt lokal anpassning och ansvarsutkrävande.
          </note>
          <note>
            Till slut, ledamöter, blir alla beslut i den här kammaren också
            lokal politik.
          </note>
          <note>
            (Applåder)
          </note>
          <note type="speaker">
            Anf. 7 MATS PERSSON (L):
          </note>
          <note>
            Herr talman! Efter åtta år med styre av Liberalerna och Alliansen
            står Sverige starkt. De offentliga finanserna är i ordning, sysselsättningsgraden
            är väldigt hög, människor har mer pengar i plånboken och vi står
            väl rustade att möta de utmaningar vi har framför oss.
          </note>
          <note>
            Samtidigt har vi en osäker omvärld med en amerikansk ekonomi
            som vi inte riktigt vet vart den tar vägen, oroligheter i Asien
            och Kina, en försvarssituation när det gäller Ryssland och Ukraina,
            och naturligtvis den alarmerande europeiska flyktingkrisen som
            ställer hela den europeiska ekonomin inför nya frågor.
          </note>
          <note>
            Här hemma ser vi ökade kostnader för sjukskrivningar. De ökar
            i takt som ingen tidigare hade kunnat tänka sig, och det medför
            en stor oro för statens budget och kommunernas budgetar. Vi ser
            ökade kostnader natio ­ nellt, regionalt och lokalt för den europeiska
            flyktingkrisen och det faktum att många människor just nu söker
            sig till Sverige för att söka asyl.
          </note>
          <note>
            Herr talman! Utöver det har Sverige en stor utmaning i att allt
            fler blir äldre. Det är i grund och botten någonting väldigt positivt
            att vi lever länger och kan lägga till ett antal friska år efter
            65-årsdagen för att göra roliga saker i livet. Men det betyder
            också att kostnaderna för omsorgen och sjukvården riskerar att
            öka i en väldigt kraftig omfattning. Till detta lägger vi nu att
            vi har ett flyktingmottagande i kommunerna och påfrestningar på
            välfärden kopplat till att många människor nu söker sig till Sverige.
          </note>
          <note>
            I detta läge väljer regeringen och finansminister Magdalena Andersson
            att överge devisen om stabila statsfinanser. Så sent som i helgen
            meddela ­ de finansministern att nu gäller inte längre politiken
            att vi här och nu ska ta ansvar för kostnaderna. Vi ska framöver
            enligt henne skjuta över kostnaderna på framtida generationer.
          </note>
          <note>
            Herr talman! Jag tror att det är fel väg att gå. Vi behöver i
            detta läge ta ansvar för att vi inte använder morgondagens skattebetalares
            pengar, utan vi ska här och nu ta ansvar för de frågor som vi
            här och nu har att möta.
          </note>
          <note>
            Därför är Liberalernas budgetmotion stram. Vi föreslår ett lägre
            ut ­ giftstak än vad regeringen gör. Vi har högre finansiellt
            sparande än vad regeringen har. Det gör inte vi för att vi vill
            spara bara för sparandets skull. Vi tror att det är att ta ansvar
            här och nu för de frågor som Sverige har att svara på och också
            för att vi inte ska skjuta över kostnaderna till framtida generationer.
          </note>
          <note>
            Vi kan föreslå denna politik därför att vi säger nej till mycket
            av den ineffektiva politik som regeringen för. Regeringen höjer
            nu skatterna med över 30 miljarder kronor inte för att i huvudsak
            finansiera välfärdens kärna utan för att lägga de pengarna på
            ineffektiva byggsubventioner eller typisk socialdemokratisk Amspolitik
            som vi redan nu ser inte ger några nya jobb. Jag tror att det
            var en traineeplats och två som hade fått del av det så kallade
            utbildningskontraktet. Det är inte väl investerade pengar för
            framtiden.
          </note>
          <note>
            Herr talman! Vi satsar från Liberalernas sida i stället på att
            investera i framtiden genom att säga att vi vill ha tioårig grundskola.
            I denna budget och till det vi diskuterar här och nu skjuter vi
            också till pengar till kommunerna. Det är 1 ½ miljard fullt utbyggt
            för att vi ska kunna ha råd att införa tioårig grundskola. Vi
            gör detta för att vi vill satsa på Sverige och investera i Sverige.
            Parallellt med det investerar vi i Sverige genom att göra det
            mer lönsamt att arbeta och utbilda sig.
          </note>
          <note>
            Mot detta står regeringens historiskt höga skattehöjningar och
            regeringens klassiska socialdemokratiska Amspolitik och byggsubventioner
            som ingen människa eller byggherre har frågat efter och som inte
            är att investera och göra Sverige starkare för framtiden.
          </note>
          <note>
            Herr talman! Vi står nu i ett läge där vi har stabila offentliga
            finanser. Vi har hög sysselsättningsgrad och en svensk ekonomi
            som tuffar på. Det är i det läget viktigt att se att vi framför
            oss har stora kostnadsökningar i välfärdens kärna, i sjukvården
            och i omsorgen. Vi har ökade kostnader för sjukskrivningar och
            också ökade kostnader för migration och integration.
          </note>
          <note>
            I det läget är det viktigt att göra rätt vägval. Det vägvalet
            är i min värld att här och nu ta ansvaret för Sveriges finanser
            och investera Sverige starkt inför framtiden genom att investera
            i kunskap och i att det ska löna sig att utbilda sig och arbeta.
          </note>
          <note>
            Herr talman! Regeringen gör precis tvärtom. På punkt efter punkt
            gör man det mindre lönsamt att arbeta och att utbilda sig. Man
            använder de skattehöjningar man inför inte för att investera i
            välfärdens kärna utan för att lägga de pengarna på ineffektiv
            arbetsmarknadspolitik och byggsubventioner. Det är inte så vi
            bygger Sverige starkt.
          </note>
          <note>
            Herr talman! Vi bygger Sverige starkt genom att satsa på kommunerna,
            landstingen och regionerna men också genom att se till att människor
            genom sina egna val och sin egen drivkraft kan vinna på att arbeta
            och att utbilda sig. Det är så vi bygger Sverige starkt.
          </note>
          <note>
            Det är genom att här och nu ta ansvar för de kostnader vi har
            och inte skjuta över dem på framtida generationer som vi här och
            nu tar ansvar för Sverige och ser till att Sverige också i framtiden
            kan stå starkt.
          </note>
          <note type="speaker">
            Anf. 8 NIKLAS KARLSSON (S) replik:
          </note>
          <note>
            Herr talman! Efter Liberalernas och Mats Perssons anförande ve
            t jag inte riktigt i vilken ända jag ska börja.
          </note>
          <note>
            Han talar om att regeringen kommer med ineffektiva politiska
            åtgärder som inte riktar sig mot välfärdens kärna. Han kritiserar
            en klassisk Amspolitik och talar hela tiden om att vi ska bygga
            Sverige starkt. Det går inte riktigt ihop.
          </note>
          <note>
            Först och främst vill jag vända mig till Liberalerna och Mats
            Persson och fråga: På vilket sätt är de åtgärder som ni nu säger
            nej till inte riktade mot välfärdens kärna? Vi säger att vi vill
            satsa på vuxenutbildningen. Ni säger nej. Det är 1,4 miljarder
            mindre motsvarande 30 000 platser i den kommunala vuxenutbildningen.
            Är inte det en satsning på välfärdens kärna?
          </note>
          <note>
            Vi vill satsa 2 miljarder på bemanning i äldreomsorgen. Det säger
            ni nej till. Är det inte en satsning på välfärdens kärna? Vi vill
            skicka extra anslag till landstingen med ytterligare 1 miljard
            2016. Det är i Liberalernas värld inte en satsning på välfärdens
            kärna. Vad är det då, Mats Persson?
          </note>
          <note type="speaker">
            Anf. 9 MATS PERSSON (L) replik:
          </note>
          <note>
            Herr talman! Det är naturligtvis så att det också i Socialdemokraternas
            budget finns investeringar och satsningar på välfärdens kärna.
            Vi möter dem från Liberalernas sida. Vi möter dem med till och
            med mer pengar än vad Socialdemokraterna gör.
          </note>
          <note>
            Om vi tar utbildningssidan vill vi ha en tioårig grundskola där
            vi tillför pengar. Vi vill införa en yrkesskola som skulle göra
            det möjligt för nyanlända att gå i yrkesutbildning och på det
            sättet komma in på den svenska arbetsmarknaden.
          </note>
          <note>
            Vi tillför mer pengar till lärlingsanställningar och lärlingsutbildningar
            än vad regeringen gör. Vi gör på det sättet investeringar i utbildningssystemet
            som vi utifrån vår övertygelse tror är en bättre modell än den
            modell som regeringen tror på.
          </note>
          <note>
            Vi tror nämligen att det är bra att människor är ute på en arbetsplats,
            skaffar kontakter och på det sättet lär sig ett yrke. Vi tror
            att det är modellen för Sverige framåt. Vi gör ett annat vägval
            än vad ni gör. Men du kan inte säga att vi inte satsar och investerar
            pengar.
          </note>
          <note>
            Det Socialdemokraterna gör är att ni lägger huvuddelen av era
            satsningar på ineffektiv politik. Ni satsar 6 miljarder i byggsubventioner,
            5 miljarder i traineekontrakt och 90-dagarsgaranti som än så länge
            har gett tre personer en möjlighet att göra någonting annat. Det
            är ganska dyr politik per huvud.
          </note>
          <note>
            Jag tror att det sätt vi bygger Sverige starkt, Niklas Karlsson,
            är att se till att människor känner en drivkraft att gå till jobbet,
            att människor vinner på att utbilda sig i stället för att inte
            utbilda sig och att vi ser till att verkligen investera i välfärdens
            kärna. Det gör inte ni, men det gör vi.
          </note>
          <note type="speaker">
            Anf. 10 NIKLAS KARLSSON (S) replik:
          </note>
          <note>
            Herr talman! Det talas om drivkraft att gå till jobbet. Vi vet
            att principen som har styrt Sverige i åtta år är att den som inte
            tar det jobb som inte finns får skylla sig själv. Det kommer återigen
            från Liberalernas läppar. Visst, det är er politik. Men vi står
            för ett annat Sverige.
          </note>
          <note>
            Det finns en del omfördelningar i Liberalernas budget. Man tycker
            att en del av de satsningar som regeringen gör ska gå till andra
            satsningar. Du har räknat upp en del av dem. Men vi måste ändå
            kunna konstatera nettoeffekten i Liberalernas budgetförslag i
            förhållande till det förslag regering ­ en lämnar. Det är 26 miljarder
            mindre i ert budgetalternativ än det som regeringen levererar.
          </note>
          <note>
            Det är 5,6 miljarder mindre till utbildning och 6,2 miljarder
            mindre till välfärden. Det som Liberalerna menar är inef fektiv
            politik är ytterligare 1 miljard till landstingen för att hälso-
            och sjukvården ska bli bättre. Det är nej till 1,4 miljarder så
            att vi får 30 000 nya komvuxplatser och utbildningstillfällen.
            Det är nej till 2 miljarder mer till bemanning i äldreomsorgen.
          </note>
          <note>
            Det är Liberalernas Sverige. Jag vill påstå att det inte är att
            bygga Sverige starkt.
          </note>
          <note type="speaker">
            Anf. 11 MATS PERSSON (L) replik:
          </note>
          <note>
            Herr talman! Det är fascinerande att lyssna på Niklas Karlsson.
            Vi som lyssnade på radioinslag och tv-intervjuer under valrörelsen
            kunde konstatera att Socialdemokraterna hade ett mantra: inte
            låna till skattesänkningar. Vad gör regeringen nu? Man lånar till
            ineffektiv subventionspolitik och klassisk socialdemokratisk arbetsmarknadspolitik.
          </note>
          <note>
            I helgen öppnade finansministern upp för att vi inte längre ska
            ha stabila statsfinanser. Den budget som ligger på kammarens bord
            innebär stora skattehöjningar och att man höjer utgifterna, det
            vill säga man ökar upplåningen och bygger inte stabila statsfinanser
            framåt. Det är helt fel väg att gå.
          </note>
          <note>
            Jag tror att det är extra viktigt i den situation vi befinner
            oss att vi håller i pengarna så att vi kan investera och se till
            att våra barn och barnbarn inte behöver betala senare. Men det
            är precis så det blir med den politik ni för, och det är som sagt
            fel väg att gå.
          </note>
          <note type="speaker">
            Anf. 12 JAKOB FORSSMED (KD):
          </note>
          <note>
            Herr talman! Grunden för den svenska välfärden läggs i kommunerna.
            Det är de som har huvudansvaret för att leverera en välfungerande
            skola, vård, omsorg och mycket mer.
          </note>
          <note>
            De satsningar som görs på dessa områden i statsbudgeten är närmast
            marginella i förhållande till de resurser som kommunerna själva
            lägger in. Därför är det inte storleken på de statliga insatserna
            som på sikt avgör hur välfärden utvecklas och hur mycket resurser
            som välfärdens olika delar kan få. Det avgörs i stället av skattebasens
            storlek, som i sin tur helt och hållet beror på sysselsättningen,
            alltså hur jobben och antalet arbetade timmar utvecklas. Som så
            mycket annat handlar debatten om kommunernas ekonomi om jobben.
          </note>
          <note>
            Det bästa en regering kan göra är att underlätta för kommunerna
            genom att vidta åtgärder som ger fler jobb och ökar sysselsättningen,
            inte att ge pengar man inte har till fler riktade satsningar.
            Därför är en effektiv jobbpolitik av avgörande betydelse för att
            kommuner och landsting ska kunna tillhandahålla välfärd med kvalitet.
          </note>
          <note>
            Kristdemokraternas jobbförslag kommer att leda till fler arbetade
            timmar och en fortsatt god utveckling av skatteunderlaget, vilket
            förbättrar välfärden.
          </note>
          <note>
            Regeringens politik däremot främjar inte fler människor i arbete.
            Förändringarna i sjukförsäkringen, avsaknaden av reformer för
            att på allvar förbättra integrationen och kraftigt höjda skatter
            på att arbeta och anställa och på själva jobben kommer inte att
            leda till fler jobb eller arbetade timmar.
          </note>
          <note>
            Den positiva förändring vi ser på arbetsmarknaden är främst en
            effekt av Alliansens jobbreformer och av en gynnsam konjunktur.
          </note>
          <note>
            Regeringens budget är långsiktigt problematisk för kommuner och
            landsting. Inte minst förslaget om en särskild löneskatt för äldre
            kommer att försämra kommunernas skatteunderlag då fler äldre kommer
            att sluta arbeta tidigare än vad de annars skulle göra. Det blir
            dessutom dyrare för kommunerna att anställa till exempel de pensionerade
            lärare och den pen ­ sionerade vårdpersonal som behövs för att
            hantera den ökande befolk ­ ningen.
          </note>
          <note>
            Herr talman! Kommunerna bedömer själva att deras kostnader kommer
            att öka de närmaste åren. Om inte betydligt fler kommer i arbete
            kommer skattehöjningar att krävas kommande år, vilket också har
            en negativ effekt på sysselsättningen.
          </note>
          <note>
            Den kraftiga ökningen av det offentliga åtagandet som regeringens
            budget resulterar i riskerar också att med tiden skära ytterligare
            hål i de kommunala budgeterna.
          </note>
          <note>
            Det är riktigt att regeringen ersätter kommunerna enligt finansieringsprincipen.
            Men befolkningen ökar snabbt i många kommuner, och efterfrågan
            på välfärdstjänsterna blir knappast mindre i och med regeringens
            så kallade gratissatsningar.
          </note>
          <note>
            Det är inte heller orimligt att det kommer att efterfrågas fler
            liknande satsningar inom andra delar av vården och omsorgen längre
            fram. Det kan bli mycket svårt att förklara varför vissa insatser
            ska vara kostnadsfria när andra inte är det. Detta känns bra att
            göra nu men kan på sikt visa sig vara mycket kostsamt för svenska
            offentliga finanser och för kommunernas ekonomi. Dessa kostnadsdrivande
            reformer medför risker.
          </note>
          <note>
            Herr talman! I den pågående flyktingkrisen ställs kommunerna
            inför stora utmaningar. På kort sikt är det förstås viktigt att
            kommunerna får de resurser som behövs för att kunna hantera det
            stora antal flyktingar som söker sig hit.
          </note>
          <note>
            Men på längre sikt är det viktigaste att vi hittar effektiva
            åtgärder som gör att integrationen kan snabbas på och att tiden
            tills man får ett arbete kan kortas.
          </note>
          <note>
            Ett förslag som kan underlätta integrationen är det som vi kristdemokrater
            har i vår budget och som vi kallar etableringsavdrag. Det ger
            möjlighet för nyanlända att tjäna sina första 500 000 kronor utan
            att betala skatt. Detta gör att drivkrafterna att ta ett första
            jobb ökar, och det ger lägre trösklar in på arbetsmarknaden. När
            man väl har fått in en fot kan man med tiden få in också den andra.
          </note>
          <note>
            Med en fungerande integration finns det goda möjligheter att
            invandringen kan bli en lösning på hur framtidens välfärd ska
            finansieras.
          </note>
          <note>
            Vi har många andra jobbförslag i vår budgetmotion. Det handlar
            om lägre moms på enklare reparationstjänster och kraftigt utökat
            RUT-avdrag. Det handlar om ett nystartsavdrag som sänker trösklar
            för den som går från sjukskrivning eller arbetslöshet in på arbetsmarknaden
            och satsningar på löneavdrag. Framför allt säger vi nej till många
            av de skattehöjningar som riskerar att bli en riktig klubba på
            jobben, inte minst den särskilda löneskatten för äldre.
          </note>
          <note>
            Herr talman! Ska vi klara den kommunala ekonomin framöver är
            det jobben det handlar om.
          </note>
          <note type="speaker">
            Anf. 13 NIKLAS KARLSSON (S):
          </note>
          <note>
            Herr talman! Kommunsektorn ansvarar för utbildning, stadsbyggnad,
            barn- och äldreomsorg, sjukvård, kultur och fritid men har även
            politiska ansvarsområden av mer övergripande karaktär såsom finansiella
            och ekonomiska frågor.
          </note>
          <note>
            Kärnuppgifterna vård, skola och omsorg utgör en betydande del
            av den totala kostnaden: 80 procent för kommunerna och 88 procent
            i landstingen.
          </note>
          <note>
            Sveriges kommuner och landsting är en stor och viktig del av
            den svenska modellen, av den generella välfärden. Kommunsektorn
            svarar för ungefär en fjärdedel av bruttonationalprodukten, hälften
            av den offentliga sektorns utgifter och en fjärdedel av sysselsättningen.
            Den kommunala sektorns skatteintäkter överstiger med gott mått
            den enskilt största skatteintäkten i statens budget.
          </note>
          <note>
            Den ekonomiska utvecklingen i kommunsektorn har sammantaget varit
            god under de senaste åren. Samtidigt har sektorn gått in i en
            period med ett starkt förändringstryck. Den demografiska utvecklingen
            har lett till ett ökat kostnadstryck och ökade investeringsbehov
            inom många verksamheter.
          </note>
          <note>
            Det bör ändå noteras att den ekonomiska utvecklingen alltjämt
            varierar mellan enskilda kommuner och landsting och att kostnaderna
            inom den kommunala sektorn fortsätter att öka.
          </note>
          <note>
            Kommunsektorn står inför stora och delvis olika utmaningar som
            även varierar mellan enskilda kommuner och landsting beroende
            på lokala och regionala förutsättningar.
          </note>
          <note>
            Herr talman! Lokala skillnader i effektivitet, service och avgiftsnivå
            ska vara kopplade till den skattenivå man valt att ha lokalt men
            inte till strukturella förhållanden som skillnader i kommuninvånarnas
            förvärvsinkomster, andel förvärvsarbetande eller åldersstruktur.
          </note>
          <note>
            För att kommunsektorn ska kunna bedriva sina verksamheter med
            hög effektivitet och hög kvalitet är det av stor vikt att den
            ges goda och likvärdiga ekonomiska förutsättningar, vilket också
            är målet med den kommunalekonomiska utjämningen.
          </note>
          <note>
            Utan utjämningssystemet skulle det för kommuner med högst skattekraft
            räcka med 12 procent i kommunalskatt för att nå den genomsnittliga
            kommunala skatteintäkten. De invånare som bor i kommuner med lägst
            skattekraft skulle tvingas betala 28 procent av sina inkomster
            för att nå upp till samma nivå. Lägger man till landstingsskatten,
            skulle skillnaden i skatteuttag hamna på 35 000 kronor per år
            för en medelinkomsttagare.
          </note>
          <note>
            Regeringens budgetproposition för 2016 innehåller tydliga och
            för kommunsektorn välkomna förslag.
          </note>
          <note>
            Exempelvis investeras stora resurser i att göra läraryrket mer
            attraktivt, i höjd personaltäthet och stärkt kvalitet på fritidshemmen,
            i personalförstärkningar på Sveriges skolbibliotek, i höjd ersättning
            till kommuner för asylsökande barns skolgång och i upprustning
            av utemiljöer på förskolor, skolor och fritidshem.
          </note>
          <note>
            Vidare höjs schablonersättningen för att ta emot nyanlända kraftigt,
            och sjukvården förstärks genom investeringar i exempelvis primärvård
            och avgiftsfri mammografiscreening. Kommuner som tar ansvar för
            bostadsbyggandet får även ta del av en byggbonus.
          </note>
          <note>
            Mot detta står stora nedskärningar av den kommunala välfärden.
            Riksdagens oppositionspartier säger nej i varierande grad. De
            säger nej till resurstillskott till hälso- och sjukvården och
            fler platser på komvux och yrkesvux, nej till ökad bemanning i
            äldreomsorgen och satsningar mot psykisk ohälsa bland barn och
            unga vuxna och nej till avgiftsfria läkemedel till barn och avgiftsfri
            öppenvård för dem över 85 år.
          </note>
          <note>
            Herr talman! Den kommunala välfärden påverkar människors vardag
            konkret och direkt. Den skapar trygghet i ålderdomen, ger livschanser
            i ungdomen och ökar människors frihet och förutsättningar att
            få ett gott och meningsfullt liv.
          </note>
          <note>
            I en värld som är stadd i ständig förändring spelar en stark
            och jämlik välfärd roll för att man som människa ska utvecklas
            och våga möta det enda vi med säkerhet vet, nämligen att morgondagen
            ser helt annorlunda ut än gårdagen.
          </note>
          <note>
            Mot denna bakgrund är det av vikt föra en politik som ger kommuner
            och landsting möjlighet att utföra sitt uppdrag och skapa en välfärd
            som fördelas efter behov. Då duger det inte att backa in i framtiden.
          </note>
          <note type="speaker">
            Anf. 14 JAKOB FORSSMED (KD) replik:
          </note>
          <note>
            Herr talman! Den här idén att trycka ut människor som jobbar
            från arbetsmarknaden för att de är 65 genom att göra det betydligt
            dyrare för arbetsgivare att anställa dem och tro att det skulle
            vara bra för den kommunala ekonomin, varifrån kommer den?
          </note>
          <note type="speaker">
            Anf. 15 NIKLAS KARLSSON (S) replik:
          </note>
          <note>
            Herr talman! Det var ganska elakt. Var idén kommer ifrån kan
            jag inte svara på, men man kan konstatera att den samlade effekten
            av regeringens budget innebär förstärkningar av välfärden.
          </note>
          <note>
            När vi diskuterar att öka resurserna för att välfärden ska bli
            bättre, för att kvaliteten ska kunna öka och för att vi som medborgare
            ska få den välfärd som vi behöver efter behov är regeringens satsningar
            som helhet bra.
          </note>
          <note>
            Vi ser satsningar på mer pengar till landstingen, till hälso-
            och sjukvården, till äldreomsorgen och till skolan. Det innebär
            att sysselsättningen i vårt land kommer att öka, att arbetslösheten
            kommer att falla och att skatteintäkterna till kommuner och landsting
            kommer att öka.
          </note>
          <note type="speaker">
            Anf. 16 JAKOB FORSSMED (KD) replik:
          </note>
          <note>
            Herr talman! Nu frågade jag specifikt om åtgärden att det ska
            bli dyrare för kommunerna att anställa äldre personer. Det ska
            också bli dyrare för äldre att jobba genom den typen av förslag.
          </note>
          <note>
            Många landsting, inte minst i glesbygden, har många läkare som
            är 65-plus. Nu ska det bli kraftigt dyrare att anställa dem. Det
            kommer att leda till att man trycker ut människor som finns på
            arbetsmarknaden – inte i arbetslöshet utan i ålderspension. Det
            finns många som byter jobb till och med när de är 65 eller äldre.
          </note>
          <note>
            Jag förstår inte denna idé. Det måste vara det strukturellt sämsta
            förslag som vi har sett på otroligt länge i Sverige.
          </note>
          <note>
            Det finns definitivt en del saker som är bra i regeringens budget,
            men förslaget att människor som vill och kan jobba och som finns
            på arbetsmarknaden ska tryckas ut i ålderspension, när de själva
            vill vara kvar på arbetsmarknaden, verkar inte så bra. Det gör
            det dessutom svårt för många glesbygds- och landsbygdskommuner
            och landsting att klara välfärden.
          </note>
          <note type="speaker">
            Anf. 17 NIKLAS KARLSSON (S) replik:
          </note>
          <note>
            Herr talman! Historien lär visa om det är bra eller dåligt. Det
            hör till oppositionens uppgift att måla i svarta färger, gärna
            med breda penslar.
          </note>
          <note>
            Jag tror inte att man ska överdriva effekten av den särskilda
            höjning vi nu ser för dem som är lite äldre. Vi kan konstatera
            att det finns många unga som i dag står utanför arbetsmarknaden
            och som kanske ges en möjlighet att få ett nytt jobb.
          </note>
          <note>
            Vi kan väl återkomma till denna debatt och se vem som får rätt.
            Då ska vi inte vara sämre än att den av oss som hade fel erkänner
            det vid det tillfället.
          </note>
          <note type="speaker">
            Anf. 18 ANDERS AHLGREN (C) replik:
          </note>
          <note>
            Herr talman! I onsdags, den 9 december, presenterade Långtidsutredningen
            underlagsrapporten Demografins regionala utmaningar .
          </note>
          <note>
            I inbjudan kan vi läsa att civilministern i samband med det inleder
            en serie seminarier om kommunernas utmaningar. ” Seminarierna
            kommer bland annat att utgöra underlag till den utredning om kommunernas
            utmaningar som regeringen avser att tillsätta ”, står det i inbjudan.
          </note>
          <note>
            I den nya rapporten pekar författarna på flera olika utmaningar
            för kommunerna framöver. En majoritet av Sveriges kommuner beräknas
            år 2040 ha färre än 20 000 invånare . Åldersstrukturen är en sak,
            minskad skattekraft en annan.
          </note>
          <note>
            Men vilka kommuner ska slås samman? Löser en sammanslagning av
            mindre glest befolkade kommuner problemet? Om vi slår ihop Mora,
            Orsa och Älvdalen får vi 33 000 nya invånare på en yta som är
            2 000 kvadratkilometer större än Skåne.
          </note>
          <note>
            Om vi använder Dorotea, Vilhelmina, Åsele, Sorsele, Storuman,
            Bjurholm, Malung, Nordansjö och Vindeln når vi 36 000 människor
            på en yta som är fyra gånger så stor som Skåne och som har 0,89
            invånare per kvadratkilometer.
          </note>
          <note>
            Min fråga är: Vilka kommuner ska slås samman för att klara en
            åldrande befolkning och en fallande skattekraft? Är det så enkelt
            att man bara gör en kommunsammanläggning och så löser det alla
            problem?
          </note>
          <note>
            Berätta nu för svenska folket hur ni vill göra, Niklas Karlsson!
          </note>
          <note type="speaker">
            Anf. 19 NIKLAS KARLSSON (S) replik:
          </note>
          <note>
            Herr talman! Det är en bra fråga, Anders Ahlgren, men att begära
            svar av mig i dag är väl att ta i lite.
          </note>
          <note>
            Civilministern har flaggat för att man ska titta på detta. Låt
            oss förutsättningslöst sätta oss ned och resonera om de här frågorna.
            De är oerhört viktiga för att vi ska klara välfärden i hela landet.
          </note>
          <note>
            Jag vet också vilka förutsättningarna är. Jag kommer från en
            del av landet som är tio gånger tio mil. Vi har 33 kommuner i
            Skåne. Där finns förutsättningar att slå samman kommuner, men
            behovet är inte särskilt stort. Längre norrut i vårt land finns
            behovet, men förutsättningarna är betydligt mindre.
          </note>
          <note>
            Låt oss ta Dorotea. Det kan naturligtvis inte vara så att man,
            när man träffar några och frågar om de har sett Gustavsson, får
            svaret: Nej, han åkte till socialkontoret i Vilhelmina i förra
            veckan.
          </note>
          <note>
            Det här är enorma utmaningar för vårt land. Med den tradition
            och historia som våra båda partier har tror jag att det finns
            möjlighet till ett handslag mellan oss, Anders Ahlgren, för att
            hitta lösningar på detta.
          </note>
          <note>
            En av dessa lösningar är att vi har en kommunalekonomisk utjämning
            som är viktig, jämlik och långtgående så att man kan få samma
            vård, äldreomsorg och skola med samma förutsättningar i alla delar
            av landet, också vi som bor i Skåne och de som bor i de delar
            av landet som Anders Ahlgren kommer ifrån.
          </note>
          <note type="speaker">
            Anf. 20 ANDERS AHLGREN (C) replik:
          </note>
          <note>
            Herr talman! Jag tackar för svaret. Jag skulle kunna precisera
            mig ytterligare och be om din personliga uppfattning i frågan,
            Niklas Karlsson, så blir det enklare att svara.
          </note>
          <note>
            Just nu pågår ett arbete med att försöka skapa färre men avsevärt
            större regioner i Sverige. Det är en god förutsättning för att
            samla kraften. Då blir vi lite förvånade när vi ser att man samtidigt
            i Regeringskansliet, i ditt parti, Niklas Karlsson, förbereder
            en kommunsammanläggning.
          </note>
          <note>
            Centerpartiets och min uppfattning är att en storregionreform
            i Sverige skulle kunna stötta de mindre kommunernas möjligheter
            att erbjuda en bra service. Det resonemanget höll statsrådet Wikström
            med om i en debatt i förra veckan.
          </note>
          <note>
            Om vi får en stark regional utveckling och starka regioner skulle
            det motverka storskaliga kommunlösningar. Med storskaliga lösningar
            kommer man långt från befolkningen, och de som sitter i fullmäktige
            är helt okända människor. Dem träffar man aldrig när man går till
            Ica eller Konsum och handlar, utan det blir ganska anonymt med
            för stora delar.
          </note>
          <note>
            Jag vill fråga dig om din personliga uppfattning, Niklas Karlsson,
            när det gäller formen för kommunsammanläggningar. Finns det andra
            idéer om att sammanföra allt större ytor? Hur ser du på regionreformen
            – motverkar den större kommuner?
          </note>
          <note type="speaker">
            Anf. 21 NIKLAS KARLSSON (S) replik:
          </note>
          <note>
            Herr talman! Låt oss först vara tydliga med att utredningsinstitutet
            ligger hos regeringen. Det är inte vi som har det. Om civilministern
            flaggar för en utredning nu är det han som tar det initiativet.
            Men det ska naturligtvis passera Sveriges riksdag också, där vi
            slutligen ska fatta ett beslut. För att det ska få en styrka är
            det viktigt att vi parlamentariker är med i diskussionerna.
          </note>
          <note>
            Jag uppfattar Anders Ahlgrens fråga som en ärlig sådan och att
            det inte i första hand handlar om att söka konflikt utan om att
            vi måste lösa detta på ett bra sätt.
          </note>
          <note>
            Jag kan säga att min erfarenhet som kommunpolitiker – jag har
            jobbat i Skåne med förvisso andra förutsättningar än den erfarenhet
            Anders Ahlgren har från sin hemkommun – ändå är att det är viktigt
            att det finns en närhet och ett demokratiskt perspektiv. Kommunerna
            får inte bli för stora. Men samtidigt ska vi kunna organisera
            det hela på ett sådant sätt att välfärden finns där oavsett var
            i landet man bor.
          </note>
          <note>
            Det finns en landsbygdsutredning som håller på att jobba, som
            landsbygdsminister Sven-Erik Bucht har tillsatt. Jag tror att
            det är viktigt att de här perspektiven finns med också i den utredningen
            så att vi får en helhet.
          </note>
          <note>
            För att svara på din konkreta och direkta fråga om vad min personliga
            uppfattning är kan jag inte vara tydligare än att säga än att
            jag tror att vi står ganska nära varandra.
          </note>
          <note type="speaker">
            Anf. 22 ULRIKA HEINDORFF (M) replik:
          </note>
          <note>
            Herr talman! Niklas Karlsson talar om att ekonomin och tillväxten
            börjar bli stark. Man undrar lite vad som hände med de tomma ladorna,
            som finansministern har talat mycket om. Det kan knappast handla
            om vårändringsbudgeten och de få månader som den har gällt. Det
            kan inte vara detta man kan tacka den starka ekonomi som vi ändå
            har i Sverige för. Det är i stället en borgerlig ansvarsfull politik,
            som har gällt i nio budgetar och där krona-för-krona-principen
            har varit gällande som vi har att tacka.
          </note>
          <note>
            Jag vill fokusera på två problem och några frågor som jag har
            till Niklas Karlsson gällande statsbidragen.
          </note>
          <note>
            För det första: Att viktiga prestationsbaserade satsningar på
            ökad tillgänglighet och kortare vårdköer får stå tillbaka för
            generella statsbidrag sänder helt fel signaler. Regeringen har
            tillsammans med Vänsterpartiet skrotat kömiljarden. Man har inte
            några krav på prestation eller på minskning av väntetider. Det
            är problematiskt att denna åtgärd från statens riskerar att leda
            till att landstingen omprioriterar sina resurser. Därmed får det
            små effekter på tillgänglighet och kvalitet.
          </note>
          <note>
            Därför vill jag fråga Niklas Karlsson från Socialdemokraterna:
            På vilket sätt skulle ett generellt statsbidrag vara bättre än
            en kömiljard som bidrog till att alla landsting och regioner på
            ett bra sätt mätte köerna och satte fokus på tillgängligheten?
            I många landsting och regioner såg man minskade köer och ökad
            tillgänglighet.
          </note>
          <note>
            Jag vill inte att Niklas Karlsson i svaret hänvisar till undanträngningseffekt
            för återbesöken, för det var det som skulle komma som nästa steg.
            Det var nästa planerade steg i kömiljarden.
          </note>
          <note type="speaker">
            Anf. 23 NIKLAS KARLSSON (S) replik:
          </note>
          <note>
            Herr talman! För att ha historien med oss: Det är väl ändå så
            att när vi fick en borgerlig regering 2006 hade man statsfinanser
            som var ganska väl i ordning. Det har man förvaltat under åtta
            år. Men man har inte gjort det med principen att krona för krona
            ska gälla; där har Ulrika fel. Den principen införde dåvarande
            finansministern Anders Borg någon gång 2013–2014. Då kom principen
            om krona för krona. Innan dess var det okej att lånefinansiera.
            Det var till och med så att den borgerliga regeringen lånefinansierade
            skattesänkningar. Det måste man tänka på.
          </note>
          <note>
            Om vi nu ska diskutera de generella statsbidragen uppfattade
            jag frågan som att om det inte vore bättre att vi från statens
            sida skickade specialdestinerade bidrag som vi villkorar i stället
            för generella statsbidrag. Jag är inte av den uppfattningen. Jag
            har en erfarenhet som kommunpolitiker, och jag tror att om du
            skulle tala med dina allianskollegor som har samma erfarenhet
            skulle du få höra att det är bättre att göra precis tvärtom.
          </note>
          <note>
            Det kommunala självstyret är oerhört mycket värt. Det är bättre
            att låta dem som jobbar nära verksamheten och som kan frågorna
            själva avgöra hur pengarna ska användas bäst. Vi kan konstatera
            att skillnaden mellan det borgerliga och moderata budgetförslaget
            och det som regeringen lägger fram är att det finns betydligt
            mindre resurser till välfärden i ert förslag. Jag tror inte att
            det hade hjälpt om man hade villkorat de pengar ni vill skicka
            i förhållande till de satsningar som vi nu vill se till välfärden
            och som är av mer generell karaktär.
          </note>
          <note type="speaker">
            Anf. 24 ULRIKA HEINDORFF (M) replik:
          </note>
          <note>
            Herr talman! Krona-för-krona-principen har nu fallit; det kan
            vi konstatera. Det var tydligen någonting som finansministern
            hade längtat efter, vilket känns oroväckande.
          </note>
          <note>
            Jag håller absolut med Niklas Karlsson när det gäller det kommunala
            självstyret. Jag värnar det. Jag tror dock att den effekt man
            kunde se av kömiljarden var värdefull, och det är synd att man
            väljer att skrota den.
          </note>
          <note>
            Som jag nämnde i min första replik är det två problem som jag
            primärt ser med Socialdemokraternas politik vad gäller generella
            statsbidrag. Jag tänkte nu gå in på det andra problemet.
          </note>
          <note>
            De generella statsbidragen är inte lösningen på kommunernas och
            landstingens finansiering. Ökningen av de generella statsbidragen
            under 2016 står för 0,1 procent av de totala intäkterna för kommunerna.
            Det är därför oroväckande när man ser lokala och regionala företrädare
            för Socialdemokraterna som sätter en stor tilltro till just statsbidragen,
            när de egentligen borde fokusera på hur jobben kan bli fler och
            hur skatteintäkterna kan öka.
          </note>
          <note>
            Nyligen uttalade sig Henrik Fritzon från Region Skåne så här:
            Det är glädjande att rege ringen delar min uppfattning att det
            behövs mer generella statsbidrag och att det innebär en bredare
            förstärkning där landstingen och regionerna själva bestämmer bäst
            hur medlen bäst ska användas. Han är alltså regionstyrelseordförande
            i Region Skåne.
          </note>
          <note>
            Med anledning av detta uttalande tänker jag på ett citat om att
            någon annan betalar som passar bra: ”The problem with socialism
            is that you eve ntually run out of other people’ s money”. Så
            sa Margaret Thatcher en gång.
          </note>
          <note>
            Jag vill fråga Niklas Karlsson om han ser ett problem med att
            de socialdemokratiska företrädarna i kommuner och landsting sätter
            sin fulla tilltro till statsbidragen när de i själva verket borde
            fokusera på hur jobben kan bli fler och hur skatteintäkterna kan
            öka.
          </note>
          <note type="speaker">
            Anf. 25 NIKLAS KARLSSON (S) replik:
          </note>
          <note>
            Herr talman! Det är inte ofta Margaret Thatcher citeras i Sveriges
            riksdag, och det tror jag att vi är glada för – också många i
            ditt eget läger.
          </note>
          <note>
            Den diskussion som du nu har med mig kanske du i första hand
            borde ha med dina kollegor i Alliansen. Den närhet och den sammanhållning
            vi har sett under åtta år är som bortblåst. Här hörde vi Centerpartiet
            i ett huvudanförande bara tala om generella och specialdestinerade
            statsbidrag och säga precis tvärtom mot det som Moderaterna säger.
            Centerpartiet menar att det är mer generella statsbidrag vi behöver,
            och mindre specialdestinerade.
          </note>
          <note>
            I det här fallet kan jag vara tydlig: Jag delar helt och fullt
            den uppfattning som Centerpartiet framför: Det är bättre med generella
            statsbidrag än med specialdestinerade.
          </note>
          <note>
            Jag har erfarenhet från kommuner. Jag vet precis hur det är att
            sitta och vända och vrida på varje krona. Det är bättre att de
            som sitter och har ansvar för verksamheten själva får avgöra hur
            pengarna ska användas än att vi i Stockholm, i Sveriges riksdag,
            ska villkora alla de statsbidrag som vi skickar till kommuner
            och landsting.
          </note>
          <note>
            Det här bådar gott för framtiden. Vi kanske kan få se ett nytt
            handslag mellan Socialdemokraterna och Centerpartiet. Det välkomnar
            jag.
          </note>
          <note type="speaker">
            Anf. 26 HÅKAN SVENNELING (V):
          </note>
          <note>
            Herr talman! I förra veckan kom Rädda Barnens årliga rapport
            om barnfattigdom. Den visar att det fortfarande finns en stor
            barnfattigdom i Sverige: 12 procent av alla barn, eller 234 000
            barn. Det är barn till ensamstående och utlandsfödda som har de
            allra sämsta ekonomiska förutsättningarna. Siffrorna för barnfattigdomen
            är ovärdiga ett rikt land som Sverige. Fattiga barns livsvillkor
            måste sättas i centrum för den samhällsdebatt som pågår.
          </note>
          <note>
            Vänsterpartiets avtryck på budgeten har ett tydligt barnperspektiv.
            Vi har fått igenom ett antal reformer som kommer att göra stor
            skillnad för många barn som kommer från familjer med knappa ekonomiska
            omständigheter. Det blir gratis medicin till barn, glasögonbidrag,
            sommarlovsstöd, fler anställda på fritis, sänkta avgifter i kulturskolan,
            upprustning av skolgårdar och en satsning på socialtjänstens arbete
            med barnärenden. Sammanlagt handlar det om en satsning på nästan
            2 miljarder kronor nästa år.
          </note>
          <note>
            Detta är satsningar som Vänsterpartiet har fått igenom i förhandlingarna
            med regeringen. De kommer att göra skillnad för många barn i familjer
            som har dåligt med pengar. Vänsterpartiet är ett oppositionsparti,
            men vi förhandlar med regeringen om budgeten. För oss är det viktigt
            att alla barn ska få en bra uppväxt. Det får de om man har en
            välfärd som man kan lita på.
          </note>
          <note>
            När folkhemmet byggdes på 50 ‑ , 60- och 70-talen handlade det
            ofta om att välfärden byggdes ut steg för steg när landets inkomster
            ökade. I dag ser vi mer sällan stora grepp för att utveckla och
            förbättra välfärden. Men politik handlar inte bara om att förvalta
            välfärden, utan det handlar också om att utveckla och förbättra
            den. Välfärden måste byggas så att den kommer dem som behöver
            den mest till del.
          </note>
          <note>
            I denna budget tar vi tack vare Vänsterpartiet flera viktiga
            steg för att utveckla och bygga ut mot en mer robust välfärd.
          </note>
          <note>
            Gamla över 85 år behöver inte känna en oro i magen över att ekonomin
            inte räcker till när de känner sig sjuka. Man kan som riksdagsledamot
            tänka att 200 kronor i patientavgift väl inte är några pengar.
            Men för en generation där många är ensamstående kvinnor som lever
            på en mycket knapp och liten pension är 200 kronor i slutet på
            månaden en jättestor utgift. Med denna reform kommer gamla att
            kunna känna sig tryggare och må bättre.
          </note>
          <note>
            Ett annat viktigt steg är glasögonbidrag för barn . Majblommans
            Riksförbund , som varje år säljer majblommor till oss i april
            och maj, har i många år kämpat för denna reform. De har sett att
            barn som kommer från fattigare hem inte får glasögon, trots att
            de behöver det. I dag ser landstingens system för glasögonbidrag
            väldigt olika ut, och det är därför staten nu behöver gå in för
            att säkerställa en likvärdig välfärd oavsett var i Sverige man
            bor. Det betyder att alla dessa barn som haft det svårt att läsa
            och många gånger därför halkat efter i skolan nu äntligen får
            en möjlighet att se. Nu får alla barn lika bra möjlighet att se
            bra och på det sättet få en bra och rolig skolgång.
          </note>
          <note>
            Bröstcancer är kvinnans vanligaste cancersjukdom. Ca 20 kvinnor
            insjuknar varje dag. Sjukdomen drabbar framför allt medelålders
            och äldre kvinnor, men även män kan drabbas. I Vänsterpartiets
            och regeringens budget, som vi hoppas att riksdagen röstar igenom
            i dag, har vi sett till att alla kvinnor mellan 40 och 74 år har
            rätt till en avgiftsfri mammografi ­ screening. Pengar ska inte
            avgöra om en kvinna kan kolla upp en knöl i bröstet eller inte.
          </note>
          <note>
            Vi vet att skillnaderna är stora i dag mellan de grupper av kvinnor
            som kollar sig och som inte gör det. Kan vi ta bort ett hinder
            vet vi att det innebär mycket mindre lidande för många familjer.
            Vi vet också att historiskt sett har vård för kvinnor ofta varit
            nedprioriterad.
          </note>
          <note>
            Därför är också satsningen på förlossningsvården en viktig del
            i vår budget. I dag är det på många håll inte möjligt att få en
            sköterska per födande mamma. Det skapar både bristande patientsäkerhet
            för de nyfödda och orimliga arbetsvillkor för dem som arbetar
            på förlossningen. Genom en satsning på 200 miljoner nästa år och
            400 miljoner varje år framåt satsar vi på kvinnors hälsa och på
            en mer jämställd hälso- och sjukvård.
          </note>
          <note>
            Även unga, främst kvinnor, får stora satsningar i vår budget.
            Dels är det en storsatsning för att motverka ungas allt sämre
            psykiska hälsa, dels är det satsningar på preventivmedel för unga
            upp till 21 år. Forskning har visat att subventionering av preventivmedel
            leder till ett minskat antal oönskade graviditeter, vilket således
            är syftet med reformen.
          </note>
          <note>
            Avgiftsfri tandvård för unga upp 23 år är också en bra reform,
            då man behåller den goda tandhälsan som har byggts upp i barnåren
            även när man kommer in i vuxenlivet. Ofta tar man eget ansvar
            för första gången både när det gäller kontakt med tandvården och
            att teckna abonnemangstandvård som till exempel ett frisktandvårdsavtal.
          </note>
          <note>
            Med det, herr talman, vill jag yrka bifall till förslaget i betänkandet,
            vilket innebär bifall till regeringens och Vänsterpartiets budget.
          </note>
          <note>
            Herr talman! Jag vill också lyfta fram det faktum att Sverigedemokraterna
            inte ens har satt upp sig på talarlistan för denna debatt. Jag
            tycker att det visar hur rädd man är för att debattera sin fullständiga
            söndersågning av välfärden i kommuner och landsting genom kraftigt
            sänkta statsbidrag till välfärden. Det är inte i närheten av de
            satsningar som vi från Vänsterpartiet och regeringen gör eller
            de sänkningar som man ändå gör från den borgerliga sidan. Det
            hade varit intressant att debattera i dag.
          </note>
          <note type="speaker">
            Anf. 27 JAKOB FORSSMED (KD) replik:
          </note>
          <note>
            Herr talman! Jag uppskattar Håkan Svennelings engagemang mot
            barnfattigdom. Det tycker jag är bra och någonting att uppskatta
            med Vänsterpartiet. Ett problem med Vänsterpartiet är att de vill
            göra kraftiga skattehöjningar på jobb och företag och på att anställa
            och arbeta, och det är dåligt om man vill bekämpa barnfattigdomen.
            Det viktigaste för att få bukt med barnfattigdomen är att människor
            kommer i jobb.
          </note>
          <note>
            Om vi tittar på förslagen i budgeten ser vi att det finns en
            del förslag där vi kristdemokrater och Vänsterpartiet har samma
            politik. Vi höjer också i vårt budgetalternativ riksnormen för
            barnfamiljer i försörjningsstödet. Vi höjer, utöver vad regeringen
            gör, bostadsbidraget för barnfamiljer. Vi lägger pengar på den
            sociala barn- och ungdomsvården, vi lägger pengar på att bekämpa
            psykisk ohälsa och vi lägger mer än regeringen på elevhälsan.
          </note>
          <note>
            Vad Vänsterpartiet gör tillsammans med regeringen är att ta bort
            den fritidspeng som har funnits och som har gjort att barn i ekonomisk
            utsatthet har fått ett stöd för att kunna vara kvar i fritidsverksamhet,
            betala träningsavgifter och finnas i ett sammanhang med sina kompisar.
          </note>
          <note>
            Barnombudsmannen och många barnrättsorganisationer säger att
            det är fel att ta bort fritidspengen. Många av de här barnen känner
            att deras träningsavgifter konkurrerar med familjens övriga ekonomi.
            Det här har varit ett sätt att se till att de inte ska behöva
            känna så utan kunna veta att det finns ett särskilt stöd just
            för fritidsaktiviteten så att den inte behöver förvärra den ekonomiska
            utsatthet familjen befinner sig i.
          </note>
          <note>
            Jag vill fråga varför ni tar bort det här.
          </note>
          <note type="speaker">
            Anf. 28 HÅKAN SVENNELING (V) replik:
          </note>
          <note>
            Herr talman! Vi har tidigare i den här kammaren hört en debatt
            om huruvida man ska ha riktade statsbidrag eller ge en påse med
            pengar i stället. Jag tycker att likheten är ganska tydlig mellan
            den diskussionen och frågan om fritidspeng och vilket stöd man
            ska ha som socialbidragstagare.
          </note>
          <note>
            Antingen bestämmer staten i detalj vart pengarna ska gå – man
            riktar pengarna för ett speciellt syfte – eller så förlägger man
            ansvaret till den enskilda kommunen och säger: Ni bestämmer vad
            som behövs bäst.
          </note>
          <note>
            Samma sak blir det här. Antingen bestämmer staten exakt att de
            här 300 kronorna ska gå till fritidsaktiviteter – det är det som
            de är avsedda för, så du ska spela innebandy – eller så säger
            man att det är ditt ansvar. Det är du själv som bestämmer vart
            pengarna ska gå.
          </note>
          <note>
            Jag tycker inte att jag och Jakob Forssmed är bäst lämpade att
            bestämma exakt hur barns fritid ska se ut. Det tycker jag att
            barn tillsammans med sina föräldrar ska göra hemma vid köksbordet,
            som många borgerliga politiker brukar använda som metafor.
          </note>
          <note>
            Jag tycker det framför allt för att det handlar om skillnader.
            Om man lever på socialbidrag är man redan i en situation med ett
            stort ingrepp i form av att mycket av det som ens ekonomi består
            av kommer från det offentliga. Men jag tycker inte att man i det
            läget ska få en styrning på hur man exakt i detalj ska använda
            pengarna gällande sitt barns fritid. De familjer som inte har
            socialbidrag får inte den typen av styrning där staten går in
            och säger: Du måste lägga 300 kronor på en innebandyklubba.
          </note>
          <note type="speaker">
            Anf. 29 JAKOB FORSSMED (KD) replik:
          </note>
          <note>
            Herr talman! Det är fantastiskt att höra en vänsterpartist vara
            emot detaljreglering. Vänsterpartiet vill tvångsdela föräldraförsäkringen
            och föreslår, tror jag, 24 nya riktade, specialdestinerade och
            detaljreglerade statsbidrag i den här budgeten.
          </note>
          <note>
            Det hade väl varit en sak om ni inte hade infört detta. Då kanske
            jag inte hade stått här och tagit replik på dig. Ni hade inte
            behövt införa fritidspengen om ni tycker att det är så förfärligt
            att de här barnen får pengar speciellt destinerade till fritidsverksamheten.
            Men nu tar ni bort detta. I strid med vad barnrättsorganisationerna
            och Barnombudsmannen säger skrotar ni detta.
          </note>
          <note>
            Man har identifierat ett problem, nämligen att de här barnen
            när de kommer upp i tio- till tolvårsåldern känner att fritidsaktiviteten
            konkurrerar med familjens övriga ekonomi och därför avstår. Håkan
            Svenneling kan ha teorier om att det är bättre att man får bestämma
            själv, men det här leder till att man avstår från kontakten med
            kompisarna och slutar med träningen, för man känner att den blir
            en belastning på familjens ekonomi. Det här har varit ett sätt
            att försöka komma åt det problemet.
          </note>
          <note>
            Man kan ha andra sätt, andra teorier och andra förslag, men faktum
            kvarstår: Ni väljer aktivt att skrota det här förslaget i strid
            med vad Barnombudsmannen och barnrättsorganisationer säger. Det
            tycker jag är tråkigt, dåligt och sorgligt.
          </note>
          <note>
            En annan sak vill jag också fråga om när jag ändå har dig på
            tråden, Håkan Svenneling. Varför är det rimligt att ta bort varje
            avgift i vården för den 85-årige höginkomsttagaren men ge 84-åringen
            med hemtjänst och låg pension 2 532 kronor mindre att röra sig
            med varje år?
          </note>
          <note type="speaker">
            Anf. 30 HÅKAN SVENNELING (V) replik:
          </note>
          <note>
            Herr talman! Till att börja med vill jag vara tydlig med att
            vi inte tar bort några pengar, Jakob. Pengarna finns fortfarande
            kvar. De är bara inte riktade på samma sätt som under ert styre.
            Då var de specifikt riktade som fritidspeng.
          </note>
          <note>
            För mig finns det en viktig skillnad här. Det är att Jakob Forssmed
            vill säga till en liten grupp människor att de ska lägga pengarna
            på just fritidsaktiviteter. Men när vi individualiserade föräldraförsäkringen,
            vilket vi i Vänsterpartiet driver och där vi nu har tagit ett
            litet kliv i rätt riktning, handlar det om alla. Det är skillnaden
            mellan en välfärd som är till för alla eller om man vill ge sig
            på dem som har det sämst ställt. Det tycker jag att Jakob Forssmeds
            politik gör ibland.
          </note>
          <note>
            När det gäller den avgiftsfria sjukvården för plus 85-åringar
            vill jag vara tydlig med att det är många kvinnor i den gruppen.
            Det är dubbelt så många kvinnor som män. Reformen gynnar alltså
            kvinnor, många gånger ensamstående, som lever på en liten pension
            beroende på att de inte har varit i arbetslivet. Det var en annan
            tid i Sverige när de var i arbetsför ålder, och många var hemmafruar.
          </note>
          <note>
            Om man i den åldern inte går till doktorn resulterar det ofta
            i sjukhusinläggningar. Vi ska ha klart för oss att en sjukhusinläggning
            motsvarar 56 läkarbesök i kostnad. Om man känner att det gör ont
            i magen ska man gå till läkaren. Om vi satsar preventivt och säger
            att det är avgiftsfritt kanske man kan få svaret tidigare och
            behandlingen kan sättas in redan då i stället för att det ska
            leda till en kostsam sjukhusinläggning.
          </note>
          <note>
            Jag tror och hoppas att det kommer att leda till att landstingen
            kommer att ha mer förebyggande arbete, att landstingen kommer
            att fokusera mer på individer som kommer upp i den åldern, så
            att de kan få en bra hälsa.
          </note>
          <note type="speaker">
            Anf. 31 ANDERS AHLGREN (C) replik:
          </note>
          <note>
            Herr talman! Håkan Svenneling var inte här i morse när vi talade
            om kommunalt självstyre. Därför tänker jag komma in lite grann
            på det.
          </note>
          <note>
            Det är bara ett regeringsparti som är närvarande i kammaren.
            Därför får Vänsterpartiet klä lite skott för regeringspolitiken.
            Ni stöder ändå budgetförslaget för 2016, Håkan Svenneling.
          </note>
          <note>
            Jag ska ge exempel på riktade statsbidrag som ni inför i 2016
            års budget. Det är statsbidrag för lärarlöner, förstärkt personaltäthet
            i fritidshem, förstärkt personaltäthet i skolbibliotek, läxhjälp,
            förlängt matematiklyft, rättighetslagstiftning när det gäller
            komvux , stabilisering och förstärkning av barn- och ungdomsvården,
            utbildning av äldre- och funktionshinderspersonal, investeringsstöd
            för särskilda boenden för äldre, sänkta avgifter för kultur- och
            musikskolan, utemiljöer för skolor, förskolor och fritidshem etcetera.
            Listan är lång. Det är 24 nya riktade statsbidrag.
          </note>
          <note>
            Jag hörde att Håkan Svenneling i förra repliken talade om generella
            statsbidrag. Vad är det som talar för det kommunala självstyret
            om ni i budgeten inför 24 nya riktade statsbidrag? Ingreppet i
            självstyret underminerar på ett olyckligt sätt den lokala anpassningen
            och ansvarsutkrävandet av de politiker som har makten i den egna
            kommunen. Problemet är att specialdestinerade bidrag inte tar
            hänsyn till att det ser olika ut i olika kommuner. Sverige är
            inte lika.
          </note>
          <note>
            Vill ni, som regeringens stödparti, stärka det kommunala självstyret?
            Hur kommer vi i så fall att märka detta i kommande budgetar?
          </note>
          <note type="speaker">
            Anf. 32 HÅKAN SVENNELING (V) replik:
          </note>
          <note>
            Herr talman! Det är en bra lista med förslag som Anders Ahlgren
            räknar upp. Den visar att Vänsterpartiet har gjort skillnad. Vi
            har klivit in och tagit ansvar när många andra partier i Sverige
            inte har gjort det. Vi har satt oss vid förhandlingsbordet och
            sagt till regeringen: Okej vi kan tänka oss att vara med och förhandla,
            men då måste vi också se resultat.
          </note>
          <note>
            Många av de resultaten ser vi i de riktade statsbidrag som kommer
            nu. Om den borgerliga sidan vill se en politisk skiljelinje mellan
            mig och Niklas Karlsson i dag är det kanske just vilken tyngd
            vi lägger på generella statsbidrag kontra riktade statsbidrag.
          </note>
          <note>
            Jag vill påstå att det är viktigt att ge också riktade statsbidrag,
            att från statligt håll säga på ett tydligt sätt att vi vill se
            en bättre välfärd här, att vi vill se att man har en välfärd som
            man kan lita på. Det uppnår man genom att säga att vi ska ha ökad
            bemanning på friti s , eftersom bemanningen generellt sett är
            väldigt låg i hela Sverige. Vi ser också hur kvinnor sliter i
            äldreomsorgen eftersom bemanningen är för låg. Då säger vi att
            bemanningen behöver ökas där och ger ett riktat statsbidrag.
          </note>
          <note>
            När vi antog extrabudgeten i Sveriges riksdag kunde vi också
            se att en viss kommun har ett visst antal asylsökande och att
            en annan kommun har ett annat antal. Den kommun som har lite fler
            ska också få mer pengar, eftersom behoven är större där. På det
            sättet är riktade statsbidrag väldigt bra. De riktar in sig på
            de kommuner som har de största behoven.
          </note>
          <note type="speaker">
            Anf. 33 ANDERS AHLGREN (C) replik:
          </note>
          <note>
            Herr talman! Det är bra att Vänsterpartiet och Håkan Svenneling
            bekräftar sin syn på kommunpolitiker. Ni tror alltså inte att
            kommunpolitiker klarar att själva prioritera sin verksamhet, Håkan
            Svenneling, utan ni som kloka nationella politiker måste tala
            om att de ska göra på ett visst sätt. Det är vad de riktade statsbidragen
            gör. Samtidigt tar de bort möjligheten att ställa lokala politiker
            till svars för den verksamhet som de genomför. Om de inte gör
            som ni vill får kommunerna nämligen inga pengar.
          </note>
          <note>
            Det är dessutom på det sättet att flera av statsbidragen som
            ni inför är så små att det inte löser problemet. Jag kommer från
            en kommun som har en tusendel av Sveriges budget. Varje miljard
            ger alltså 1 miljon. På vilket sätt blir äldreomsorgen i min hemkommun
            bättre med 1 miljon mer? Det räcker till fyra tjänster. Det är
            lite övermaga att tro att det går att hantera pengar på det sättet.
          </note>
          <note>
            Jag tycker att staten kan bestämma vad som ska göras. Det är
            ett bra alternativ. Men hur det ska genomföras, hur prioriteringarna
            ska se ut, måste vi ändå ha förtroende för att de lokala politikerna
            kan klara av och vet bäst. Sedan gör vi en bra utvärdering och
            en bra uppföljning av det. Vi behöver inte tillåta dåliga införanden.
            Vi behöver inte tillåta dåliga resultat. Men det måste finnas
            ett förtroende. Annars löser ni Sveriges problem som om det skulle
            se precis likadant ut i alla kommuner.
          </note>
          <note>
            Därför är frågan intressant: Hur kan du tala för fler riktade
            statsbidrag och misstro de kommunala politikerna på det här sättet?
          </note>
          <note type="speaker">
            Anf. 34 HÅKAN SVENNELING (V) replik:
          </note>
          <note>
            Herr talman! Jag ska vara tydlig med att jag inte misstror kommun-
            och landstingspolitiker runt om i landet. De gör ett viktigt arbete.
            Jag ser hur de sliter varje dag för att få välfärden att gå ihop
            på bästa sätt. Anders Ahlgren har fel när han säger att jag misstror
            dem.
          </note>
          <note>
            När jag är ute i kommuner och landsting ser jag tydligt att de
            generella statsbidragen och de riktade statsbidragen gör stor
            nytta för den kommunala välfärden. Man tar också till sig de riktade
            statsbidragen och säger: Vad bra att det kommer pengar till just
            det ändamålet, som vi har haft svårt att prioritera i vår budget
            gentemot andra viktiga satsningar. Då kan man också visa att man
            tänker till i fråga om hur man använder dem.
          </note>
          <note>
            Jag besökte nyligen min grannkommun, Kristinehamn. Där fick man
            pengar till ökad bemanning i äldreomsorgen redan i vårändringsbudgeten.
            Man konstaterade att sjukskrivningarna var lite längre för personalen
            på ett äldreboende än på de andra ställena. Då provade man en
            ny arbetsmetod och införde en ny arbetsmodell på det boendet.
            Man använde statens riktade medel specifikt till det boendet och
            smetade inte ut det på alla boenden. Då skulle man kanske inte
            se någon synlig effekt.
          </note>
          <note>
            Man pekade ut det boendet, och ambitionen var att personalen
            skulle må bättre efter reformen. Då skulle man kunna se att pengarna
            lett till resultat, till att kommunens kostnader för sjukskrivningar
            minskat. I så fall skulle man kunna överföra modellen till andra
            delar av kommunen.
          </note>
          <note>
            Det var ett klokt sätt. Det exemplet lyfter jag ofta fram. Det
            visar nämligen att kommunpolitiker fortfarande har makten över
            pengarna och fortfarande kan göra det man vill.
          </note>
          <note>
            Det är viktigt att det är enkelt för kommunerna att söka de riktade
            statsbidragen. Annars slår vi undan benen för Sveriges små kommuner.
            Det ska redan från början vara ganska tydligt hur mycket pengar
            varje kommun ska få. Då behöver man inte komma in i långa ansökningsförfaranden.
            Det ser vi alltmer av i offentlig förvaltning. Staten söker till
            och med pengar av sig själv. Det är en utveckling som jag inte
            vill se.
          </note>
          <note type="speaker">
            Anf. 35 EMMA HENRIKSSON (KD):
          </note>
          <note>
            Herr talman! Jag tänkte i mitt anförande koncentrera mig på det
            som rör ändringar i socialtjänstlagen och som hanteras under det
            här utgiftsområdet. Jag antar att det gäller också för mina kollegor
            i socialutskottet som är uppsatta på talarlistan efter mig.
          </note>
          <note>
            Regeringen föreslår en ändring av socialtjänstlagen som innebär
            att kommunerna får höja avgiften dels för hemtjänst, dels för
            de särskilda boenden som inte omfattas av hyreslagen.
          </note>
          <note>
            Vi har redan tidigare hört hur mycket pengar kan betyda. Det
            som för den som har hög inkomst kan låta som lite pengar i månaden
            kan för den som har lite pengar vara väldigt mycket. Håkan S venneling
            tog upp ett exempel på hur mycket 200 kronor kan vara för en familj
            som lever i ekonomisk utsatthet. Ändå är det precis dem som regeringen
            riktar in sig på när man väljer att ge kommunerna möjlighet att
            höja avgiften i hemtjänsten och i särskilt boende.
          </note>
          <note>
            De kommuner som höjer avgiften för hemtjänst har möjlighet att
            göra det på ett sätt som gör att det kostar 211 kronor mer i månaden.
            Det är mycket pengar för den som är beroende av hemtjänst och
            som har en väldigt låg pension.
          </note>
          <note>
            Man argumenterar för att de flesta pensionärer – 1,9 miljoner
            – inte kommer att drabbas av detta. Många friska 65-åringar, 66-åringar,
            67-åringar som till och med skulle vilja vara kvar på arbetsmarknaden
            drabbas i stället av regeringens skattehöjningar om de vill fortsätta
            att jobba. Men de allra flesta av dem är inte beroende av hemtjänst,
            så de drabbas inte av detta.
          </note>
          <note>
            De som kommer att drabbas är 30 000 personer som har hemtjänst
            eller som bor på ett särskilt boende. De kommer att drabbas där
            det svider som mest – de som redan vänder på sina slantar för
            att få sin lilla vardagsekonomi att gå ihop.
          </note>
          <note>
            Man skriver i betänkandet att det här inte är någonting som kommunerna
            måste införa, utan det är valfritt. Den valfriheten är lika stor
            som när man kunde välja färg på en T-Ford. Man fick välja vilken
            färg man ville, bara man valde svart. I praktiken tvingar man
            ju kommunerna att höja avgiften för hemtjänst.
          </note>
          <note>
            I socialutskottets yttrande från majoriteten sägs det att det
            är fullt rimligt att avgiften höjs, men man vill att effekterna
            av höjningen ska ses över. Ja, det är väl bra, men vi kan redan
            se effekterna för dem som har en tuff ekonomisk situation.
          </note>
          <note>
            Herr talman! Jag kommer i dag inte att lämna något yrkande, eftersom
            vi redan har tagit ställning till utgiftsramarna. Eftersom Kristdemokraternas
            budget ska ses som en helhet har vi inget yrkande, men vi står
            självklart bakom vår budget också i den här delen.
          </note>
          <note>
            (Applåder)
          </note>
          <note type="speaker">
            Anf. 36 MARGARETA B KJELLIN (M):
          </note>
          <note>
            Herr talman! I dag debatterar vi finansutskottets utgiftsområde
            25, Allmänna bidrag till kommuner. Det är inte bara staten som
            bidrar till kommunerna, utan också äldre bidrar till att förbättra
            kommunernas ekonomi.
          </note>
          <note>
            Det har föreslagits en förändring i socialtjänstlagen som gör
            det möjligt att försämra ekonomin för våra äldre, framför allt
            för dem som har sämst ekonomi och störst vårdbehov. Det ta sker
            genom att man ger kommunerna rätt att ta ut högre avgifter inom
            äldreomsorgen och för både vård och boenden.
          </note>
          <note>
            Det ska inte drabba så många, säger regeringen, bara ca 30 000
            som får det sämre. Sedan skriver man så här:
          </note>
          <note>
            Ökningen av hemtjänstavgifter till följd av höjt avgiftstak kan
            vara större än ökningen av den disponibla inkomsten efter höjt
            grundavdrag och i vissa fall sänkta pensioner. Detta är fallet
            för knappt 30 000 personer.
          </note>
          <note>
            Det är den grupp som får ännu mindre pengar än tidigare i plånboken
            efter beslutet. Men sanningen är dock att samtliga som har ett
            vårdbehov får lägre inkomster även om de inte går minus.
          </note>
          <note>
            Det kommer att bli fler som inte får vardagsekonomin att gå ihop
            när kostnaden kan öka med 2 500 kronor per år. Vi vet samtidigt
            att garantipensionerna minskar. Det blir inte enkelt att vara
            gammal, ha vårdbehov och dessutom ha en låg pension. Det är tydligen
            inte ett bekymmer för den rödgröna regeringen
          </note>
          <note>
            Regeringen slår sig för bröstet och vill sänka skatten för pensionärer.
            Det tycker vi är bra. Alliansen sänkte skatten under sin regeringstid
            fem gånger för att ge framför allt dem med lägsta pensioner en
            något bättre ekonomi. Vi vet att det inte räckte när övriga kostnader
            ökade. Vår ambi ­ tion var därför att fortsätta på den linjen.
            Då är det inte läge att säga ja till höjda avgifter som motverkar
            våra ambitioner. Därför säger Moderaterna nej till förslaget att
            höja taket för avgifter inom äldreomsorgen.
          </note>
          <note>
            I många sammanhang höjs avgifter för att minska efterfrågan på
            tjänster. Man tar bort till exempel avgiften för mammografi för
            att fler ska använda tjänsten, man tar bort avgiften för läkemedel
            till barn för att fler barn ska få sina läkemedel, men man höjer
            avgiften inom äldreomsorgen. Vill man inte att de äldre ska använda
            sig av tjänsten? Det är allt färre som har råd till hemtjänst
            och vård i boende. Detta kan få svåra effekter.
          </note>
          <note>
            Vi vet att det redan i dag är ca 100 000 personer i arbetsför
            ålder som slutar att arbeta eller går ned i arbetstid för att
            vara anhörigvårdare. Är det den effekten som regeringen eftersträvar?
            Det är ju något som de tidigare har förfasat sig över. Vi är rädda
            för sådana effekter som gör att allt fler väljer bort insatser
            från hemtjänst och låter anhöriga göra insatsen.
          </note>
          <note>
            Anhöriga kan ge fantastiskt mycket värme och kärlek, men de ser
            kanske inte alltid de medicinska behov som uppstår. Man kan inte
            kräva att anhöriga ska klara det som utbildad vårdpersonal kan
            göra. Det kan innebära att man inte ser begynnande sjukdomar,
            att man kanske inte inser värdet av en bra måltid, att man kanske
            inte upptäcker begynnande trycksår och andra vanliga komplikationer
            och brister hos äldre.
          </note>
          <note>
            Vi fasar för att äldre med stora vårdbehov och små inkomster
            ska välja bort den vård och omsorg som de behöver. Vi moderater
            vill alltid ha fokus på kvalitet , och med pensionärens behov
            i centrum kan man inte acceptera regeringens förslag om att höja
            taket för avgifter inom äldreomsorgen. Regeringen har under alla
            år i opposition sagt sig värna om vården, men när man får chansen
            gör man precis tvärtom.
          </note>
          <note>
            Vi moderater står bakom vårt särskilda yttrande i finansutskottets
            betänkande, utgiftsområde 25.
          </note>
          <note>
            (Applåder)
          </note>
          <note type="speaker">
            Anf. 37 STAFFAN DANIELSSON (C):
          </note>
          <note>
            Herr talman! Det här utskottsbetänkandet berör socialutskottets
            ansvarsområde på en del punkter, bland annat när det gäller maxtaket
            för pensionärer i hemtjänsten som ju höjs rejält.
          </note>
          <note>
            I går diskuterade vi här i kammaren statsbudgeten på område 9
            , Hälso- och sjukvård. Det var en livlig debatt. Vänsterpartierna
            gjorde som vanligt stort nummer av att man höjer skatter hit och
            dit. Sedan fördelar man bidrag hit och dit till det ena eller
            andra av alla möjliga goda ändamål, till exempel gratis glasögon,
            gratis läkemedel och så vidare. Dit förlägger man hela diskussionen.
          </note>
          <note>
            Jan Lindholm från Miljöpartiet, som var med i gårdagens debatt,
            hade räknat ut att vi skiljer oss åt här i riksdagen med 1 procent
            när det gäller de totala insatserna i Sverige i kommuner och landsting
            med statsbidrag och annat. Det är det som vänsterpartierna diskuterar.
            Från Centerpartiet diskuterar vi 100 procent, även de 99 procent
            som handlar om att få igång ekonomin i Sverige och få fler jobb,
            vilket ger skatteintäkter och resurser till vård och omsorg. Jag
            argumenterade i går för att Centerpartiets budget, som storsatsar
            på fler jobb och bättre förutsättningar för det som skapar mycket
            av välståndet i Sverige, nämligen företagen, i längden ger mycket
            större resurser till vård och omsorg än om man höjer skatter och
            sedan ägnar diskussionen åt hur vi ska fördela de riktade bidragen.
          </note>
          <note>
            Det här visar också att våra åtta alliansår förstärkte pengarna
            till välfärden väldigt starkt. Sverige går just nu väldigt bra,
            och det ska vi alla vara glada för. Det beror på alliansåren.
            Budgetarna från den nya regeringen har inte hunnit få genomslag
            än. Det visar vilken kraft det är i detta.
          </note>
          <note>
            Håkan Svenneling hade precis samma upplägg. Man pytsar in lite
            pengar här och där och undrar varför vi inte är med på allt och
            höjer skatten lika mycket. Det här är ett recept som vänsterpartier
            världen över jobbar med, och det har egentligen misslyckats överallt
            i socialismens länder. Det var rätt mycket gratisgrejer där. Folk
            fick gratis sjukvård och allt möjligt. Men hela ekonomin gick
            ned, och det blev en mycket mindre kaka att dela på, så att länderna
            så småningom gick på knäna. Därför talar jag starkt för det koncept
            för att utveckla Sverige som vi i Centerpartiet och Alliansen
            står för och som jag tycker har fungerat väldigt väl.
          </note>
          <note>
            Jag tänkte diskutera maxtaket i hemtjänsten lite extra. Ingen
            sa egentligen något i går från regeringssidan om att man höjer
            det taket, utan det fick vi lyfta fram från oppositionshåll. Det
            höjs kraftigt, samtidigt som man fördelar gratis glasögon, gratis
            läkemedel och så till andra grupper än pensionärer. Det här förslaget
            drabbar fattigpensionärer med de allra lägsta marginalerna.
          </note>
          <note>
            Maxtaxan i äldreomsorgen infördes 2002 och berör avgiften för
            den hemtjänst som man kan få i det egna hemmet inom dagverksamhet
            eller om man har särskilt boende med plats i flerbäddsrum. Staten
            bestämmer taket för den maxavgift som kommuner får ta ut av pensionären.
            Just nu är det 1 780 kronor i månaden. I sitt förslag till riksdagen,
            som utskottet har ställt sig bakom, höjer nu regeringen detta
            tak med en bit över 10 procent, med 211 kronor varje månad, till
            1 991 kronor i månaden från den 1 juli nästa år. Det innebär en
            höjning med 2 532 kronor för den som ska betala den högsta avgiften.
            Och det är en grupp som består av de äldsta och sjukaste och därmed
            fattigaste pensionärerna. Enligt beräkningarna berörs omkring
            100 000 pensionärer av denna höjning.
          </note>
          <note>
            Christina Tallberg är ordförande för Pensionärernas Riksorganisation,
            PRO, som står nära socialdemokratin. Hon uttalade i Aftonbladet
            den 5 oktober att förslaget ” ställer olika grupper av pensionärer
            mot varandra. Det är väldigt olyckligt .” Det ”är inte värdigt
            ett välfärdssamhälle”, enligt Christina Tallberg. I Centerpartiets
            budgetförslag finns det inte med någon höjning av maxtaket i hemtjänsten
            för pensionärer.
          </note>
          <note>
            Som sagt har vi ett särskilt yttrande. Vår budget har tyvärr
            fallit, men jag har redovisat vår uppfattning här i talarstolen.
          </note>
          <note>
            (Applåder)
          </note>
          <note>
            I detta anförande instämde Anders Ahlgren (C).
          </note>
          <note type="speaker">
            Anf. 38 BARBRO WESTERHOLM (L):
          </note>
          <note>
            Herr talman! Liberalerna har valt att lägga en stram budget när
            det gäller hälso- och sjukvård och socialtjänst. Vi debatterade
            det här i går. Det som vi vänder oss emot är att regeringen har
            valt att lägga småbelopp, som man kan kalla det om man ser budgeten
            som en helhet. Jag tror att det här området berör ungefär 340
            miljarder kronor. Kommuner och landsting har här ett ansvar. Det
            kommunala självbestämmandet är väldigt långt gånget när det gäller
            att ta beslut och ha ansvar för hälso- och sjukvård, för vård
            och omsorg. Vi tycker att man ska hålla den rågången skarp och
            att staten inte ska börja ta över från ansvarsområdena här.
          </note>
          <note>
            De pengar som läggs på läkemedel, mammografi och annat är små
            i jämförelse med de pengar som används på fel sätt inom kommuner
            och landsting. I går tog jag upp erfarenheterna från Lidköping,
            där man genom att erbjuda hemsjukvård och hembesök av läkare och
            arbeta nära äldreomsorgen kan spara 185 000 kronor per person
            och år. Det gäller människor med multisjuklighet. Nu genomförs
            det arbetssättet i hela Västra Götaland. Det är många miljarder
            det handlar om. På samma sätt är det inom läkemedelsområdet. 10
            procent av inläggningarna på sjukhusen i den här årsrika gruppen
            beror på läkemedelsbiverkningar, och hälften av dem skulle kunna
            undvikas. Bara sjukhusinläggningarna går på ungefär en halv miljard
            kronor.
          </note>
          <note>
            Vad vi i Liberalerna säger är att det i systemet finns pengar
            att hämta som skulle kunna användas för att erbjuda gratis mammografi.
            Jag är en varm förespråkare för mammografin alltsedan jag i Socialstyrelsen
            var ansvarig för den utprövning av värdet av mammografi som vi
            då genomförde.
          </note>
          <note>
            Sedan är det detta med gratis preventivmedel för yngre personer.
            I Norrbotten har man visat att det här sänker aborttalen, vilket
            också återverkar på landstingets budget. Man kan tycka att övriga
            landsting borde ta till sig erfarenheten från Norrbotten. Staten
            ska inte behöva gå in och satsa pengar på det här. Det allvarliga
            är att man lägger pengar på ett sådant sätt att man är fast i
            att fortsätta betala framöver. De förslag som Liberalerna har
            lagt gäller mer punktinsatser, där man inte påtar sig ett mångårigt
            ansvar vilket som sagt egentligen är landstings och kommuners.
          </note>
          <note>
            Jag tänker inte bli långrandigare än så här. Ni kan läsa debattprotokollet
            från i går. Vi avstår från att rösta på det här utgiftsområdet,
            eftersom vår budget redan har fallit.
          </note>
          <note type="speaker">
            Anf. 39 CATHARINA BRÅKENHIELM (S):
          </note>
          <note>
            Herr talman! I dag debatterar vi socialutskottets yttrande till
            finansutskottet specifikt om kommunerna ska ges en möjlighet,
            inte skyldighet, att höja takbeloppet för avgifter inom äldreomsorgen.
          </note>
          <note>
            När man i dag lägger stor vikt vid just justeringen av taket
            inom äldreomsorgstaxan tror jag att man måste ta av sig stuprörsglasögonen
            och se lite grann på helheten. Det görs en mycket stor satsning
            på äldre i regeringens budget. Dessutom handlar det inte bara
            om plånboksfrågor. Det handlar både om en förbättrad omsorg och
            om en förbättrad ekonomi för äldre.
          </note>
          <note>
            När det gäller omsorgen satsar vi 2 miljarder kronor på fler
            personer, alltså mer personal, i äldreomsorgen. Vi satsar 6 miljarder
            på tre år för att öka bemanningen, alltså fler händer i vården.
            Historiskt sett är det en mycket stor satsning.
          </note>
          <note>
            Vi gör också en stor kunskapssatsning på 200 miljoner för personalen
            i äldreomsorgen så att vården och omsorgen kan utvecklas ytterligare.
          </note>
          <note>
            Bostäder är en annan viktig fråga. Investeringsstödet för äldrebostäder
            är en del i en långsiktig process för att bygga bort bristen på
            äldrebostäder. Vi satsar 850 miljoner på tre år.
          </note>
          <note>
            När det gäller våra äldres ekonomi föreslår vi en sänkt skatt
            för pensio ­ närer med nästan 2 miljarder.
          </note>
          <note>
            Vi börjar resan tillbaka till en rättvisare beskattning för pensionärer,
            som inte ska ha en högre skattesats än andra människor i samhället.
            Lägger vi därtill det höjda bostadstillägget för pensionärer med
            400 miljoner kronor handlar det om reformer på 4 miljarder kronor.
          </note>
          <note>
            Nästan alla pensionärer får mer i plånboken tack vare regeringens
            reformer. Tre av fyra pensionärer vinner på regeringens pensionärsskattesänkning.
            Sänkningen av grundavdraget gynnar framför allt pensionärer med
            låga inkomster.
          </note>
          <note>
            Målet är att höja kvaliteten inom äldreomsorgen, öka tryggheten
            och förbättra förutsättningarna för en jämställd, likvärdig och
            jämlik äldreomsorg i hela landet.
          </note>
          <note>
            Dessa stora satsningar ger inte bara en bättre vård utan möjliggör
            också en finansiering av ca 4 000 nya jobb inom äldreomsorgen,
            i hemtjänsten och på äldreboenden.
          </note>
          <note>
            Samtidigt gör vi det möjligt för kommunerna att höja avgifterna
            inom äldreomsorgen. De nya avgifterna kommer då att ligga på den
            nivå som gällde när maxtaxan för några år sedan infördes. Då motsvarade
            avgifterna 5 procent av kommunernas kostnader för hemtjänsten.
            I dag motsvarar de ca 4 procent. Nu återställer vi avgifterna
            till den nivå som beräknades vid införandet av maxtaxan. 5 procent
            är en skälig egenavgift. Det är en bidragsfinansiering med 95
            procent. Höjningen, som är möjlig att genomföra för kommunerna,
            är en del av finansieringen av de angelägna reformerna för våra
            äldre.
          </note>
          <note>
            Sett till det samlade resultatet av våra förslag för kvinnor
            och män som har insatser från äldreomsorgen kommer 95 procent
            av dem att tjäna på detta. Viktigt att poängtera är att just pensionärer
            med låga inkomster skyddas i förslaget, eftersom man är garanterad
            ett förbehållsbelopp, alltså att man ska ha kvar en minsta disponibel
            inkomst när kostnaderna för hyra och hemtjänst är betalda.
          </note>
          <note>
            Herr talman! Det är alltså inte alls sant att pensionärer med
            stora om ­ sorgsbehov kommer att bli utan hemtjänst vid höjningen
            av avgiftstaket, som de konservativa partierna skriver. För den
            lilla minoritet garantipen ­ sionärer som får en lägre disponibel
            inkomst under 2016 blir förändringen ungefär 20 kronor i månaden.
          </note>
          <note>
            Regeringen har i budgetpropositionen föreslagit ett antal reformer
            som är riktade till äldre. Det handlar om drygt 4 miljarder, och
            det är inte någon liten summa. Det visar på regeringens ambitioner
            på äldreområdet.
          </note>
          <note>
            Våra kraftfulla satsningar på äldresidan kan jämföras med att
            Moderaterna säger nej till 500 miljoner av satsningen på personalökningen.
          </note>
          <note>
            Centern säger nej till avgiftsfri sjukvård för dem som är 85
            år eller äldre.
          </note>
          <note>
            KD säger nej till 2 miljarder till mer personal och satsar en
            bråkdel, 850 miljoner, på lite andra, mindre poster.
          </note>
          <note>
            Liberalerna säger nej till de 2 miljarderna till mer personal
            men satsar en slant på matlagning i hemtjänsten. Det är väldigt
            bra, men i de kommuner som har infört det har det visat sig att
            det inte kostar något extra för dem. De satsar också på lite andra
            små poster.
          </note>
          <note>
            Samtliga konservativa borgerliga partier, inklusive SD, vill
            ha kvar en högre skattesats för pensionärer. De ska betala mer
            per hundralapp.
          </note>
          <note>
            Sammanfattningsvis, herr talman, utgår socialutskottet från att
            regeringen följer upp konsekvenserna av det höjda takbeloppet.
            Vi ställer oss också bakom regeringens förslag och avstyrker motionerna.
          </note>
          <note>
            Jag yrkar bifall till finansutskottets förslag.
          </note>
          <note>
            (Applåder)
          </note>
          <note type="speaker">
            Anf. 40 MARGARETA B KJELLIN (M) replik:
          </note>
          <note>
            Herr talman! Det är väldigt spännande att höra Catharina Bråkenhielm
            prata om de stora satsningarna inom äldreomsorgen, som egentligen
            handlar om omdisponeringar. I verkligheten kan inte 60 miljoner
            kronor i år och 362 miljoner kronor år 2018 räcka till 4 000 fler
            undersköterskor i landets 290 kommuner. Förslagen är inte finansierade.
            Vi kan i dagsläget förutse att det blir fler löftesbrott i det
            avseendet.
          </note>
          <note>
            Jag skulle vilja fråga Catharina Bråkenhielm hur hon tror att
            det kan ge 4 000 fler undersköterskor när man samtidigt tar bort
            andra riktade satsningar som fanns inom äldreomsorgen, vilka innebar
            ett antal tjänster som nu försvinner. I själva verket byter man
            bara bort och ändrar om.
          </note>
          <note>
            Om man säger att det är rimligt att ha 5 procent i avgifter inom
            äldreomsorgen, får man inte glömma att under den här tiden har
            Sverige och Europa gått igenom en ekonomisk kris, vilket har betytt
            att pensionerna har sänkts. Hur menar Catharina Bråkenhielm att
            de äldre ska klara av sin vardag när de får mindre i plånboken?
            Och alla som har ett vårdbehov får mindre pengar i plånboken,
            oavsett vad regeringen säger, oavsett de skattesänkningar som
            egentligen äts upp för dem som har ett vårdbehov.
          </note>
          <note>
            Jag kan inte tycka att detta är försvarbart. Kan Catharina Bråkenhielm
            försvara det?
          </note>
          <note>
            (Applåder)
          </note>
          <note type="speaker">
            Anf. 41 CATHARINA BRÅKENHIELM (S) replik:
          </note>
          <note>
            Herr talman! Jag delar inte Margareta B Kjellins uppfattning
            om hur man räknar på det här.
          </note>
          <note>
            Vi utgår inte från Moderaternas konservativa människosyn. Vi
            kommer inte att lämna någon utanför. Vi har alltid sett till att
            vi har ett samhälle där de som har lägst inkomster och de allra
            svagaste har fått möjligheter till vård, omsorg och sjukvård efter
            behov och inte efter inkomst, som det har varit i de konservativas
            samhälle. Det är otroligt viktigt.
          </note>
          <note>
            På er tid valde ni att lägga ut skattepengar till de stora hamburgerkedjorna
            i stället och räknade in en massa arbeten. Här väljer vi att lägga
            skattepengar till den offentliga sektorn och vården. Det tycker
            vi är en betydligt viktigare och mycket bättre satsning.
          </note>
          <note>
            Sedan räknar vi på ett ungefärligt antal tjänster. Kommunerna
            gör lite grann vad de vill med de här pengarna. De kan satsa dem
            på annat, men det blir fler personer i omsorgen, och det är det
            absolut viktigaste.
          </note>
          <note>
            Jag har en fråga till Margareta B Kjellin. Moderaterna i socialutskottet
            skriver så här: ”En sådan höjning kan medföra att många äldre
            med hemtjänst inte kommer att ha råd med den hjälp de behöver
            och en höjning kommer att drabba främst de äldre som har störst
            behov. De kommer inte att känna sig trygga med att de kan få den
            hjälp de har behov av.” De kommer att lämnas utanför och inte
            få något samhällsskydd.
          </note>
          <note>
            Jag vill att du utvecklar detta. När RUT-avdraget infördes höjde
            många kommuner hemtjänsttaxan så mycket att de gamla inte hade
            råd med kommunal hemtjänst. De valde därför att använda RUT-avdraget
            i stället, och det var verkligen inte inkomstbaserat. Det kunde
            bara de använda som hade en god inkomst, och där omfattades inte
            fattigpensionärerna.
          </note>
          <note>
            Jag vill gärna att Margareta B Kjellin svarar på hur hon kan
            försvara skrivningen att de äldre kommer att lämnas utan omsorg.
            De flesta pen ­ sionärer kommer att få det bättre.
          </note>
          <note type="speaker">
            Anf. 42 MARGARETA B KJELLIN (M) replik:
          </note>
          <note>
            Herr talman! Jag har svårt att förstå hur man får det bättre
            när det kostar mer, för det finns inget samband däremellan. Men
            det är klart att de blir lämnade utanför. Vi vet att när man avgiftsbelägger
            områden minskar efterfrågan. Och har man så lite pengar att 20
            kronor i månaden gör att man avstår från mediciner och mat, då
            har det väldigt stor betydelse.
          </note>
          <note>
            Då väljer man att ställa sig utanför. Man tar så lite hemtjänst
            man behöver. Anhöriga får ställa upp. Vi vet att 100 000 människor
            redan i dag är hemma för att hjälpa sina anhöriga i stället för
            att bidra till den svenska ekonomin, som i sin tur skulle kunna
            stärka välfärden genom att det blir ökade skatteintäkter.
          </note>
          <note>
            Det sägs att man satsar på hamburgerkedjor. Nej, vi satsar på
            ungdomar som behöver jobb. Vi måste se till att de får det första
            jobbet och kommer in på en arbetsmarknad. Det är så vi får ökade
            skatteintäkter. Det är så vi får fler människor i arbete.
          </note>
          <note type="speaker">
            Anf. 43 CATHARINA BRÅKENHIELM (S) replik:
          </note>
          <note>
            Herr talman! Jag ska ta upp det sista först. Det blev inte särskilt
            mycket jobb av det där. Det blev lite rikare ägare till våra hamburgerrestauranger.
            Det är inte en satsning som Socialdemokraterna stöder, vare sig
            då eller i framtiden.
          </note>
          <note>
            I går hade vi en debatt här. Margareta B Kjellin säger: Vi vet
            att efterfrågan minskar om man har avgifter. Vi hade en debatt
            om mammografi i går. Där argumenterade den borgerliga sidan precis
            tvärtemot. Det var onödigt att ha avgiftsfri mammografi. Det hade
            ingen effekt. Det tyckte man var att slänga pengarna i sjön. Hur
            går det ihop? Jag tycker inte att det stämmer alls i den här debatten.
            Det är oerhört konstigt.
          </note>
          <note>
            Det är inte så många år sedan so m den borgerliga sidan kraftig
            t höjde högkostnadsskyddet både för läkemedel och för sjukvård.
            Man höjde det rejält, med många hundralappar. Vi vet att de som
            nyttjar mest sjukvård och mest läkemedel i landet är v åra äldre.
            Det blev en kraftig höjning. Ibland kan man få betala upp till
            gränsen för högkostnadsskyddet rakt av, när man har mediciner
            som kostar mer än det som gäller för högkostnadsskyddet. Då ska
            man ut med det på en gång.
          </note>
          <note>
            Det var inget snack om det. Då var det helt okej. Då pratade
            man om inflationshöjningen. Då gick det bra. Man vänder lite kappan
            efter vinden. Hur kan det förklaras, Margareta B Kjellin?
          </note>
          <note>
            Vi tycker att detta är ett bra förslag. Vi lämnar inga pensionärer
            utanför. De som har bra pensioner får betala något mer. Det var
            någon som i talarstolen sa – jag tror att det var Centerpartiet:
            När man blir gammal, sjuk och vårdbehövande blir man fattig. Men
            jag kan inte se något sådant likhetstecken. Har man en hög inkomst,
            en hög pension, och blir sjuk har man inte mindre i plånboken.
            Det här handlar inte om det, utan det handlar om behov. Vi lämnar
            ingen utanför. Det här är en bra reform.
          </note>
          <note>
            Man måste inte införa höjningen av taket för hemtjänstavgifterna.
            Stockholm har valt att inte göra det. Det är helt valfritt.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 12.)
          </note>
          <note>
            § 8 Rättsväsendet
          </note>
          <note>
            Justitieutskottets betänkande 2015/16:JuU1
          </note>
          <note>
            Utgiftsområde 4 Rättsväsendet (prop. 2015/16:1 delvis)
          </note>
          <note>
            föredrogs.
          </note>
          <note>
            Anf. 44 HELENE PETERSSON i Stockaryd (S):
          </note>
          <note>
            Herr talman! Sverige ska vara ett tryggt land att leva i. Målet
            för kriminalpolitiken är att minska brottsligheten och öka människornas
            trygghet.
          </note>
          <note>
            Jag vill börja med att yrka bifall till utskottets förslag till
            anslag och bemyndiganden för 2016 inom utgiftsområde 4 Rättsväsendet.
          </note>
          <note>
            Men i justitieutskottets budgetbetänkande behandlas också ett
            stort antal motioner från allmänna motionstiden. Socialdemokraterna
            har tillsammans med Miljöpartiet och Vänsterpartiet åtta reservationer.
            Vi står bakom samtliga men avstår från att yrka bifall till dem,
            för tids vinnande. Framför allt, herr talman, avstår vi för att
            mycket av det arbete som utskottets majoritet efterfrågar i sina
            tillkännagivanden redan är på gång. Det finns enligt vår mening
            ingen anledning att göra tillkännagivanden till regeringen i ärenden
            där en utredning är på gång, där en utredning nyss är avslutad
            och bereds inom Regeringskansliet eller där regeringen har lämnat
            diverse uppdrag.
          </note>
          <note>
            Många av majoritetens tillkännagivanden rör polisen och dess
            verksamhet. Det är ett år sedan, herr talman, som omorganisationen
            trädde i kraft. Allt förändras inte dag ett. Vi vet att det tar
            minst två år innan en ny organisation sätter sig.
          </note>
          <note>
            Det är, som utskottets majoritet betonar, viktigt att följa upp
            om förändringar får avsedd effekt och om man når de mål som regering
            och riksdag satt upp – det tycker vi också. Men att ge detta till
            känna känns verkligen som att slå in öppna dörrar. Statskontoret
            har fått detta uppdrag och ska fram till 2018 årligen redovisa
            hur ombildningen skapat bättre förutsättningar för ett förbät
            trat verksamhetsresultat. Även P olismyndigheten själv har ett
            återrapporteringskrav i fråga om hur arbetet fortskrider. Flera
            gånger om året kommer förändringsbarometern, som i detalj följer
            upp de olika delarna i omorganisationen.
          </note>
          <note>
            Två andra av majoritetens tillkännagivanden rör personalens sammansättning
            inom Polismyndigheten. Vi anser att det måste vara myndigheten
            själv som avgör vilken kompetens och sammansättning av civilanställda
            och polisutbildade som krävs för att uppnå maximal förmåga när
            det gäller att arbeta i den utåtriktade verksamheten men också
            för att utreda och klara upp brott och få personer lagförda.
          </note>
          <note>
            Vi har hela tiden stått bakom att antalet polisutbildade skulle
            öka. Men vi måste vara medvetna om att det fick konsekvensen att
            antalet civilanställda gick ned. Ska både antalet civilanställda
            och antalet polisutbildade öka talar vi om ett helt annat anslag
            till polisen.
          </note>
          <note>
            Vi vill också avvakta utredningen om den nya polisutbildningen
            – det handlar om hur den är tänkt att vara utformad, antal platser
            och på vilket sätt antagningen kommer att ske. Den utredningen
            presenteras i april 2016.
          </note>
          <note>
            Herr talman! Vi socialdemokrater anser att riksdagens tillkännagivandeinstitut
            riskerar att urholkas på det sätt det används i detta betänkande,
            när det arbete som efterfrågas i de allra flesta fall redan pågår.
          </note>
          <note>
            För att Sverige ska vara ett tryggt land att leva i krävs en
            aktiv och inkluderande välfärdspolitik. Samhället måste finnas
            till hands för alla. De sociala klyftorna måste minska, och alla
            människor i vårt land måste ges samma förutsättningar att leva
            ett bra liv.
          </note>
          <note>
            Att förebygga, förhindra och klara upp brott är centralt. Framför
            allt handlar det om att ha ett medvetet och strategiskt brottsförebyggande
            arbete. Den socialdemokratiska gruppen har under året gjort ett
            stort antal besök runt om i landet i olika verksamheter. Det som
            genomgående efterlyses och betonas är samverkan. Det finns ingen
            av de olika aktörerna som klarar arbetet själv. Det krävs en medvetenhet
            inom skola, socialförvaltning och fritidsverksamhet. Det krävs
            en kontinuitet bland personal, så att framför allt de yngre känner
            förtroende för och trygghet med de vuxna som finns runt omkring
            dem. Och det krävs en lokal närvaro av polis.
          </note>
          <note>
            Regeringen har gett Brå i uppdrag att lämna förslag om hur en
            nationell stöd- och samordningsfunktion för det brottsförebyggande
            arbetet kan byggas upp vid Brå och att föreslå vilka uppgifter
            en sådan funktion ska ha. Brå ska också lämna förslag om hur en
            särskild samordnare kan knytas till myndigheten. Just nu förs
            också dialoger om vad som bör ingå i den nationella handlingsplan
            och det brottsförebyggande program som ska tas fram under mandatperioden.
          </note>
          <note>
            Brottsoffermyndigheten har fått i uppdrag att ta fram en handledning
            för personal i förskola om hur man kan samtala med barn om svåra
            känslor och upplevelser, både för att man ska kunna vara observant
            på signaler och för att man ska kunna ha svåra samtal när något
            har hänt.
          </note>
          <note>
            Den andra delen jag vill lyfta här är arbetet med att förhindra
            återfall i brott. Också här är samverkan mellan framför allt kommun
            och kriminalvård av största betydelse. Det måste finnas en rimlig
            möjlighet att få en utslussning som ger en rimlig chans till ett
            liv utanför kriminalitet. Den utslussningen ska planeras i stort
            sett från dag ett.
          </note>
          <note>
            Det tredje området jag vill lyfta, herr talman, är det arbete
            som bedrivs mot den organiserade brottsligheten. Vi ser att mer
            och mer av brottsligheten blir och är organiserad, inte bara den
            grova och tunga. Mer och mer är också gängrelaterat på lägre nivå.
            Därför är det glädjande att regeringen för ungefär en månad sedan
            tillsammans med polisen presenterade de insatser som görs och
            är på gång. Det handlar om att nya brott införs. Det handlar om
            skärpta straff. Det gäller möjlighet att lättare ta brottsvinning,
            pengar eller annan egendom, i fråga om organiserad brottslighet.
            Och det gäller arbetet mot illegala vapen.
          </note>
          <note>
            Men det gäller även här att förebygga och förhindra och att utvidga
            samarbetet mellan myndigheter. Polisen presenterade fem prioriterade
            områden i fråga om allvarlig och organiserad brottslighet. Myndigheten
            lyfte också 14 prioriterade geografiska områden runt om i landet
            och hur man tänker arbeta. Även Brå har fått i uppdrag att ta
            fram åtgärder mot kriminalitet i utsatta områden. Därför anser
            vi att även tillkännagivandet i punkt 7 är tillgodosett och alltså
            slår in ännu en öppen dörr.
          </note>
          <note>
            Herr talman! Det går alltid att göra mer och bättre, och resurserna
            till olika myndigheter upplevs ibland som för små. Men vi vet
            att regeringen noga följer utvecklingen inom verksamheterna inom
            vårt område. Behövs förändrade åtgärder kommer regeringen att
            föreslå riksdagen dessa.
          </note>
          <note>
            (Applåder)
          </note>
          <note>
            I detta anförande instämde Arhe Hamednaca (S).
          </note>
          <note type="speaker">
            Anf. 45 ANDREAS CARLSON (KD) replik:
          </note>
          <note>
            Herr talman! Helene Petersson nämnde inte att stödet till brottsoffer
            och stöd till vittnen vid rättegångar i dag är underfinansierat.
            Vi kristdemokrater vill höja anslaget till Brottsoffermyndigheten
            med 20 miljoner kronor för att öka statens ansvar för vittnesstödet
            och förmedla mer ekonomiskt stöd till brottsofferjourerna , som
            vi alla vet gör ett fantastiskt arbete.
          </note>
          <note>
            Vi hade hoppats få stö d av regeringspartierna i detta eftersom
            Socialdemokraterna innan Morgan Johansson blev justitieminister
            ofta talade om en höjning med 10 miljoner kronor till Brottsoffermyndigheten.
          </note>
          <note>
            Min fråga är helt enkelt: Varför är det så tyst om detta i kammaren
            i dag och i övrigt från Socialdemokraterna när Morgan Johansson
            nu har blivit justitieminister?
          </note>
          <note>
            Anf. 46 HELENE PETERSSON i Stockaryd (S) replik:
          </note>
          <note>
            Herr talman! Jag vill börja med vittnesstödet. Det finns en utredning
            som Brottsoffermyndigheten och Domstolsverket har avlämnat den
            30 november 2015, och där kommer man med olika förslag, både när
            det gäller organisationen och finansieringen.
          </note>
          <note>
            Jag tycker inte att riksdagen ska föregripa det arbetet. Man
            har gett ett uppdrag till myndigheter att de ska titta på de här
            bitarna. De har gjort ett ordentligt arbete och har en lång rad
            åtgärder. Därför tycker jag att vi ska avvakta den beredningen
            i Regeringskansliet.
          </note>
          <note type="speaker">
            Anf. 47 ANDREAS CARLSON (KD) replik:
          </note>
          <note>
            Herr talman! Det är möjligt att man ska avvakta, fundera och
            tänka. Jag konstaterar efter att ha hört Helene Peterssons anförande
            att det är vad regeringen gör på flera områden. Samtidigt hör
            vi rösterna, vi hör förfrågningarna, vi hör ropen från brottsofferjourerna
            som gör ett väldigt bra arbete men som är underfinansierade.
          </note>
          <note>
            I dag debatterar vi budgeten i Sveriges riksdag. Här har Kristdemokraterna
            föreslagit 20 miljoner kronor mer i anslaget till Brottsoffermyndigheten
            just för att kunna säkerställa att brottsofferjourerna får större
            ekonomiska ramar och att man också tar ett större statligt ansvar
            när det gäller vittnesstödet.
          </note>
          <note>
            I betänkandet ser vi i dag också tillkännagivanden som ska säkerställa
            att brottsoffer får rätt information och hanteras av ett bra sätt
            av polisen och i övrigt i rättskedjan. Vi välkomnar dessa tillkännagivanden,
            för vi tycker att det är centralt att brottsoffer ska mötas av
            en tydlighet. Man ska förstå och få relevant information, och
            här gör vittnesstödet från brottsofferjourerna ett fantastiskt
            arbete. Men vi behöver ta ett större ansvar.
          </note>
          <note>
            Morgan Johansson har ändå sagt flera gånger att ni ska ge 10
            miljoner till brottsofferjourerna. När man har drivit detta så
            pass hårt innan man kom i regeringsställning anstår det en regering
            att fortsätta driva den poli ­ tiken. Vi skulle välkomna stöd
            för det förslag som vi har lagt i vårt budget ­ alternativ med
            20 miljoner kronor mer till Brottsoffermyndigheten för att säkra
            statens ansvar i detta.
          </note>
          <note>
            Anf. 48 HELENE PETERSSON i Stockaryd (S) replik:
          </note>
          <note>
            Herr talman! Det är finansiering av verksamheten som utredningen
            har tittat på, och jag tycker att det hade varit konstigt om regeringen
            hade lagt fram en annan fördelning i detta läge. Det skulle innebära
            att man först gett ett uppdrag till myndigheter att utreda och
            titta på olika saker och sedan föregår utredningens resultat.
            Det tycker inte jag är ett riktigt seriöst arbete.
          </note>
          <note>
            Däremot har man också tittat på en förändrad inriktning på pengarna,
            alltså hur mycket som ska gå till forskning och hur mycket som
            ska gå till verksamhet. Där gör man en omfördelning.
          </note>
          <note type="speaker">
            Anf. 49 KRISTER HAMMARBERGH (M) replik:
          </note>
          <note>
            Herr talman! Jag tycker att Helene Petersson väl sammanfattar
            både regeringens politik och de reservationer man har i detta
            betänkande när hon nämner det som verkar vara dagens modeord så
            många gånger: ”avvakta”. Det sammanfattar väl egentligen hela
            politiken.
          </note>
          <note>
            Helene Petersson är väldigt nöjd med de satsningar som görs kring
            grov organiserad brottslighet i samma andetag som hon är väldigt
            bekym ­ rad inför de tillkännagivanden och de initiativ som Alliansen
            och opposi ­ tionen tar.
          </note>
          <note>
            Därför tänkte jag att vi kunde stanna lite grann just vid grov
            organiserad brottslighet. Ibland kan det nämligen vara bra med
            en aktiv opposition som kommer med förslag medan man själv står
            och avvaktar. Låt oss därför titta lite grann på de förslag som
            kom på DN Debatt den 1 december.
          </note>
          <note>
            Jag skulle kunna ställa en ledande fråga till Helene Petersson:
            Hur många av dessa förslag var tillkännagivanden efter initiati
            v från Alliansen och redan tagna av riksdagen – var det tre, fyra
            eller fem?
          </note>
          <note>
            Anf. 50 HELENE PETERSSON i Stockaryd (S) replik:
          </note>
          <note>
            Herr talman! Det kan jag inte svara på.
          </note>
          <note>
            Det handlar om ett bredare arbete. Givetvis har riksdagen också
            en uppgift att pusha på och plocka fram olika förslag. Men när
            det gäller många av de förslag från Alliansen och utskottet som
            riksdagen har gett som tillkännagivande har regeringen eller kanske
            den förra regeringen, under er ledning, redan satt igång ett arbete.
          </note>
          <note>
            Då tycker jag att man av respekt för det arbete som faktiskt
            har satts igång ser till att det får fullföljas och att det hinner
            beredas. Vi har ju haft diskussioner vid olika tillfällen här
            om det ska gå fort eller om det inte ska fort. Har en myndighet
            fått ett uppdrag och man håller på att jobba på det – det kan
            vara myndigheten själv som jobbar på det eller att man ska utreda
            någonting och överlämna resultatet till regeringen för vidare
            beslut – så tycker jag att det är seriöst att avvakta detta och
            se vad man kan få för förslag som är väl underbyggda.
          </note>
          <note>
            Mycket av det som man presenterade både på DN Debatt och på presskonferensen
            är sådant som både er grupp i den tidigare regeringen och vår
            regering är ganska överens om. Det måste tas ett krafttag mot
            den organiserade brottsligheten och framför allt den grova organiserade
            brottsligheten.
          </note>
          <note type="speaker">
            Anf. 51 KRISTER HAMMARBERGH (M) replik:
          </note>
          <note>
            Herr talman! Det gläder mig att Helene Petersson inte fortsatt
            är lika bekymrad över antalet tillkännagivanden utan rent av kan
            tycka att det är bra att det kommer några förslag så att man får
            lite hjälp på traven.
          </note>
          <note>
            Jag ska hjälpa till: Förslagen handlade om fyra tillkännagivanden.
            Jag ska nämna en del av dem:
          </note>
          <note>
             Kriminalisering av försök till grovt vapenbrott utreddes under
            alliansregeringen, helt korrekt, och finns med i en alliansmotion
            – bara att plocka när man lägger fram förslag.
          </note>
          <note>
             Olovlig hantering av sprängmedel är plockat ur ett alliansförslag
            ur en allianskommittémotion.
          </note>
          <note>
             Utökat informationsutbyte utreddes under alliansregeringen,
            och förra året gavs ett tillkännagivande.
          </note>
          <note>
             Förbud mot kläder som kopplar till gängtillhörlighet i rättssalar
            är ett tillkännagivande föregående år tack vare ett initiativ
            från Alliansen.
          </note>
          <note>
             Ett uppdrag till Polismyndigheten om insatser mot illegala
            vapen gavs av alliansregeringen men förlängdes inte av den nuvarande
            regeringen. Därför har vi föreslagit ett nytt sådant uppdrag;
            det är väl bra att det kommer förslag.
          </note>
          <note>
             Ett förnyat myndighetsuppdrag att bekämpa organiserad brottslighet
            initierades av alliansregeringen. Det är väl bra att det får fortsätta
            och inte läggs ned.
          </note>
          <note>
             Utvidgat förverkande handlar om det man har tjänat när man
            har stulit annans egendom – ett tillkännagivande efter ett initiativ
            från Alliansen.
          </note>
          <note>
             Förändringar i systemet med villkorlig frigivning – ett tillkännagivande
            efter initiativ från Alliansen.
          </note>
          <note>
            Jag tror, herr talman, att man om man sitter i regeringsställning
            och inte har så mycket initiativ själv ska vara glad att det finns
            en aktiv opposition. Då bör man heller inte vara upprörd över
            antalet tillkännagivanden. Vi har möjlighet att fortsätta debattera
            det i dag, för vi fortsätter att ta ansvar för Sverige. Det kommer
            fler tillkännagivanden.
          </note>
          <note>
            (Applåder)
          </note>
          <note>
            Anf. 52 HELENE PETERSSON i Stockaryd (S) replik:
          </note>
          <note>
            Herr talman! Självklart har riksdagen en stor roll i att väcka
            förslag, komma med idéer och tillkännage riksdagen dem . Jag säger
            inte att man ska låta bli att göra tillkännagivanden, men jag
            tycker att man ska låta bli det i de fall där förslagen redan
            är under arbete. Jag tycker inte att man ska göra tillkännagivanden
            när man vet att en utredning precis har avlämnats och håller på
            att beredas. Jag tycker inte att man ska ge ett tillkännagivande
            när ett uppdrag är givet till en myndighet. Jag tycker att det
            är att slå in öppna dörrar.
          </note>
          <note>
            Vi har haft regeringsmakten i drygt ett år nu. Självklart var
            många av de här idéerna initiativ från förra regeringen. Så måste
            det bli, och så tycker jag att det ska vara. Jag tycker inte att
            en ny regering när den tillträder ska ta alla idéer, alla utredningar,
            alla arbeten som är på gång och alla uppdrag som är givna och
            bara lägga dem åt sidan. Det är klart att båda blocken, oavsett
            vilket det är som har re geringsmakten, kämpar för ett bra Sverige.
            Självklart tycker jag att båda sidor kommer med goda idéer. Men
            det handlar om att slå in öppna dörrar.
          </note>
          <note>
            Jag mottar mycket gärna goda idéer, och det gör regeringen också.
            Vi är mycket för att samverka och se till att vi har bred majoritet.
            När det kommer goda förslag är vi mycket väl beredda att ta emot
            dem.
          </note>
          <note>
            (Applåder)
          </note>
          <note type="speaker">
            Anf. 53 ROGER HADDAD (L) replik:
          </note>
          <note>
            Herr talman! Helene Petersson från Socialdemokraterna ägnade
            en stor del av sitt anförande åt att, i stället för att berätta
            vad regeringen och Miljöpartiet vill inom rättsväsendet, häftigt
            angripa de nio tillkännagivanden som Liberalerna och en majoritet
            i justitieutskottet lägger fram till kammaren.
          </note>
          <note>
            Jag tänkte kommentera ett av dem, och det gäller polisens närvaro
            i brottsutsatta områden. Helene Peterssons parti yrkar avslag
            på detta och kritiserar det. Man menar återigen att vi slår in
            öppna dörrar. På vilket sätt slår vi in öppna dörrar när det gäller
            uppdraget att öka den polisiära närvaron i de brottsutsatta områdena?
            Jag vill veta det.
          </note>
          <note>
            Anf. 54 HELENE PETERSSON i Stockaryd (S) replik:
          </note>
          <note>
            Herr talman! Jag kan visa upp ett pressmeddelande från polisen
            – jag har det här. Det presenterades samtidigt som Morgan Johansson
            presenterade arbetet kr ing och programmet mot den grova organiserade
            brottsligheten.
          </note>
          <note>
            Polisen själv arbetar med detta. Polisen har själv fått ett uppdrag,
            och man presenterar olika saker. Det kan vara myndighetsgemensamma
            insatser och att man ska öka arbetet mot kriminella nätverk. Man
            har pekat ut 14 speciellt prioriterade geografiska områden. Många
            av de åtgärder ni efterfrågar arbetar alltså polisen redan med.
            Polisen har redan fått i uppdrag från regeringen att arbeta med
            dem. Därför tycker jag att det är att slå in öppna dörrar att
            vilja tillkännage detta från riksdagens sida.
          </note>
          <note type="speaker">
            Anf. 55 ROGER HADDAD (L) replik:
          </note>
          <note>
            Herr talman! Polisen har pekat ut 14 bostadsområden som är kriminellt
            belastade och har narkotikahandel, parallella rättssystem och
            inslag av extremism. Hälften av dessa bostadsområden ligger i
            Göteborgsområdet. Jag läste Göteborgs-Posten med anledning av
            den presskonferens Helene Petersson redogör för, och där sa ett
            av de yttre befälen: Vadå prioriterade områden? Vi får inte en
            krona till det här uppdraget.
          </note>
          <note>
            Vi vill tillkännage till regeringen att den polisiära närvaron
            i brotts ­ utsatta områden ska ökas. Det får inte bara vara en
            pappersprodukt. Dess ­ utom har Rikskriminalpolisen, Nationella
            operativa avdelningen och vad mer det nu heter inte överlämnat
            hela rapporten än, utan detta var en press ­ konferensprodukt
            som presenterades tillsammans med inrikesministern. Om vi nu slår
            in öppna dörrar vill jag veta vilka besked Helene Petersson och
            regeringen lämnar när det gäller ökade resurser, ökad kapacitet
            och ökad beredskap till de här områdena. Det är nämligen det vårt
            tillkänna ­ givande handlar om.
          </note>
          <note>
            Anf. 56 HELENE PETERSSON i Stockaryd (S) replik:
          </note>
          <note>
            Herr talman! Den nya polisorganisationen innebär ju att de olika
            re ­ gionerna och de olika polisområdena har möjlighet att organisera
            sig på det sätt som mest behövs i ett visst område. Det är just
            detta som var me ­ ningen med att försöka få ut så mycket lokal
            polis och lokal närvaro som möjligt. Det ser dock olika ut i landet,
            och man kanske inte kan organisera Göteborgsområdet på samma sätt
            som man kan organisera Jönköpings län, som jag kommer ifrån. Behoven
            är olika. Behoven ser olika ut, och det är olika kompetens som
            efterfrågas i de olika områdena.
          </note>
          <note>
            Det finns kanske också olika delar av Göteborg, som nämnts här,
            där man behöver lägga in extra resurser. Polisen själv säger att
            man jobbar för att öka sin förmåga i just dessa områden. Det handlar
            om att sätta fler lokala poliser just där. Som jag sa i mitt anförande
            har vi när vi har varit ute på besök sett att man vinner väldigt
            mycket på att ha lokal polis som är känd för dem som finns i området.
            Man får inte en konfrontation, utan man får samverkan. Människor
            får ett förtroende för de poliser som finns där om de vet namnet
            på dem, känner igen dem och träffar dem dagligen.
          </note>
          <note>
            När det gäller gäng har det också visat sig att det är lättare
            att komma in och kunna samtala med ungdomarna i ett tidigare skede
            om det finns lokala poliser, och det är en av de delar där polisen
            själv säger att vi ska ha fler lokala poliser i just de områdena.
          </note>
          <note type="speaker">
            Anf. 57 KRISTER HAMMARBERGH (M):
          </note>
          <note>
            Herr talman! I dessa tider av oro är det viktigt att ta ansvar,
            och Alliansen fortsätter att ta ansvar. Det är lika viktigt i
            opposition som det var i regeringsställning.
          </note>
          <note>
            Det gäller speciellt i tider när vi ser en passiv regering. Vi
            har hört det i dag: Ledorden är att avvakta och att någon annan
            ska göra det. Det är en allmän passivitet. Sällan har en regering
            lagt fram så få konkreta förslag och propositioner. Det är alarmerande.
            Även jag förstår att en ny regering behöver lite tid på sig, men
            den måste samtidigt lämna utredningsuppdrag. Sällan har dock så
            få direktiv getts, vilket tyder på att drivkraften att göra politik
            av politiska åsikter är väldigt låg.
          </note>
          <note>
            Speciellt i dag, i dessa tider av oro, är det viktigt att vi
            kan samla oss och ta ett ansvar. Men det är även viktigt att vi
            som politiker lägger fram konkreta förslag som går att följa upp
            och göra någonting av, i stället för att sitta stilla, avvakta
            och vänta på myndigheternas initiativ. Varför? Jo, därför att
            det är bättre att ligga ett steg före i politiken i stället för
            att vänta på att verkligheten ska komma i kapp en och man panikartat
            måste lägga fram förslag. Då blir förslagen nämligen hafsiga och
            av dålig kvalitet, och riksdagen måste i efterhand försöka städa
            upp så gott det går. Det är bättre att ligga ett steg före, ta
            initiativ, utreda och komma igång.
          </note>
          <note>
            Herr talman! Alliansen fortsätter att ta ansvar. I dag kommer
            riksdagen att besluta om ytterligare nio tillkännagivanden. Det
            r etar uppenbarligen, och det sa s tidigare att det urholkar.
            I ett replikskifte kunde vi sedan konstatera att det kanske var
            bra att förslagen kom, och nu kommer det fler förslag. De är konkreta.
            Sju av dem handlar om polisen, och det ska ses mot bakgrund av
            den omorganisation som har gjorts och som kom till på initiativ
            av alliansregeringen efter en grundlig utredning och en grundlig
            genomförandekommitté.
          </note>
          <note>
            Socialdemokraternas ståndpunkt på den tiden , med Thomas Bodström
            , var att det inte behövdes någon grundlig genomgång. Det var
            bara att omorganisera och genomföra nästa dag. I dag ser vi vikten
            av att göra detta grundläggande arbete. Ändå finns svårigheter.
          </note>
          <note>
            Därför är det viktigt att vi politiker också följer upp hur reformen
            utvecklar sig. Det beslut som riksdagen har fattat måste följas
            upp innan verkligheten blir någon annan än den syftena riktade
            sig mot. Annars måste ännu en omorganisation göras, och då har
            vi tappat tid. Det är vår skyldighet som politiker, och det är
            vad ett av tillkännagivandena handlar om.
          </note>
          <note>
            Sedan finns frågan om antalet poliser – en miniminivå. Vi har
            från Moderaternas sida hela hösten sagt att det finns för få poliser.
            Målet om 20 000 poliser måste reformeras, inte för att de ska
            bli färre utan för att de ska bli fler. Vår befolkningsutveckling
            har lett till det ställningstagandet.
          </note>
          <note>
            Detta har i efterhand, i december, även verifierats av rikspolischefen
            i utskottet. Han nämner exakt samma siffra. Det behövs 1 000 nya
            poliser. Med det följer också ambitionen att det ska finnas resurser.
            Problemet är att den budget regeringen har lagt fram redan är
            överspelad och knappast kan stämma.
          </note>
          <note>
            Ett tillkännagivande handlar om att lägga fram förslag till konkreta
            åtgärder för att få en effektivare polisorganisation. Det ska
            vara en del av uppföljningen. Det handlar om konkreta förslag
            om närvaro i brottsutsatta områden, att medborgarna ska möta en
            tillgänglig polisorganisation. I dessa moderna tider när alla
            andra är närvarande på nätet ska även polisen vara närvarande
            på nätet.
          </note>
          <note>
            Vidare finns ett tillkännagivande om återkoppling till brottsoffer.
            Det är fråga om konkreta åtgärder, till exempel förbättrat vittnesstöd
            och att se över Kriminalvårdens kostnader.
          </note>
          <note>
            I dag behöver polisen mer än någonsin ett ledarskap. Naturligtvis
            ska det finnas chefer , men det måste också finnas ett politiskt
            ledarskap. De politiska företrädarna liksom andra har fått brev
            från många poliser. Det är fråga om över 2 000 brev. Vi har läst
            dem alla. Där framgår vilka poliser som skriver. Det är yngre
            poliser, och det är poliser i yttre tjänst. Det är de som hör
            av sig och lyfter upp ett antal problem. De är värda att ta på
            allvar. Det här visar behovet av ett aktivt politiskt ledarskap
            och ett aktivt ledarskap inom polisen.
          </note>
          <note>
            Oppositionen vill att polisen själv ska få bestämma över polismål
            och vill ta bort målet om 20 000 poliser. Man vill inte heller
            direkt peka på antalet civilanställda. Verkligheten är att med
            det förslag som ska läggas fram kommer Polismyndigheten att vara
            njugg med att rekrytera civilanställda till polisen. Det verkar
            som att man inte vill göra både och. Frågan är var Socialdemokraterna
            och Miljöpartiet står i detta vakuum. Det är för oss oförklarligt,
            och det leder till att vi anser att vi måste ta politiska initiativ.
          </note>
          <note>
            Det är viktigt att ta tillbaka ordningen till de områden där
            det i dag knappast finns någon myndighetsföreträdare. Det handlar
            mycket om våra förortsområden. Där finns tomma lokaler där det
            borde ha suttit poliser, men av någon outgrundlig anledning har
            fältet lämna t s helt fritt åt unga kriminella. De som lider mest
            av detta är naturligtvis de som är bosatta i områdena. Det är
            oerhört viktigt att ta det initiativet.
          </note>
          <note>
            Regeringspartierna reserverar sig mot förslagen. Deras svar på
            varje punkt är att avvakta propositioner och beredningar. Problemet
            är att en del av propositionerna var aviserade att läggas fram
            under hösten, men de kom aldrig. Vi tänker faktiskt inte avvakta
            längre. Det är dags att ta ansvar för den situation som finns.
            Det är dags att ta ansvar för Sverige i en svår situation.
          </note>
          <note>
            Jag skulle vilja yrka bifall till reservation 3.
          </note>
          <note>
            (Applåder)
          </note>
          <note>
            Anf. 58 HELENE PETERSSON i Stockaryd (S) replik:
          </note>
          <note>
            Herr talman! Jag vill ställa en fråga till Krister Hammarbergh:
            På vilket sätt och vem, anser ni, ska göra en uppföljning som
            inte redan är initierad?
          </note>
          <note>
            De är inte bara fråga om Statskontoret , utan polisen själv har
            tagit fram en översikt i Förtroendebarometern. Man går in i detalj.
          </note>
          <note>
            Riksrevisionen har också aviserat att polisens och åklagarnas
            förmåga att klara upp brott ska följas upp. Det gäller till exempel
            polisens förmåga att klara sina uppgifter med anledning av den
            ökade migrationen. Det har aviserats ett antal uppföljningar.
          </note>
          <note>
            På vilket sätt och vem ska göra ytterligare uppföljningar?
          </note>
          <note type="speaker">
            Anf. 59 KRISTER HAMMARBERGH (M) replik:
          </note>
          <note>
            Herr talman! Vi noterar också att Statskontoret har fått detta
            uppdrag, men vi tror att man måste gå in djupare i detta och följa
            reformen löpande med vad som händer inom polisen. Naturligtvis
            måste polisen själv se i vilken takt förändringen går, men det
            är också viktigt att politikerna ser till att resultatet blir
            det tänkta syftet.
          </note>
          <note>
            Det handlar om att ta politiskt ansvar. Jag tror inte att vi
            ansvariga politiker, i synnerhet inte om man representerar ett
            parti som sitter i regeringsställning, hela tiden kan hänvisa
            till någon annan. Du har också ett ansvar, Helene Petersson.
          </note>
          <note>
            Anf. 60 HELENE PETERSSON i Stockaryd (S) replik:
          </note>
          <note>
            Herr talman! Den förändringsbarometer som polisen själv gör redovisas
            för insynsrådet. I insynsrådet finns representanter från er och
            från oss. Alltså har riksdagen och ledamöterna en stor möjlighet
            att följa denna fråga. Här är det verkligen fråga om detaljer.
            Där tas upp medborgarlöften, hur många områdespoliser som har
            tillsatts, funktioner och uppdrag. Det är precis i detalj.
          </note>
          <note>
            Ska regeringen eller riksdagen göra detta själva? När en uppföljning
            ska göras ger regeringen någon ett uppdrag. Det är sällan regeringen
            själv som gör arbetet , utan man använder sig av de myndigheter
            som finns inom området.
          </note>
          <note>
            Riksrevisionen har själv tagit initiativ till olika uppföljningar.
            Det är glädjande att det sker uppföljningar. En annan sak som
            hanteras nu, som ni också har reserverat er mot, gäller den it-relaterade
            brottsligheten. Riks ­ revisionen tittar just nu på dessa frågor.
            Olika myndigheter och organisa ­ tioner gör uppföljningar på regeringens
            initiativ. Det var er regering som gav Statskontoret uppdraget.
            Jag kan inte förstå att det inte skulle vara godtagbart med dessa
            uppföljningar.
          </note>
          <note type="speaker">
            Anf. 61 KRISTER HAMMARBERGH (M) replik:
          </note>
          <note>
            Herr talman! Majoriteten reserverar sig i frågan om ökad närvaro
            på internet. Där hänvisar man bland annat till det vi kallar id-kapningar
            och att den propositionen fortfarande bereds. Problemet är att
            den var aviserad till hösten, men den kom aldrig. Hur länge ska
            vi vänta?
          </note>
          <note>
            Sedan kommer vi till frågan om uppföljningen i Polismyndigheten.
            Jag sitter i insynsrådet, och jag följer dokumentet noga. Där
            framgår i vilken takt man genomför förändringar och flyttar människor.
            Jag rekommenderar Helene Petersson att titta lite närmare på dokumentet,
            men det anger inte om vi har lyckats uppnå syftet med reformen.
            Det är dessutom Polismyndigheten själv som gör uppföljningen.
            Ibland kan det vara bra att politikerna fortsätter att hålla ett
            öga på utvecklingen och inte släpper den.
          </note>
          <note>
            Om vi låter denna omorganisation gå fel, och det finns tyvärr
            en del negativa tecken, kommer vi att vara tvungna att göra om
            detta ytterligare. Det har vi inte tid med i dessa tider.
          </note>
          <note type="speaker">
            Anf. 62 KENT EKEROTH (SD):
          </note>
          <note>
            Herr talman! Jag vill börja med att yrka bifall till reservationerna
            4 och 12. Vi står bakom alla våra reservationer, men för tids
            vinnande yrkar vi bara bifall till dessa reservationer.
          </note>
          <note>
            Eftersom ramarna för budgeten redan är satta och vi har satsningar
            på rättsväsendet långt över denna budget hänvisar vi till ett
            särskilt yttrande i betänkandet där våra satsningar förklaras,
            satsningar som hade gjorts om vi sverigedemokrater hade fått bestämma.
          </note>
          <note>
            I korthet kan vår budget sammanfattas med att vi avsätter mycket
            mer resurser på rättsväsendet än vad både regeringen och något
            av allianspartierna gör.
          </note>
          <note>
            För kommande år lägger vi över 2 miljarder mer än vad de andra
            gör, och under den kommande treårsperioden stiger detta till runt
            3 miljarder år 2018. För att sätta detta i relation till rättsväsendets
            budget ökar vi den med nästan 5 procent för 2016 och med upp till
            7 procent 2018, vilket är en kraftig investering i rättsväsendet.
          </note>
          <note>
            Den största myndigheten inom rättsväsendet är Polismyndigheten,
            och det är också den som i vår budget får de största höjningarna
            i kronor räknat. Vi lägger 840 miljoner utöver det som beslutades
            när det gäller ramarna för Polismyndigheten. Det ska bland annat
            gå till fler civilanställda som ska frigöra polisiära resurser
            till renodlade polisiära sysslor. Det behövs nu eftersom polisen
            blir alltmer överbelastad, inte minst med tanke på gränskontrollerna,
            invandringen och problemen runt asylboenden och annat.
          </note>
          <note>
            Utöver detta anslår vi en halv miljard extra. Det är en generell
            anslagsökning. Vi menar att denna anslagsökning ska gå till bland
            annat bättre löner, bättre utrustning och bättre vapen för poliserna.
            Vi har sett rapporter om en poliskår som anser sig inte ha tillräckligt
            kraftiga vapen för att möta terrorister, organiserad brottslighet
            och så vidare.
          </note>
          <note>
            Om man tittar på Genomförandekommitténs förslag kan vi se att
            Polismyndigheten redan förra året var underfinansierad med 1 miljard.
            Det året gav vi dem det som de behövde. Situationen är likadan
            detta år, om man återigen tittar på Genomförandekommitténs förslag.
            Jag sa till polischefen när han var i utskottet att jag fortfarande
            tycker att det är ganska anmärkningsvärt att man kom med en budget
            för någon månad sedan som man nu inser är underfinansierad. Det
            är ungefär på samma sätt som med kostnaderna för invandringen.
            Regeringen fattar inte att det är underfinansierat trots att man
            kunde se det långt i förväg.
          </note>
          <note>
            Jag har länge diskuterat läget för våra insatsstyrkor, och jag
            har diskuterat det med vår före detta justitieminister Beatrice
            Ask, till exempel att befogenheterna för piketen bör stärkas för
            att i högre grad ge ett fullgott skydd i alla delar av landet.
            Både piketen och nationella insatsstyrkan bör utöka sin förmåga
            när det gäller personal och utrustning. Delar av detta anslag
            – den halva miljarden som vi avsätter för Polismyndigheten – bör
            vigas åt detta. Vi anser också att piketens befogenheter bör utökas
            gällande vilka vapen de får ha och vilka metoder de får använda.
            Detta har begränsats.
          </note>
          <note>
            Vi budgeterar också för ett införande av beredskapspolisen. Det
            är något som vi har gjort varje år sedan den lades ned. Med en
            beredskapspolis kan man snabbt få ihop hundratals, kanske fler,
            beredskapspoliser som vid behov kan sättas in om det gäller skogsbränder
            eller upplopp. Det är en effektiv resurs som kommer att behövas
            alltmer i detta nya , spännande Sverige som ni har skapat.
          </note>
          <note>
            Totalt sett stärker vi alltså Polismyndigheten med 840 miljoner
            kronor. Vi budgeterar även för en kraftig utökning av antalet
            poliser. I dag har vi omkring 20 000. Den satsning som påbörjades
            2006 är utraderad på grund av befolkningsökningen, om man ser
            till polistätheten. Här vill vi se en rejäl ambitionshöjning.
          </note>
          <note>
            Vi vill ha ett rikttal på 250 poliser per 100 000 invånare, och
            vi anser att rekryteringen ska ske framöver med detta som målsättning.
            Det innebär att Sverige skulle behöva omkring 27 000 poliser med
            början år 2023 , enligt SCB:s befolkningsprognos. Vi räknar med
            att den första kullen av polisstudenter kan starta ett år efter
            beslutet, med nyintagna tre år framöver. Den första kullen med
            nya poliser skulle då komma ut 2020, och alla de 7 000 nya poliser
            som det handlar om skulle vara i tjänst 2023. Det skulle innebära
            en 35-procentig ökning från dagens nivå, eller en 22-procentig
            ökning om man mäter det i ökad polistäthet. Detta är en mycket
            kraftig satsning som skulle ge polisen möjlighet att till exempel
            återställa ordningen i de områden där man anser att man inte har
            full kontroll längre. Det skulle ge polisen möjlighet till utökad
            inre gränskontroll, vilket vi är i akut behov av för att utföra
            avvisningar, hitta personer som befinner sig här illegalt och
            bekämpa organiserad brottslighet.
          </note>
          <note>
            Utöver detta höjer vi kraftigt anslagen för Säkerhetspolisen
            liksom för Åklagarmyndigheten, med nästan 10 procent vardera.
            Säpo får mer personal till terrorbekämpning men även till personskyddet
            , som är hårt ansträngt. Det blir också resurser för implementering
            av ett effektivt informationsutbyte mellan FRA och Must.
          </note>
          <note>
            Åklagarmyndigheten får en generell förstärkning för mer personal
            till bland annat säkerhetsmål och minskade ledtider.
          </note>
          <note>
            Vi ökar anslagen till Sveriges domstolar i enlighet med deras
            budgetyrkande, som är underfinansierat.
          </note>
          <note>
            Utöver det spenderar vi 168 miljoner kronor kommande år på att
            införa permanenta säkerhetskontroller i alla Sveriges domstolar,
            inklusive drift och säkerhetspersonal. 75 miljoner av detta är
            en engångskostnad. Det är någonting som vi har föreslagit flera
            år i rad. Jag tror att det var förra mandatperioden som man sa
            nej till detta med motiveringen att det minskar öppenheten i Sveriges
            domstolar att man har säkerhet, vilket är löjligt. Det är tvärtom.
            Är man säker i en domstol är det mer öppenhet, och då vågar man
            på ett annat sätt komma dit. Det är ungefär som i riksdagen nu
            med de utökade säkerhetskontrollerna. Det är ingen som klagar
            över att öppenheten har minskat, utan det är snarare tvärtom bättre
            för alla.
          </note>
          <note>
            Herr talman! Jag ber om ursäkt för att jag överskrider min talartid
            lite grann. Men jag ska bara kortfattat kommentera även de andras
            budgetförslag.
          </note>
          <note>
            De rödgröna underfinansierar rättsväsendet, inte minst i fråga
            om polisen. Detta har även polischefen framfört.
          </note>
          <note>
            Alliansen å sin sida lägger sig mer eller mindre exakt på regeringens
            nivå med vissa marginella skillnader.
          </note>
          <note>
            Centerpartiet skär ned med 15 miljoner på utgiftsområdet. De
            ville egentligen skära ned med 145 miljoner. Men man får inte
            ha negativa anslag. Därför godkändes inte Centerpartiets förslag
            i denna del.
          </note>
          <note>
            Liberalerna drar ned med 10 miljoner kronor på utgiftsområdet.
            Det är ingen stor minskning. De stö rsta neddragningarna gör de
            på K riminalvården och Sveriges domstolar. Inget av det anser
            vi är önskvärt. Kriminalvården har fått mindre belastning på senare
            tid. Men de har också ansvar för till exempel transporter vid
            utvisningar, vilket vi är i akut behov av i dag.
          </note>
          <note>
            Kristdemokraterna höjer marginellt anslagen med endast 35 miljoner
            kronor på en budget som är på över 40 miljarder.
          </note>
          <note>
            Moderaterna höjer anslagen med 55 miljoner. Detta ska jämföras
            med Sverigedemokraternas 840 miljoner. Jag tycker att det är en
            bra satsning som Moderaterna gör med 1 000 poliser. Men om man
            tänker efter lite hjälper inte dessa 1 000 poliser. Om vi antar
            att dessa 1 000 poliser skulle kunna börja utbildas redan nästa
            år, skulle vi när de är klara ungefär 2019 ligga på samma polistäthet
            som vi gör i dag. Man skulle alltså uppnå status quo och alltså
            ha samma ansträngda situation som vi har i dag. Tittar man på
            Moderaternas förslag med en ökning på 55 miljoner ser man att
            det bara är 15 miljoner av dessa 55 miljoner som kan gå till polis
            och utbildning. Resten är vigt åt nationella insatsstyrkan och
            fler poliser som kan hjälpa åklagarna i vissa mål. 15 miljoner
            kronor till polisutbildning skulle ge 133 platser nästa år, eftersom
            de kostar 112 000 kronor per år. Av de 1 000 poliserna är det
            egentligen endast 133 som kan påbörja sin utbildning ut ­ över
            det som redan görs nästa år. Denna satsning är alltså för liten
            och för sen, även om vi tycker att den är bra.
          </note>
          <note>
            Herr talman! Jag vill passa på att önska herr talmannen, presidiet
            och övriga ledamöter en god jul.
          </note>
          <note type="speaker">
            Anf. 63 KRISTER HAMMARBERGH (M) replik:
          </note>
          <note>
            Herr talman! Det är naturligtvis bra att ha ambitioner. Man behöver
            inte ha fel i allt. Ibland kan man ha rätt i vissa saker.
          </note>
          <note>
            Däremot är det tråkiga att det ska fungera också. En finansiering
            måste på något sätt ha en hållbarhet. Det är 17 dagar till nyår.
            Om 17 dagar ska en ny budget komma fram. När det gäller den finansiering
            som ni har i fråga om de stora satsningarna ska ni spara 32 200
            miljoner på dessa 17 dagar, alltså till nästa budgetår, bara på
            just invandring och integration.
          </note>
          <note>
            Jag ska inte övertolka, men jag ser nästan på min motdebattör
            att han också förstår att det inte kommer att gå. Det går inte
            att hitta 32 200 miljone r kronor bara så där rakt av, för det
            kommer att få för stora konsekvenser, oavsett vem som skulle styra
            detta land. Det menar jag.
          </note>
          <note>
            Det är därför som vi är lite mer modesta i våra förslag. Vi räknar
            på dem när det gäller igångstartsår, och sedan ökar vi beloppen
            vartefter. Vi vet nämligen att det finns lite tröghet i maskineriet,
            till exempel när vi ska utbilda fler poliser.
          </note>
          <note>
            Ska man gå på era förslag ska ni till nyår, om det här ska gå
            ihop, öka antalet utbildningsplatser på Polishögskolan med 1 116
            platser. Det är väldigt mycket. Jag tror att även Kent Ekeroth
            inser att det inte går.
          </note>
          <note>
            Vad jag vill säga är att det är viktigt att vi har förslag och
            att vi får fortsätta driva regeringen framför oss. Men vi kan
            inte driva en politik med hittepåpengar eller orealistiska förslag
            som det inte finns någon möjlighet över huvud taget att genomföra,
            för människor kommer att bli besvikna när de upptäcker att det
            faktiskt inte går.
          </note>
          <note type="speaker">
            Anf. 64 KENT EKEROTH (SD) replik:
          </note>
          <note>
            Herr talman! Jag får väl återigen passa på att förklara hur vår
            budget fungerar. När vi gör besparingar på invandringen är det
            för 2016. Det är dessutom bara på nyinvandring. Vi talar inte
            ens om alla som redan är här. Det är bara på nyinvandringen.
          </note>
          <note>
            Vi stänger gränsen. Noll asylinvandring, direktavvisning – det
            blir ingen mer asylinvandring. Det är de besparingarna vi gör,
            och det är de pengarna vi sparar. Jag förstår att Moderaterna
            och många andra är avundsjuka på att vi har så mycket mer pengar
            än de, men det är bara för att vi har gjort den här prioriteringen
            sedan urminnes tider. Vi kan göra den. Och med en nyinvandring
            som vi minskar till noll kommer vi att få extremt mycket mer resurser
            än ni har eftersom vi nu har så extremt hög invandring.
          </note>
          <note>
            Hammarbergh försöker påstå att vi behöver 1 100 nya platser fram
            till nyår. Om han hade läst vår budget skulle han ha sett att
            vi räknar med att den nya kullen av poliser som ska börja behöver
            åtminstone ett års förberedelsetid. Den första kullen skulle alltså
            bö rja studera år 2017, inte den 1 januari 2016. Om man tittar
            på vår långtidsbudget ser man att kostnaderna för nyutbildning
            av poliser också kommer 2017 och ökar 2018 och 2019.
          </note>
          <note>
            Vi räknar alltså med ett års förberedelsetid. Sedan räknar vi
            med att poliserna börjar i omgångar om tre år, alltså en tredjedel
            varje år. Den sista kullen kommer att vara klar med sin utbildning
            år 2022. Detta är räknat på av RUT, precis som resten av vår besparing
            på invandringsbudgeten, så jag är väldigt bekväm med våra siffror
            – även om jag förstår att Moderaterna blir lite avundsjuka när
            de kommer med höjningar på 55 miljoner och vi med höjningar på
            ungefär 2 miljarder.
          </note>
          <note type="speaker">
            Anf. 65 KRISTER HAMMARBERGH (M) replik:
          </note>
          <note>
            Herr talman! Det är ju faktiskt så att även vi har bett riksdagens
            utredningstjänst att titta på hur Sverigedemokraterna har kunnat
            komma fram till den här finansieringssiffran på 32 200 miljoner
            nästa år som de ska spara enbart på invandring och integration.
            Svaret från RUT är att det inte går. Det går inte att se varifrån
            detta är taget.
          </note>
          <note>
            Min undran till Kent Ekeroth är då: Varför ska det vara just
            32,2 miljarder? Hur har ni räknat ut det? Varför inte 22 eller
            37 eller 42 miljarder? Hur har ni yxat fram den här siffran som
            ska sparas nästa år? Det är väldigt svårt att utläsa det av budgeten.
            Riksdagens utredningstjänst säger att det inte går att förstå.
          </note>
          <note>
            Eftersom man ska skjuta upp utbildningsstarten lite grann och
            ge universiteten lite längre tid får jag väl ta tillbaka det.
            Men då handlar det alltså inte om 1 116 platser. Det blir bra
            många fler som ska in i varje omgång. Vad jag förstår av den väldigt
            slarviga motionen är det från hösten 2016. Men hur många platser
            ska det bli då, och hur ska de här tre universiteten klara av
            det?
          </note>
          <note>
            Jag vill återigen hävda att det är bra med ambitioner i politiken,
            men man kan inte finansiera saker med hittepåpengar. Man kan heller
            inte lägga fram förslag när det inte finns någon som helst möjlighet
            för dem som ska utföra uppdraget att utföra det.
          </note>
          <note type="speaker">
            Anf. 66 KENT EKEROTH (SD) replik:
          </note>
          <note>
            Herr talman! Om Hammarbergh inte förstår vår budget skulle jag
            uppmana honom att titta på budgetdebatterna i finansutskottet,
            där vi diskuterar invandringskostnaderna dagligen.
          </note>
          <note>
            Vi har till och med en bilaga till vår budget där vi i detalj
            går igenom invandringskostnaderna. Det här är inte första året
            vi gör det. Det gjorde vi till och med innan vi kom in i riksdagen
            – vi lade en budget om invandringskostnaderna redan 2009, där
            vi i detalj förklarade hur vi gör.
          </note>
          <note>
            Vad vi räknar med är att vi år 2016 kan minska invandringen med
            95 procent. Vi räknar inte ens med 100 procent utan med 95 procent
            år ett, det vill säga nästa år. Därefter räknar vi med en hundraprocentig
            minskning av asylinvandringen.
          </note>
          <note>
            RUT har kommit med olika uträkningar av hur mycket det kostar
            med mottagningssystem och direkta transfereringar från staten.
            Vi kan bara titta på hur mycket utgiftsområdena 8 Migration och
            13 Integration har skjutit i höjden. Hammarbergh säger att han
            inte förstår vad vi ska spara på. Titta bara på de två posterna
            och se hur de har skenat iväg! Där har vi en jättestor källa till
            resurser som man kan ta.
          </note>
          <note>
            Det är det som är grejen med de andra sju partierna i den här
            riksdagen. Ni plockar från i princip alla områden och lägger det
            på ert favoritområde: invandringen.
          </note>
          <note>
            Vi gör tvärtom. Vi tar från invandringen och ger till allting
            annat. Det säger ganska mycket om oss. Man brukar anklaga oss
            för att vara ett enfrågeparti, men invandringen är egentligen
            den fråga vi prioriterar minst. Det är den vi ger minst resurser
            för att kunna ge till allting annat. Den prioriteringen gör vi.
          </note>
          <note>
            Ni gör alltid tvärtom. När har de här utgiftsområdena, integration
            och migration, minskat de senaste decennierna? De har ju bara
            skjutit i höjden. Om ni hade haft rätt prioriteringar skulle ni
            också ha haft de här resurserna. Då skulle ni också ha varit intresserade
            av att räkna på det så som vi har räknat på det i alla år.
          </note>
          <note>
            Vi tar de här resurserna bland annat för att förbättra situationen
            inom rättsväsendet. Därför kan vi göra väldigt stora satsningar.
            När Moderaterna säger att de vill ha fler poliser är det jättefint,
            men 55 miljoner kommer inte att hjälpa det. Det kommer våra miljarder
            att göra.
          </note>
          <note>
            Anf. 67 HELENE PETERSSON i Stockaryd (S) replik:
          </note>
          <note>
            Herr talman! När jag lyssnar på Kent Ekeroth, både i hans anförande
            och i debatten alldeles nyss, hör jag att hela fokus ligger på
            polisen. I andra debatter ligger hela fokus på höjda straff. Fler
            poliser och höjda straff är, åtminstone vad jag uppfattar, Sverigedemokraternas
            huvudfokus inom rättsväsendet.
          </note>
          <note>
            Min fråga till Kent Ekeroth är: Finns det något i era tankar
            om att vi behöver ett brottsförebyggande arbete och ett arbete
            för att förhindra återfall i brott?
          </note>
          <note>
            Detta är två av regeringens prioriterade områden. När vi kommer
            till rätta med det här, när vi får ett minskat an tal personer
            som begår brott, behöver vi kanske inte ett ökande antal poliser.
          </note>
          <note>
            Min fråga är alltså: Vad är Sverigedemokraternas inställning
            och förslag när det gäller brottsförebyggande arbete och att förhindra
            återfall i brott?
          </note>
          <note type="speaker">
            Anf. 68 KENT EKEROTH (SD) replik:
          </note>
          <note>
            Herr talman! Det var en hyfsat korrekt uppfattning av Sverigedemokraternas
            kriminalpolitik. De senaste åren har vi haft fokus på skärpta
            straff och på polisen, som Helene Petersson säger.
          </note>
          <note>
            Nu är det inte riktigt sant – vi satsar ganska stora summor relativt
            sett på Åklagarmyndigheten, på Kriminalvården och på annat. Jag
            talade i mitt anförande om att vi höjer anslagen för Åklagarmyndigheten
            och Säpo med 10 procent jämfört med vad regeringen gör. Vi höjer
            med 5 procent för Polismyndigheten.
          </note>
          <note>
            Ja, Polismyndigheten är extremt viktig. Det är den största myndigheten.
            Det är också polisen som är ute på gator och torg. Vi måste förstärka
            den organisationen. Vi har sett stora brister. Vi har sett rapporter
            om att man inte klarar att lösa brott på grund av att man är fullt
            upptagen med att hantera er massinvandring – tyvärr.
          </note>
          <note>
            Den här problematiken är ingenting som kommer att försvinna inom
            kort, inte minst med tanke på att ni nu är så stolta över att
            ni har minskat massinvandringen från 10 000 i veckan till 4 000
            i veckan. Det är dubbelt så mycket som på sommaren förra året.
            De här problemen kommer alltså inte att försvinna snart, och då
            måste man göra de här sa tsningarna på Polismyndigheten för att
            kunna hantera situationen.
          </note>
          <note>
            Det gäller inte minst frågan om utvisning. Den har varit uppe
            flera gånger här i kammaren, och jag har frågat mig själv varför
            ni inte vill utvisa kriminella utlänningar, varför ni vill behålla
            dem i landet, varför ni vill ge dem medborgarskap trots att de
            begår grova brott.
          </note>
          <note>
            Det finns massor av aspekter som fortfarande behöver åtgärdas,
            inte minst höjda straff. Vi ser löjeväckande låga straff för riktigt
            grova brott – dagligen. Det här måste åtgärdas. Vi såg nyss att
            en eritrean sk medborgare fick fem års fängelse för en gruppvåldtäkt
            i Ludvika. Han blev inte utvisad på grund av era regler och lagar.
          </note>
          <note>
            Detta måste vara prioritet ett för oss så länge den här situationen
            inte är åtgärdad. Jag ser inte många tecken på att någon vill
            åtgärda den, för ­ utom Sverigedemokraterna. Därför kommer det
            att vara vårt fokus också framöver.
          </note>
          <note>
            Anf. 69 HELENE PETERSSON i Stockaryd (S) replik:
          </note>
          <note>
            Herr talman! Jag tolkar Kent Ekeroth som att ni helt enkelt inte
            har några förslag. Ni har inget program när det gäller brottsförebyggande
            arbete. Ni har ingenting för att minska risken att folk återfaller
            i brott.
          </note>
          <note>
            Det är klart att det måste gå åt mer pengar till Kriminalvården
            om man ska skärpa straffen. Ju fler personer som sitter inne och
            ju längre tid de sitter inne, desto mer kostnader.
          </note>
          <note>
            Men är det något samhället – framför allt individen men också
            alla runt omkring – tjänar på är det brottet som aldrig sker.
            Det är här fokus måste ligga. Här måste samhället sätta in alla
            sina resurser för att vi ska slippa att brott begås och människor
            hamnar i fängelse eller får andra straff.
          </note>
          <note>
            Att slänga in i fängelse, låsa dörren och slänga nyckeln kan
            vara ett alternativ. Men det är inte Socialdemokraternas eller
            regeringens alternativ. Jag tror inte att det var den förra regeringens
            heller.
          </note>
          <note>
            Min fråga kvarstår. Har ni något förslag på dessa två områden?
          </note>
          <note type="speaker">
            Anf. 70 KENT EKEROTH (SD) replik:
          </note>
          <note>
            Herr talman! Mycket av den rehabilitering som sker i dag sker
            i K riminalvården, som har ett rehabiliteringsansvar. De har en
            massa olika projekt och insatser för att man ska rehabiliteras
            och inte återfalla i brott när man kommer ut i samhället.
          </note>
          <note>
            Ert recept de senaste åren har varit ett magplask. Återfallsgraden
            är 40 – 50 procent i många grupper.
          </note>
          <note>
            Vi vill se att kriminalvården skärps drastiskt. I dag är det
            vilda västern. Fångarna har mycket rättigheter, och de behöver
            göra väldigt lite för att få njuta av den ganska höga standarden
            i kriminalvården. De kan få platt-tv-apparater. Förstör man den
            för att man är förbannad får man en ny. Det finns ingen balans
            i det.
          </note>
          <note>
            En del i det brottsförebyggande arbetet måste vara att vi ställer
            högre krav inom kriminalvården så att de intagna förstår att de
            är intagna och att de inte har rätt till allt, till exempel till
            en tv. Det måste till disciplin. De måste lära sig att sköta sig
            på fängelset, annars får de inga förmåner och fördelar. Det är
            centralt.
          </note>
          <note>
            Denna politik måste skärpas. I dag är kriminalvården är en läroplats
            för brottslingar, och därför återfaller många i brott.
          </note>
          <note>
            För att komma åt det måste kriminalvården vara mer repressiv.
            Det måste in fler övervakningskameror. I dag finns övervakningskameror
            i hallarna men inte i cellerna. Men var begås knarkhandeln och
            misshandeln? Jo, i cellerna. När folk kommer på besök kroppsvisiteras
            de sällan. Det finns ingen avspärrning med glas, så mycket smugglas
            in. Då kan brottsligheten fortsätta genom mobiltelefonkontakt
            med kriminella utanför.
          </note>
          <note>
            Vi behöver en mer repressiv kriminalvård så att de brottslingarna
            förstår vilka rättigheter och skyldigheter som gäller. Det är
            centralt.
          </note>
          <note type="speaker">
            Anf. 71 MATS PERTOFT (MP):
          </note>
          <note>
            Herr talman! Det är spännande att åter stå i denna talarstol.
          </note>
          <note>
            Jag yrkar bifall till utskottets förslag. Jag står bakom Miljöpartiets,
            Socialdemokraternas och Vänsterpartiets reservationer, men för
            att vinna tid avstår jag från att yrka bifall till dem.
          </note>
          <note>
            Jag vill lyfta debatten lite och börja med en utblick. De olika
            samhällsinstitutioner vars ekonomi vi debatterar är polis, domstol
            och övrigt rättsväsen. Det får mig att reflektera över den bakgrund
            jag har. Jag växte upp som utlandssvensk i dåvarande Västtyskland.
            Numera bor jag i den mångkulturella staden Södertälje.
          </note>
          <note>
            Det som förvånade mig mest av allt när jag flyttade tillbaka
            till Sverige var att jag var tvungen att tänka om när det gällde
            samhällets institutioner. Jag växte som sagt upp i Tyskland, ett
            land som inte låg särskilt långt bort och var ganska likt Sverige.
            Där såg man med stor misstro på alla offentl iga institutioner.
            Särskilt låg var tilliten till polisen, men även till domstol
            arna och kriminalvård en var tilliten låg.
          </note>
          <note>
            Jag har fördjupat mig i denna fråga och tittat på olika undersökningar.
            En favorit är World Values Survey , som beskriver till exempel
            samhällstillit globalt. Jag ser då att vi i Sverige har något
            som är unikt i hela världen. Vi utgår nämligen från att samhällets
            institutioner är till för oss medborgare och att vi kan lita på
            dem och ställa krav på dem. De är till för oss. De är inte till
            för att vara repressiva mot oss eller trycka ned oss – om vi inte
            har gjort fel , förstås. Det är klart att polisen ska sätta dit
            brottslingar. Brottslingar ska sedan dömas enligt lag och regler,
            men de ska också få en chans att hitta tillbaka till den rätta
            vägen.
          </note>
          <note>
            Det tog lång tid att lära mig denna skillnad. Jag minns fortfarande
            hur jag gick på Göteborgs gator och funderade på den attityd som
            fanns gentemot patrullerande poliser. Den var så annorlunda i
            Sverige jämfört med vad jag var van vid från Tyskland – och Tyskland
            är ändå ett land som vi tycker är ganska likt Sverige. Men just
            därför är det intressant.
          </note>
          <note>
            Det är detta budgetförslaget vi debatterar handlar om. Hur vill
            vi bygga samhällets institutioner? Ska de vara till för medborgarna
            eller inte?
          </note>
          <note>
            Låt mig gå vidare till mina erfarenheter i Södertälje. Jag var
            kommunalråd där i sex år. Jag är full av beundran över det arbete
            polisen där gjorde mot den grova organiserade brottsligheten.
            Jag är glad över de satsningar som görs där de erfarenheter som
            gjordes i Södertälje förs vidare till att gälla hela landet.
          </note>
          <note>
            Vi hade stora problem i Södertälje, och vi har fortfarande problem.
            Det är ingen problemlös stad, men det är så mycket bättre. Polisen
            lyckades med en stor bedrift, för de lyckades bygga upp ett förtroende
            för samhällets organ bland våra invånare som kommit hit från andra
            kulturer. De lyckades få dem att lita på att polisen och även
            domstolen i Sverige var annorlunda än i andra länder.
          </note>
          <note>
            Jag följde domstolsprocesserna noga och var faktiskt ganska rädd
            för att man inte skulle lyckas att få fällande domar. Vi visste
            alla att dessa människor var skyldiga, men det gällde att bevisa
            det. Det är inte alltid enkelt att bevisa n ågot objektivt. Jag
            kan tycka hu r mycket jag vill, men att bevisa det kan vara väldigt
            svårt om den åtalade har varit slug nog.
          </note>
          <note>
            Just dessa bitar är det vi måste värna. Vi kan diskutera hur
            många poliser och hur många civilanställda vi ska ha och vem som
            ska göra vad. Men det verkar finnas en samsyn om att vi vill utveckla
            detta för att bevara och bygga ut det förtroende för samhällets
            institutioner som vi har i Sverige. Det är speciellt viktigt i
            en tid med stor internationell oro att vi kan stå tillsammans
            och säga att vi vill fortsätta med detta.
          </note>
          <note>
            De satsningar som föreslås på det budgetområde vi ska fatta beslut
            om i dag bygger mycket på just det som jag menar att vi måste
            värna om och inte kasta bort. Vi måste vara medvetna om att detta
            är något unikt i världen. Det är vår gemensamma värdegrund, och
            den borde vi värna om mycket mer.
          </note>
          <note>
            (Applåder)
          </note>
          <note type="speaker">
            Anf. 72 KRISTER HAMMARBERGH (M) replik:
          </note>
          <note>
            Herr talman! Låt mig välkomna Mats Pertoft tillbaka till riksdagen
            och till justitieutskottet.
          </note>
          <note>
            Det var ett bra och viktigt inlägg. Mats Pertoft har helt rätt
            i att vi är unika. Våra myndigheter åtnjuter stort förtroende
            hos medborgarna.
          </note>
          <note>
            Jag har ofta gäster från Ukraina. Den första kommentaren nästan
            alla gör är: Vi förstår inte hur det fungerar. Vi ser nästan aldrig
            några poliser, men det verkar vara lugn och ro ändå. För dem är
            det en märklig bild, och de har svårt att ta in den.
          </note>
          <note>
            Du gör helt rätt analys. Vi måste värna detta. För vår del är
            det vad diskussionen handlar om. I orostider ställs myndigheterna
            inför en ganska svår situation och ganska stor press, och framför
            allt de människor som jobbar i myndigheterna.
          </note>
          <note>
            Nu tänker jag i första hand på polisen, som alltid är samhällets
            yttersta utpost när ingen annan tar vid, och många människor blir
            trötta och stressade. Vår utgångspunkt är att vi måste följa denna
            reform väldigt noga från politiskt håll.
          </note>
          <note>
            Jag känner att det från din sida finns en öppenhet till detta
            just för att värna det du så vältaligt tar upp. Det handlar om
            att värna ett system där människorna känner en trygghet i vad
            myndigheterna gör och inte är rädda för myndigheterna.
          </note>
          <note type="speaker">
            Anf. 73 MATS PERTOFT (MP) replik:
          </note>
          <note>
            Herr ta lman! Tack, Krister Hammarbergh! Jag kan till fullo instämma
            i de ord som har sagts. Just värnandet om dessa gemensamma värden
            är någonting som kansk e borde genomsyra hela debatten . Det handlar
            också om respekt för polisen och andra yrkeskårer och deras förmåga
            att bestämma och styra sina verksamheter på ett konstruktivt sätt.
          </note>
          <note type="speaker">
            Anf. 74 JOHAN HEDIN (C):
          </note>
          <note>
            Herr talman! Jag vill börja med att yrka bifall till reservation
            nr 20 om mängdbrott som Centerpartiet har tillsammans med Moderaterna
            under punkt 34. Jag står givetvis bakom samtliga våra reservationer,
            men för tids vinnande yrkar jag bifall endast till denna.
          </note>
          <note>
            Vintermörkret har lagt sig över Sverige. Det känns som att det
            kom tidigt i år. Den här vintern känns mörkare än många andra,
            och de stormiga nätterna håller många vakna av fler än ett skäl.
            I början av september i år spreds över hela världen bilder av
            ett barn som hade drunknat och som spolats i land på en strand
            i Grekland. Det gjorde de allra flesta medvetna om den största
            flyktingvågen sedan andra världskriget.
          </note>
          <note>
            Man kunde tro att i en tid då nyheter på några få sekunder når
            tusentals mil borde människor i hela världen, och kanske särskilt
            i det närliggande Europa, förstå att människor flyr för sina liv
            och att de inte har något val. Hela stadsdelar har bombats sönder.
            Skolelevers lektioner avbryts av sprängkraften hos oljefatsbomber.
            Ungdomar flyr från det som borde vara tryggheten hos sina familjer
            ut på en farlig resa till Europa. Vilken människa som helst borde
            begripa att man inte ger sig ut på en sådan resa om man inte måste.
          </note>
          <note>
            Herr talman! Det kan vara bra att få lite perspektiv på tillvaron
            ibland. Samtidigt som vi gråter över fruktansvärda rapporter rapporteras
            i Sverige att kyrkan undervisar asylsökande i svenska, att reporäntan
            är oförändrad, att investeringsplanerna för Ringhals I och II
            har ändrats och att Martin Almgren vann Idol , och det var också
            bra. Det är någonting man kan glädja sig åt.
          </note>
          <note>
            Det är nyheter vi får när vissa hävdar att Sverige står inför
            en kollaps. Trots domedagspratet ser jag inga tecken på sönderbombade
            stadsdelar, uppspolade barn längs svenska kuster eller ungdomar
            som flyr sina familjer en masse. Men vissa tror på domedagspratet.
            Vissa tror på det till den grad att de tar till vapen, vapen i
            form av tändvätska och tändstickor.
          </note>
          <note>
            Över 20 asylboenden brinner under kort tid. Asylsökande, varav
            många traumatiserade av fruktansvärda händelser, är vakna i skift
            av rädsla för att bli innebrända. Sedan kommer ytterligare ett
            slag. Inte långt efter att de flesta lågor har slocknat kommer
            de första rapporter na från Paris den 13 november, r apporter
            om att extremister har tagit till vapen mot oskyldiga människor.
            Våldsdåd har under hösten drabbat Paris men också Libanon och
            Turkiet. Världen grips av ännu större oro.
          </note>
          <note>
            Herr talman! I nöden prövas vännen, sägs det. Det stämmer nog,
            men det finns mer som prövas i nöden: v i människor, vi som land
            och inte minst vi som politiker. Det är vi som är satta att fatta
            balanserade och bra beslut och att inte dra iväg i panik och stifta
            kortsiktiga och ogenomtänkta lagar. Vi har ett ansvar.
          </note>
          <note>
            Det är ett ansvar att stifta långsiktigt kloka lagar, ett ansvar
            att tänka efter innan vi handlar, men faktiskt också ett ansvar
            att staka ut en riktning grundad på vår övertygelse om vad som
            är rätt och utifrån det axla ett politiskt ledarskap. Man kan
            säga att regeringen har lite att jobba med på den punkten.
          </note>
          <note>
            Herr talman! För mig som centerpartist är individen viktigast.
            Individen finns inte för staten utan tvärtom. Staten finns för
            individen. Det är knappast något område där staten har en så viktig
            roll som när det gäller att skydda sina invånare från brott och
            terrorism. När det gäller terrorism har sex av riksdagens partier
            träffat en överenskommelse som jag är glad för och stolt över.
            Den kommer att ta oss en bra bit på väg mot ett säkrare Sverige.
          </note>
          <note>
            Men det finns mer vi måste göra. Höstens händelser gör att vi
            måste tänka nytt. Största möjligheten att bekämpa brottsligheten
            har vi om vi börjar just med individen. Det är individen som utsätts
            för brotten, och det är individen som begår brotten, men det är
            också individen som förebygger brottsligheten. Framför allt har
            alla enskilda poliser en oerhört viktig roll i detta. Polisen
            måste få en chans att göra ett bra jobb. Polisen står just nu
            mitt i den största omorganisation som har gjorts på väldigt många
            år. Det skapar oro och frustration.
          </note>
          <note>
            Herr talman! Sedan vi började beredningen och att jobba med budgeten
            har det hänt en hel del. Tidigare har polischefen spelat ned behovet
            av resurstillskott, och vi har kanske litat alltför mycket på
            det. Men sedan dess har höstens alla dramatiska händelser inträffat.
            Som tidigare har redogjorts för här från talarstolen har vi fått
            närmare 2 000 brev från poliser runt om i hela landet som ger
            en annan bild än den bekymmersfria bilden.
          </note>
          <note>
            Därför har vi i Centerpartiet beslutat oss för att inför kommande
            budgetar avisera en satsning på 2 miljarder över fyra år. Det
            innebär att vi till exempel får möjlighet att utbilda och anställa
            ytterligare 1 600 nya poliser, alltså inte bara 1 000 utan 1 600.
            Det räcker också till mer saker.
          </note>
          <note>
            Vi vill satsa 160 miljoner på att försäkra oss om att de områdespoliser
            som i den nya polisorganisationen är de poliser som ska komma
            allra närmast medborgarna kan få bättre villkor, och framför allt
            att deras löner ska höjas. På så sätt ökar attraktiviteten i att
            söka till sådana tjänster, och det uppmuntrar de områdespoliser
            som finns att stanna kvar i sina roller.
          </note>
          <note>
            Innan ni kastar er på replikknapparna vill jag säga att jag är
            väl medveten om att lönen sätts av parterna på arbetsmarknaden.
            Visst är det så. Polisen själv måste bedöma hur de 160 miljoner
            kronorna ska användas på ett bra sätt så att det blir ett långsiktigt
            brottsförebyggande arbete lokalt. Men precis som när det gäller
            till exempel förstelärarlönerna tror jag att en riktad satsning
            skulle vara en bra tillämpning.
          </note>
          <note>
            Centerpartiet skulle vilja att så många som möjligt vet vem just
            deras lokala polis är. Om man vet vem den lokala polisen är ökar
            förutsättningarna att öka förtroendet inte bara för den enskilda
            polisen utan för polisen som helhet och i förlängningen rättssamhället.
          </note>
          <note>
            I de områden där tysthetskulturen råder, just i de områden där
            radikaliseringen och ungdomsbrottsligheten riskerar att skapa
            mer våld, högre droganvändning och mer rädsla än någon annanstans,
            är polisens arbete mot radikalisering och ungdomsbrottslighet
            som allra viktigast.
          </note>
          <note>
            Det finns flera saker som vi vill satsa på som jag inte hinner
            nämna här i dag. Vi vill satsa 140 miljoner särskilt på att stävja
            inbrott och stölder. Det är också på den punkten om mängdbrott
            som jag yrkar bifall till reservationen. Vi vet att en stor del
            av de stölder som begås i Sverige begås av stöldligor, och de
            måste stoppas.
          </note>
          <note>
            Vi har föreslagit en ny brottsrubricering, systematisk stöld,
            med skarpare straff än det som normalt ges för stöld i dag. Tillsammans
            med en polissatsning för att stoppa stölderna på landsbygden och
            i storstäderna skulle det här kunna öka tryggheten och stärka
            engagemang som till exempel samverkan mot brott.
          </note>
          <note>
            Otryggheten har flera ansikten, och det krävs åtgärder på flera
            plan. De polissatsningar vi gör är en viktig del i att göra Sverige
            tryggare. Även om vintermörkret har lagt sig över Sverige och
            oron för framtiden är stor hos många måste vi ändå försöka hålla
            hoppet uppe. Man ska inte fastna i mörkret.
          </note>
          <note>
            De allra flesta av oss vill leva ett liv fritt från brottslighet,
            krig, ovänskap och rädsla. Det är en minoritet av en minoritet
            som vill skapa kaos och osämja mellan en våldsam islamistisk sekt
            och resten av världen. Det är en minoritet, om än en högljudd
            sådan, som vill skilja på vi och de.
          </note>
          <note>
            Även om vintermörkret har lagt sig över Sverige, och det må ha
            kommit tidigt i år, är det bättre att tända ett ljus än att förbanna
            mörkret. Låt oss göra det.
          </note>
          <note type="speaker">
            Anf. 75 TORBJÖRN BJÖRLUND (V):
          </note>
          <note>
            Herr talman! Vänsterpartiet har förhandlat fram budgetpropositionen
            tillsammans med regeringen. Vi står bakom propositionens originalförslag.
          </note>
          <note>
            I betänkandet finns ett antal tillkännagivanden som är värda
            att diskuteras men som i mina ögon handlar om marginella saker,
            i alla fall ekonomiskt. Om man tittar på de borgerliga partiernas
            olika budgetförslag på området ser man att de skiljer sig väldigt
            lite från regeringens förslag. Moderaterna lägger på 55 miljoner,
            och Centern drar ned med 15 miljoner. Det är inte så jättestora
            pengar i sammanhanget, menar jag.
          </note>
          <note>
            Det är intressant att se vilka förslag som oppositionen kommer
            med, vilka frågor man lyfter fram och vilka tillkännagivanden
            man gör. Jag vill påpeka att det är ganska många tillkännagivanden
            i betänkandet som man får igenom därför att Sverigedemokraterna
            stöder förslagen tillsammans med borgarna. Det ska man tänka på.
            Det kan ge vissa förutsättningar för hur man diskuterar saker.
          </note>
          <note>
            Jag tycker ändå att de borgerliga partierna har något slags ärlig
            ansats att göra saker på ett något så när bra sätt. Det finns
            en seriositet, vilket jag menar inte finns hos Sverigedemokraterna.
            Som man var inne på förut finns en svårartat falsk bild av hur
            saker görs för att få det att fungera. Det är en sak som syns
            mycket, och det tycker jag ska lyftas fram.
          </note>
          <note>
            Vi har ett antal gemensamma reservationer från S, V och MP mot
            tillkännagivandena. Vänsterpartiet har också tre egna reservationer
            utifrån motioner från den allmänna motionstiden som handlar om
            dessa saker. Jag ska beröra dem innan jag avslutar mitt anförande,
            men jag börjar med att yrka bifall till vår egen reservation 15,
            som handlar om hedersrelaterat förtryck.
          </note>
          <note>
            Det är en fråga som är ganska brännande. Det finns olika beröringspunkter
            i olika delar av politiken, men just hedersrelaterat förtryck
            handlar om kulturfrågor, vad man har lyft fram, var man kommer
            ifrån och hur man hanterar olika saker. I vårt ställningstagande
            handlar det mycket om att detta finns i patriarkala strukturer,
            som vi pratar mycket om. Det är utgångsläget. Det är egentligen
            ingenting annat, utan det är en hederskultur.
          </note>
          <note>
            Vi vet att det jobbas med detta och att den nationella samordnaren
            arbetar mot våld i nära relationer. Men denna problematik är så
            pass komplicerad och het att vi skulle vilja att man lyfter fram
            dessa frågor mer i framtiden och jobbar mer med dem för att få
            en kartläggning av hur det verkligen ser ut. Sedan kan denna kartläggning
            användas i det praktiska arbetet.
          </note>
          <note>
            Vi tror att detta är en fråga som måste följas upp i rättspolitiken.
            Det är spektakulära saker som händer ibland i hederns namn.
          </note>
          <note>
            När det gäller beredskapspolisen finns det en del andra partier
            som lyfter upp frågorna om varför man inte har kvar beredskapspolisen
            – vi vet vad som hände för några år sedan – och vilken nytta man
            skulle ha av den.
          </note>
          <note>
            Jag tror att vi behöver en bra genomlysning och utredning, inte
            minst i skenet av att det i dag finns en diskussion om hur man
            använder Försvarsmakten när det gäller brottsbekämpning, kriser
            och sådant. Då måste man ha ett väl underbyggt underlag för att
            kunna göra ställningstaganden på ett sådant sätt att man gör rätt
            saker.
          </note>
          <note>
            Vi tror att beredskapspolisen är något som skulle kunna återkomma
            i skenet av vad som händer i försvarspolitiken, där man pratar
            om att exempelvis återinföra en del av värnplikten. Det är värt
            att lyfta fram den bilden och att göra en grundlig utredning av
            om den ska komma tillbaka. Vi kommer att lyfta upp detta i eventuella
            kommande budgetförhandlingar med regeringen.
          </note>
          <note>
            Det sista vi har är bemötandet av brottsoffer, som man också
            har varit inne på. Det är viktigt att vi har en bra organisation
            som bygger upp ett bra bemötande av dem som faller offer för brott,
            där det i dag säkert finns vissa brister.
          </note>
          <note>
            Vi behöver jobba för att få fram de bitarna och både stärka kompetensen
            generellt och hitta de saker som är specifika inom olika områden,
            beroende på vilket brott man utsatts för. Det är en sak som vi
            kommer att lyfta upp även i framtida budgetförhandlingar med regeringen.
          </note>
          <note>
            Den brottslighet som sticker ut lite grann i dag, vilket även
            Centerpartiet var inne på, handlar mycket om att vi hamnar i diskussionen
            om vad som är terrorism, extremism och sådana saker.
          </note>
          <note>
            Vi kommer att få anledning att i framtida budgetförhandlingar
            prata om saker som att vi får allt fler bränder i asylboenden.
            Det är ett slags extremism och terrorism som jag tror kommer att
            vara besvärlig och som vi måste hantera i rättssamhället, om vi
            ska ha ett öppet och demokratiskt samhälle.
          </note>
          <note>
            Sverigedemokraternas budgetförslag tycker jag är så pass världsfrånvänt
            att det är svårt att ens kommentera. De lägger på 1,9 miljarder.
            Någon har varit inne på det, och jag tycker att det får räcka.
          </note>
          <note>
            Jag yrkar bifall till vår reservation 15 och till förslaget i
            betänkandet i övrigt.
          </note>
          <note type="speaker">
            Anf. 76 ROGER HADDAD (L):
          </note>
          <note>
            Herr talman! Jag vill först och främst yrka bifall till reservationerna
            3 och 33, även om vi liberaler står bakom samtliga våra reservationer.
          </note>
          <note>
            Vi har hört en hel del om den nya polisorganisationen. Inom rättsvä
            ­ sendet, som vi debatterar i dag, är detta det största beslut
            som vi har fattat de senaste två åren – att ombilda, effektivisera
            och renodla polisorganisa ­ tionen och få ut resurserna långt,
            närmast medborgarna.
          </note>
          <note>
            I inlägget från Helene Petersson från Socialdemokraterna hörde
            jag att de tycker att polisorganisationen har möjlighet att omorganisera
            sig redan i dag och att om man vill satsa på och prioritera fler
            närpoliser eller lokala poliser i stadsdelarna så kan man väl
            göra det, ungefär.
          </note>
          <note>
            Men så enkelt är det inte. Därför gör Liberalerna och Alliansen,
            tillsammans med justitieutskottets majoritet, ett tillkännagivande.
            Det krävs en tydlig prioritering även politiskt, inte minst resursmässigt.
          </note>
          <note>
            Man kan inte utgå ifrån att det kommer att komma ut 10, 15 eller
            20 poliser i lokalområdet i Göteborg eller Örebro, som har stora
            bekymmer i Vivalla, bara för att vi tycker så muntligen i den
            här kammaren. Det är inte sant – så fungerar inte reformen.
          </note>
          <note>
            Ja, det finns ett uppdrag till Statskontoret. Det var faktiskt
            alliansregeringen som beslutade om det i april 2014. Men leveranstiden
            för slutrapporten är 2018, alltså i slutet av den här mandatperioden.
            Om jag minns rätt kommer den första delrapporten i oktober nästa
            år.
          </note>
          <note>
            Redan i dag ser vi indikationer och orostecken. Kommer lagstiftarens
            inriktning, vilja och ambition för den nya polisorganisationen
            att landa i det som vi vill åstadkomma? Det finns frågetecken,
            och därför vill vi ha en närmare uppföljning och en tidigare återkoppling
            till politiken.
          </note>
          <note>
            Herr talman! Jag vill åter särskilt nämna vårt tillkännagivande
            om ökad polisiär närvaro i de brottsutsatta områdena. Det är anmärkningsvärt
            att regeringen inte föreslår och inte ens i replikskiftet gav
            några konkreta besked om resursförstärkningar till områdena, inte
            minst i Göteborg, Örebro och Stockholm.
          </note>
          <note>
            I vår skuggbudget gör vi liberaler en särskild satsning på det
            lokala brottsförebyggande arbetet i de mest utsatta områdena.
            Det är dels 5 miljoner extra till polisen, dels ytterligare 25
            miljoner – utöver reger ingens budget – till arbetet mot särskilt
            radikalisering och extremism.
          </note>
          <note>
            Det är utpekat i vårt förslag att Brottsförebyggande rådet, polisen
            eller motsvarande kommuner ska ha dessa pengar för att särskilt
            motarbeta radikalisering, som är en av våra största utmaningar
            i dag.
          </note>
          <note>
            Den andra frågan som jag särskilt vill lyfta fram är vårt förslag
            i betänkandet om att återinsätta beredskapspolisen. Den har fu
            nnits sedan 1986 och tillämpats och använts för befolkningsskydd,
            räddningstjänst, bevakningsuppgifter, tillträdesskydd, transporter
            med mera.
          </note>
          <note>
            Liberalerna ställde för drygt en månad sedan en skriftlig fråga
            till inrikesministern, som den 18 november svarade: ” I nuläget
            anser jag inte att förhållandena är sådana att det bör initieras
            ett arbete med ett återinförande av beredskapspolisen för situationer
            med sådana störningar. ”
          </note>
          <note>
            Jag vill veta av regeringspartierna: Vilka situationer ska vi
            invänta? Vi har inre gränskontroller, vi har höjt terrorhot och
            vi har migrationspolitik som gör att det är ansträngt i många
            kommuner och runt omkring Migra ­ tionsverkets anläggningar, som
            också har utsatts för externa attentat. Där skulle vi behöva bevakning.
            Vi har hört av rikspolischefen när han besökte justitieutskottet
            att de behöver förstärkning. De behöver beredskap.
          </note>
          <note>
            Inrikesministern var i SVT Stockholm för bara någon vecka sedan
            och svarade när det gäller Sigtuna att man kanske ska återinföra
            något liknande beredskapspoliser. Men han använde aldrig ordet
            beredskapspolis.
          </note>
          <note>
            Jag vill veta i dag om detta är möjligt, herr talman. Kommer
            beredskapspolisen att återinsättas eller inte?
          </note>
          <note>
            Liberalerna vill särskilt lyfta fram arbetet mot terrorism. Vi
            har återkommande under våren krävt att Åklagarmyndigheten ska
            ges ett uppdrag i regleringsbrevet att prioritera arbetet mot
            terrorism. Det har vi också fått med i den överenskommelse som
            slöts i förra veckan med regeringen. På en punkt är vi dock fortfarande
            oeniga: Vi anslår mer resurser till Åklagarmyndighetens två kamrar.
            Den ena är riksenheten för säkerhetsmål, alltså terrorism, och
            den andra är enheten för folkmord och krigsbrott.
          </note>
          <note>
            Vi begriper inte hur tre åklagare av 1 000 ska hantera alla ärenden
            inom terrorism. Vi vill med vårt budgetförslag dubbla kapaciteten
            så att fler kan lagföras och så att man kan samla in mer bevis
            för att tillämpa de terroristlagstiftningar som vi redan har.
            I går kom ett beslut från Göteborgs tingsrätt som också bekräftar
            att det finns en terrorlagstiftning.
          </note>
          <note>
            Med dessa ord står vi bakom samtliga reservationer, men yrkar
            bifall särski lt till reservation 3 och 33 om hatbrott.
          </note>
          <note type="speaker">
            Anf. 77 KENT EKEROTH (SD) replik:
          </note>
          <note>
            Herr talman! Jag har egentligen bara en kort fråga. Rätta mig
            om jag har fel nu, men var inte Folkpartiet vid den tiden, nuvarande
            Liberalerna, ett parti av dem som var för att lägga ned beredskapspolisen?
            Jag vill minnas att det rådde en enastående enighet inom Alliansen
            om att göra det. Detta var 2012.
          </note>
          <note>
            Den första frågan är: Är det så? Så minns jag det. Och hur har
            analysen ändrats? Den andra frågan är: Var är i så fall pengarna
            för beredskapspolisen i er budget? Jag ser inga.
          </note>
          <note type="speaker">
            Anf. 78 ROGER HADDAD (L) replik:
          </note>
          <note>
            Herr talman! Ja, det är korrekt. Men jämför inte 2015 och den
            migra ­ tionstillströmning som vi har nu, de akuta problemen och
            asylattentaten på ett flertal asylboenden eller blivande boenden
            för ensamkommande, med 2012!
          </note>
          <note>
            Bedömningen då, baserad på Rikspolisstyrelsens underlag, var
            att beredskapspolisen är överflödig. Det var resurser som fanns
            i budget som inte användes. Den hade bara använts några gånger.
          </note>
          <note>
            Men just nu – och det är det som Liberalerna hänvisar till –
            kräver rikspolischefen förstärkning. Man börjar tala om väktare,
            om beredskapsliknande insatser och om att man ska kalla in ideella
            krafter. Vi kan inte ha ett försvar eller rusta upp vår beredskap
            när det gäller trygghet och säkerhet baserat på ideella krafter.
            Det är därför vi har öppnat för detta.
          </note>
          <note>
            Det stämmer att det inte finns ett konkret anslagsyrkande just
            här, men vi är beredda. Vi har öppnat för detta. Om det finns
            signaler från regeringen tänker vi gå hem och gå igenom även vår
            budget och se till att vi skrapar fram 10–15 miljoner kronor.
            Det är vad det handlar om.
          </note>
          <note type="speaker">
            Anf. 79 KENT EKEROTH (SD) replik:
          </note>
          <note>
            Herr talman! Jag tycker att det är glädjande att Liberalerna
            vill ha beredskapspolisen. Sverigedemokraterna har budgeterat
            varje år sedan 2012 för just detta.
          </note>
          <note>
            Liberalerna var med om att lägga ned beredskapspolisen för att
            den inte behövdes just då. Men det är väl inte så här man ska
            tänka: Detta har inte använts på några månader. Vi lägger ned
            det, och startar upp hela verksamheten igen några månader senare
            bara för att det råder en akut situation just nu!
          </note>
          <note>
            Hela poängen är att det ska vara just en beredskapspolis. De
            ska vara i beredskap, och man ska använda dem när man behöver
            det. Det är det som är hela poängen. De ska vara där, och när
            man behöver dem står de beredda. Man kan inte ha en gång där man
            lägger ned dem en månad och startar upp dem nästa månad bara för
            att någonting händer. Då förlorar man hela poängen med att det
            ska vara en beredskapspolis.
          </note>
          <note>
            Jag hörde argumentet att Riks polisstyrelsen då sa att man skulle
            lägga ned beredskapspolisen eftersom det inte fanns något underlag
            och att den inte användes. Jag undersökte detta lite närmare,
            och det intressanta är att det fanns ett behov. De dåvarande polismyndigheterna
            frågade Rikspolisstyrelsen. De ville kalla in beredskapspolisen
            flera gånger. Rikspolisstyrelsen sa nej. Det är därför ganska
            intressant att Rikspolisstyrelsen säger att beredskapspolisen
            inte behövs när de själva har förbjudit att den används. Därmed
            är det en nolla i statistiken över hur den används. Det var så
            det gick till.
          </note>
          <note>
            Att polisen kräver förstärkningar har inte bara med asylboenden
            att göra. Det här är inget nytt. Underbemanningen och ansträngningen
            hos polisen är inget nytt. Urholkningen av polisen har fortgått
            sedan åtminstone 2010, när satsningen på 20 000 poliser var uppnådd.
            Sedan dess har polisen urholkats hela tiden. Underbemanningen
            i polisen är dels en effektivitetsfråga, dels en fråga om att
            ansträngningen har halkat efter. Det är inget nytt.
          </note>
          <note>
            Jag välkomnar att Liberalerna har ändrat sig. Det är bättre än
            inget att ändra sig under galgen, men man hade ändå önskat mer.
          </note>
          <note type="speaker">
            Anf. 80 ROGER HADDAD (L) replik:
          </note>
          <note>
            Herr talman! Jag nämnde att beredskapspolisorganisationen har
            funnits sedan 1986. Den verkade fram till budgetåret 2012. Det
            är inte några månader. Då får Kent Ekeroth läsa på om verksamheten.
          </note>
          <note>
            Jag har själv haft förmånen att sitta i Rikspolisstyrelsen un
            der fyra år fram till den 30 april i år. Jag har aldrig hört en
            rikspolischef eller någon annan ansvarig aktivt framställa till
            oss politiker i styrelsen att beredskapspolisen ska återinsättas.
          </note>
          <note>
            Det har säkert funnits villkor för när den får kallas in. Men
            återigen: Jag hävdar fortfarande att situationen i dag när det
            gäller trygghet och säkerhet, asylboenden, inre gränskontroller
            etcetera inte går att jämföra med 2012.
          </note>
          <note>
            Anf. 81 HELENE PETERSSON i Stockaryd (S) replik:
          </note>
          <note>
            Herr talman! Vi fick en rak fråga från Roger Haddad om beredskapspolisen
            och om vi kommer att införa den. Jag vet att Roger Haddad själv
            har haft samtal med inrikesministern om just denna fråga. Det
            har också varit ett tv-inslag.
          </note>
          <note>
            Regeringen säger i dag att man ser att det krävs en förstärkning
            av polisens förmåga. Men det sägs inte på vilket sätt – om det
            är utökat med civila arbetsuppgifter, väktare, någon form av annan
            verksamhet eller beredskapspolis. Man har alltså inte stängt några
            dörrar från regeringens sida.
          </note>
          <note>
            Jag vill återvända till hur det var 2012. Precis som sas i det
            förra replikskiftet användes inte beredskapspolisen, och det var
            polisen som tyckte att det inte fanns något behov av att ha kvar
            verksamheten. Om den ska införas igen måste det ske i samråd med
            polisen. Det är ju ändå polisen som ligger i bakgrunden för beredskapspolisen.
            Den får inte agera på eget bevåg, om jag har uppfattat det rätt.
            Det fordras att det finns någon polis med beredskapspolisgruppen.
            Man kan förstärka polisen mycket på så sätt, men ändå måste dialogen
            med polisen föras: Är det just denna åtgärd som är mest verkningsfull
            för att få en förstärkning av polisens förmåga? Det kan vara några
            andra saker också.
          </note>
          <note type="speaker">
            Anf. 82 ROGER HADDAD (L) replik:
          </note>
          <note>
            Herr talman! Tack, Helene Petersson! Jag vill ändå anknyta till
            inrikesministerns skriftliga svar, som jag har framför mig. Det
            är daterat den 18 november – alltså inte ens en månad tillbaka.
            Där står att regeringen inte anser att förhållandena är sådana
            att det bör initieras ett arbete över huvud taget. Å andra sidan
            räknar man upp väktare, civila arbetsuppgifter och någon form
            av insatser. Man pratar om att man också vill få ut fler poliser,
            samtidigt som man utreder en akademisering av polisutbildningen
            som skulle förlänga tiden innan man faktiskt matar ut ett antal
            personer i detta väldigt ansträngda läge. Det är därför rikspolischefen
            har nämnt i olika sammanhang att man behöver förstärkning.
          </note>
          <note>
            Ska jag tolka Helene Peterssons inlägg som att det har påbörjats
            ett arbete med att se över till exempel ett återinsättande av
            beredskapspolisen? Det vore i så fall en nyhet.
          </note>
          <note>
            Anf. 83 HELENE PETERSSON i Stockaryd (S) replik:
          </note>
          <note>
            Herr talman! Roger Haddad ska tolka mitt inlägg som att inrikesminister
            Anders Ygeman inte har stängt några dörrar. Regeringen ser att
            det behövs en förstärkning, men på vilket sätt och inom vilka
            områden den ska ske kommer regeringen med all säkerhet att återkomma
            till.
          </note>
          <note>
            Ska det ske snabbt är det givetvis inte utbildning av fler poliser
            som behövs, för det kommer att ta tre år. Det behövs säkert också,
            och vi har ju en utredning om en ny utbildning som kommer att
            levereras i vår. Vi får se hur den ser ut. Men ska vi ha snabba
            förstärkningar måste det ske på annat sätt.
          </note>
          <note>
            Jag tror att den främsta åtgärden är att en hel del uppgifter
            kan göras av civilanställda i stället för de polisutbildade.
          </note>
          <note>
            Men, som sagt, inrikesministern har inte stängt dörren för någon
            av alla de saker som han räknade upp i det här inslaget i SVT.
          </note>
          <note type="speaker">
            Anf. 84 ANDREAS CARLSON (KD):
          </note>
          <note>
            Herr talman! Jag vill inledningsvis, likt Moderaterna och Liberalerna,
            yrka bifall till reservationerna 3 och 33. Kristdemokraterna står
            förstås bakom samtliga sina reservationer, men vi yrkar bifall
            till de här två för att spara tid vid voteringen.
          </note>
          <note>
            Herr talman! Den kristdemokratiska rättspolitiken bygger på insikten
            om människans ofullkomlighet. Brottslighet har alltid förekommit
            och kommer alltid att förekomma. Staten ska sträva efter att begränsa
            brottsligheten så långt som det är möjligt. Det är avgörande för
            att upprätthålla människors förtroende för polisen och det övriga
            rättsväsendet.
          </note>
          <note>
            Det avgörande långsiktiga arbetet med förebyggande insatser börjar
            tidigt . Det är vuxna som ska ge barnen ramar och gränser som
            lär barnen vad som är rätt och fel. Det är r amar som ger styrka
            att stå emot grupptryck och inte hamna på fel väg och begå brott.
            Föräldrar måste därför stöttas i sin uppgift så att de kan vara
            närvarande och delaktiga i sina barns liv. Det är de vuxna , både
            i familjen och i skolan , som ska ge ungdomarna identitet och
            social trygghet, inte gängmedlemmarna , vilket är fallet i dag,
            till exempel i många förorter till storstäderna.
          </note>
          <note>
            Att föräldrar får mer tid för barnen har en rad positiva effekter
            och är i sig brottsförebyggande. Familjestabilitet bör därför
            eftersträvas som ett grundläggande mål för samhället och även
            som en brottsförebyggande resurs.
          </note>
          <note>
            Herr talman! Kristdemokraterna menar att all brottslighet, även
            vardagsbrottslighet , måste bekämpas. Polisen ska vara effektiv
            och ges de verktyg som behövs för att komma åt vardagsbrottsligheten.
            Polisen måste därför tillförsäkras de redskap och resurser som
            krävs för att klara sin uppgift. Polisen står i dag inför stora
            utmaningar, o ch det kommer att krävas fler åtgärder fram över.
          </note>
          <note>
            Polisen genomgår nu en stor omorganisation , som flera här i
            kammaren har varit inne på . Målet är att få en mer effektiv polis
            i hela landet som också kommer närmare medborgarna med mer resurser
            ute i lokalsamhället.
          </note>
          <note>
            Vi tycker att det är viktigt att man följer upp detta, så att
            syftet med omorganisationen uppnås och att arbetet blir mer effektivt.
            Just detta berörs i två av de nio tillkännagivanden i betänkandet
            som vi kristdemokrater välkomnar. Självklart står jag bakom samtliga
            tillkännagivanden , men mina allianskollegor har så fört räffligt
            berört dem tidigare att jag i det här fallet nöjer mig med att
            tala om dessa två tillkännagivanden . Jag vill i stället beröra
            två prioriterade områden för Kristdemokraterna i vårt budgetalternativ.
          </note>
          <note>
            Det handl ar om stöd till brottsoffer och om Säkerhetspolisens
            resurser. Kristdemokraterna stöder regeringens anslagshöjning
            till Säkerhetspolisen. Det an strängda säkerhetsläget gör dock
            att Kristdemokraterna föreslår ett högre anslagsbelopp till Säkerhetspolisen
            än vad regeringen gör.
          </note>
          <note>
            S äpo har stora utmaningar med att hantera terrorkrigsresande
            till Irak och Syrien. Ungefär 300 personer har rest från Sverige
            och anslutit sig till IS och al-Qaida- inspirerade grupper. Säkerhetspolisen
            har också höjt hotnivån från förhöjt hot till högt hot , alltså
            en höjning från en trea till en fyra på den femgradiga skalan,
            här i Sverige.
          </note>
          <note>
            Behovet av personskydd har ökat, och antalet o lagliga under
            rättelseoperationer mot Sverige likaså. E nligt Säkerhetspolisen
            är Ryssland det största underrättelsehotet mot Sverige. Rysslands
            spionage i och mot Sverige är mycket omfattande. Med det som bakgrund
            är det angelä get att höja anslaget till Säkerhetspolisen.
          </note>
          <note>
            Herr talman! K ristdemokraterna vill också stärka arbetet som
            riktar sig till brottsoffer. De som drabbas av brott ska få stöd
            och hjälp till upprättelse. Att rättsväsendet lyckas med sina
            huvuduppgifter, alltså att utreda brott, gripa misstänkta och
            döma skyldiga, är en del av denna upprättelse.
          </note>
          <note>
            Brottsofferjourerna arbetar med ideella och knappa resurser.
            Kristde ­ mokraterna vill stärka detta arbete och avsätter därför
            20 miljoner kronor utöv er regeringens anslag till stöd för b
            rottsofferjourerna och för att öka statens ansvar när det gäller
            vittnesstödet. Personer som utsatts för brott måste få information
            om hur rättsprocessen går till och om vilka möjlig ­ heter till
            stöd som finns. D e måste bli underrättade om vad s om sker i
            det enskilda ärendet. R ättsprocessen upple vs många gånger av
            de drabbade som påfrestande. För att orka gå igenom rät tsprocessen
            måste brottsoffren få ett professionellt och medkännande bemötande
            av rättsväsendets myn ­ digheter. Det kräver medvetenhet om brottsdrabbades
            behov och reaktio ­ ner.
          </note>
          <note>
            Jag vill återgå till tillkännagivandena. J ustitie utskottet
            föreslår två tillkännagivanden som st ärker brottsoffrets ställning,
            dels vad gäller begripl ig och relevant information, dels vad
            gäller att polisen måste bli bättre på att ge information om vad
            som händer med en utredning och på att återkoppla till brottsoffret
            senast tre månader efter att en anmälan är upprättad.
          </note>
          <note>
            Regeringen får i uppdrag att komma tillbaka till r iksdagen med
            en redogörelse för vilka åtgärder som gjorts för att förbättra
            brottsutredningen, uppföljningen och återkopplingen till brottsoffret.
            Man ska också redogöra för vad man har gjort för att säkra att
            brottsoffret får rätt bemötande och information om möjligheten
            att få vittnesstöd.
          </note>
          <note>
            Detta är mycket angeläget för Kristdemokraterna, och därför står
            vi bakom de här tillkännagivandena.
          </note>
          <note type="speaker">
            Anf. 85 BEATRICE ASK (M):
          </note>
          <note>
            Herr talman! Man kan tycka att debatten har varit lång, men den
            berör ändå få områden i det breda budgetfält som vi nu debatterar.
          </note>
          <note>
            Jag vill börja med att instämma i Krister Hammarberghs yrkande.
          </note>
          <note>
            När jag slog upp tidningen i morse konstaterade jag att statsministern
            har fel, igen. Sverige är på väg ut ur den akuta flyktingkrisen,
            meddelade han. Jag tror inte att han övertygar någon om den saken.
            Visserligen tröttnar medierna ganska snabbt på att skriva om samma
            fråga om och om igen, och visst vänjer sig många i en kris vid
            sakernas tillstånd, men att antalet asylsökande och flyktingar
            inte längre skulle innebära utmaningar är rena fantasin. Tusentals
            människor har sökt sig till Sverige. Fler kommer att komma de
            närmaste åren, och många är ensamkommande barn.
          </note>
          <note>
            Jag tror att flyktingströmmarna kommer att utmana oss under en
            lång tid framöver. Det är lika bra att vi inser detta. Eftersom
            vi måste tänka på att det handlar om människor krävs det också
            ett anständigt agerande och att vi arbetar utifrån ett solidariskt
            synsätt, inte minst med alla de frågor som detta berör.
          </note>
          <note>
            Vi måste också se verkligheten inom rättsväsendet. Rättsvårdande
            myndigheter har redan i dag stora utmaningar med detta. Det gäller
            framför allt polisen som finns vi d tillfälliga gränskontroller
            oc h vid olika myndigheter och som ska arbeta med säkerhet och
            trygghet vid flyktingförläggningar av olika slag. Till det kommer
            ett stort antal misstänkta mordbränder och fall av skadegörelse
            som måste utredas.
          </note>
          <note>
            På torsdag får polisen ytterligare ett stort uppdrag av majoriteten.
            Polisen ska ta över ansvaret för tillsynen av busschaufförer,
            konduktörer och andra som ska kontrollera id-handli ngar på bussar
            och tåg och vid färjor. Allt detta läggs till hela den brottsbekämpande
            verksamhet som de redan ska hantera och som inte alltid fullföljs
            så bra som vi skulle önska.
          </note>
          <note>
            Den här budgetpropositionen är ett utmärkt exempel på att regeringen
            möter utmaningar för sakta och för sent. Av förslaget framgår
            det att man inte anser att polisen behöver mer resurser. Man går
            till och med så långt att man vill ta bort kravet på hur många
            poliser som ska finnas. Jag har sett det i politiken förut. Jag
            kommer väl ihåg när Socialdemokraterna i särskild ordning förtidspensionerade
            poliser för att få budgeten att gå ihop. Dit ska vi inte igen.
          </note>
          <note>
            Den satsning på 20 000 poliser som alliansregeringe n genomförde
            var helt nödvändig . Därför är jag också glad över att riksdagen
            nu kan göra ett tillkännagivande om att det är en miniminivå som
            inte ska underskridas.
          </note>
          <note>
            Men det räcker inte. Det behövs mer. Moderaterna föreslår i sin
            budgetmotion 1 000 fler poliser de kommande åren. Jag har noterat
            att rikspolischefens uppfattning numera också är att det är en
            nödvändig nivå.
          </note>
          <note>
            Min fråga till Socialdemokraterna är närmast: Skäms ni inte lite
            grann över att lägga fram en budget för att minska antalet poliser
            i detta läge? Var har vi för många poliser? Är det i Skåne, i
            Göteborg eller i Norrlands inland? Den frågan måste man ställa
            sig.
          </note>
          <note>
            Riksdagen vill också göra ett tillkännagivande om utredningar
            när det gäller uppföljning och återkoppling till brottsoffer.
            Vi vill att regeringen ska återkomma till riksdagen med en redogörelse
            för vilka åtgärder man har vidtagit för att förbättra brottsutredningar
            och hur man har följt de frågorna. Det är rimligt. Resultaten
            är nämligen för dåliga.
          </note>
          <note>
            Med tanke på den höga svansföring som Morgan Johansson och Socialdemokraterna
            hade under förra mandatperioden i just de frågorna är det inte
            mer än rimligt att ministern återkommer hit till riksdagen och
            berättar vad som har gjorts. Att Socialdemokraterna, Miljöpartiet
            och Vänstern reserverar sig den här gången motiveras bland annat
            med att de anser att det har tagits så många initiativ under senare
            år. Det borde vara roligt att få berätta det.
          </note>
          <note>
            I maj 2014 skrev Morgan Johansson i Svenska Dagbladet: ” Inför
            en utredningsgaranti som innebär att alla som anmäler ett brott
            får en återkoppling om hur ärendet hanteras inom en månad. ” Jag
            har inte sett något sådant förslag.
          </note>
          <note>
            I vårt tillkännagivande är vi lite mer modesta. Vi säger att
            de kan få tre månader på sig att höra av sig till den som har
            varit utsatt för ett brott med en återkoppling om hur man arbetar
            med ärendet. Men vi vill gärna driva på i frågan. Det är viktigt
            för medborgarna att få den återkopplingen från P olismyndigheten
            .
          </note>
          <note>
            Det är någonting som Socialdemokraterna har drivit. Nu står ni
            här och reserverar er och tycker att det är onödigt eller i varje
            fall inget som ni vill berätta om i riksdagen. Jag förstår inte
            den logiken.
          </note>
          <note>
            Tillkännagivandet handlar om mycket mer, till exempel utredningarnas
            kvalitet och vad som görs. Det finns väldigt många brister, för
            vilka vi också tycker att det krävs förbättringar.
          </note>
          <note>
            Häromdagen fick vi se ett exempel i tidningen. Det berättades
            att i 50 procent av fallen där man får en DNA-träff gör man ingenting
            över huvud taget. Inte ens när man får ett namnförslag på en person
            som har varit på en brottsplats gitter man lyfta ärendet. Det
            är helt oacceptabelt. Då krävs det såklart åtgärder. Och vi vill
            veta vad regeringen gör. Det finns mer att uträtta på området.
          </note>
          <note type="speaker">
            Anf. 86 KENT EKEROTH (SD) replik:
          </note>
          <note>
            Herr talman! Jag misstänker att Beatrice Ask hellre skulle vilja
            få en replik av regeringspartierna. Men hon får en av mig i stället.
          </note>
          <note>
            Som jag sa i mitt anförande är det positivt att Moderaterna har
            gått ut med ett konkret förslag om 1 000 nya poliser. Vi vill
            ha mer än det. Men när Moderaterna tar det steget på vägen skulle
            vi kunna nå en samsyn mellan partierna, även i budgeteringsändamål.
            Man skulle till och med kunna tänka sig en samsynsbudget för att
            komma till rätta med det här.
          </note>
          <note>
            Jag har en fråga. Jag satt nämligen och räknade lite på det tidigare.
            År 2015 har vi en befolkning på nästan 9,9 miljoner, och vi har
            20 000 poliser. Det innebär att vi har en polis per 494 invånare.
            Med Moderaternas förslag om 1 000 extra poliser som rimligtvis
            skulle bli klara 2019 skulle vi åter ­ igen ligga på en polis
            per 495 invånare. Det innebär att man behåller status quo gentemot
            i dag och fortfarande har en ansträngd situation.
          </note>
          <note>
            Enligt Moderaternas budget har man inte råd att utbilda 1 000
            poliser med början 2016. Det som återstår av satsningen på 55
            miljoner är 15 miljoner när vi drar av för nationella insatsstyrkan
            och det andra som ska gå till att hjälpa åklagarna. Det innebär
            att 133 stycken skulle kunna påbörja sin utbildning nästa år.
            Redan där är det alltså en eftersläpning.
          </note>
          <note>
            Hur har Moderaterna tänkt med sin satsning? Finns det högre ambi
            ­ tioner om att snabba på för fler poliser i Sverige?
          </note>
          <note type="speaker">
            Anf. 87 BEATRICE ASK (M) replik:
          </note>
          <note>
            Herr talman! Tack för frågan, Kent Ekeroth!
          </note>
          <note>
            Vår bedömning har varit att vi åtminstone måste säkerställa att
            vi inte får en försämring av poliskapaciteten. Av det skälet valde
            vi att landa på 1 000 nya poliser.
          </note>
          <note>
            För att räkna på vad som är rimligt använde vi riksdagens utredningstjänst
            och utgick från erfarenheter och kontakter med Regeringskansliet.
            Därav kommer siffrorna i budgeten.
          </note>
          <note>
            Vi menar att man åtminstone måste säkerställa den nivå som är
            nu. Vi går inte fram med ytterligare satsningar på grund av att
            det också är viktigt att få ut mer effektivitet av den polisorganisation
            som finns. Det är ett sätt att försöka balansera det hela.
          </note>
          <note type="speaker">
            Anf. 88 KENT EKEROTH (SD) replik:
          </note>
          <note>
            Fru talman! Jag får tacka för svaret.
          </note>
          <note>
            Jag förstår att man ibland måste träda försiktigt fram. Men av
            Moderaternas förslag blir det 133 nya utbildningsplatser nästa
            år. Det är ganska långt ifrån 1 000 stycken, om man har ambitionen
            att de ska komma ut 2019. Om 133 extra poliser utbildas per år
            kommer vi att vara inne på 2030-talet innan de 1 000 extra poliserna
            är ute – inte riktigt, men nästan.
          </note>
          <note>
            Det är en lovvärd satsning. Men jag tror att det behövs mycket
            mer, mycket snabbare. Det krävs också en organisation för att
            kunna ha fler utbildningsplatser. Därför menar Sverigedemokraterna
            att man rimligtvis kan påbörja en utbildning av många nya poliser
            först 2017.
          </note>
          <note>
            Jag hade trott att Moderaterna skulle ha högre ambitionsnivå
            på området. Jag kan tycka att Moderaterna också har hög svansföring
            ibland.
          </note>
          <note>
            Med det sagt tycker jag ändå att det är positivt. Jag hoppas
            att ambi ­ tionen kvarstår under kommande år och att andra allianspartier
            hänger på det här så att vi kan få till en riktig förändring med
            fler poliser i Sverige. Det behövs, inte minst med tanke på invandringen,
            etableringen av orga ­ niserad brottslighet, upploppen i våra
            förorter och dylikt. Vi behöver rik ­ tiga krafttag.
          </note>
          <note>
            Det i alla fall positivt att Moderaterna tar ett sådant steg.
          </note>
          <note type="speaker">
            Anf. 89 BEATRICE ASK (M) replik:
          </note>
          <note>
            Fru talman! Man kan alltid önska mer och snabbare.
          </note>
          <note>
            Vi har utgått från det faktaunderlag som vi har kunnat få från
            riksdagens utredningstjänst, som en miniminivå. Om man kan göra
            mer och bättre snabbare ska man naturligtvis göra det.
          </note>
          <note>
            Jag tror att det behövs betydligt fler poliser. Men det här är
            vad vi har fått in i vår budget. Vi har nämligen också ambitionen
            att plus och minus ska gå ihop, som en helhet.
          </note>
          <note>
            Intagningen kan man också arbeta med. Intagningen till polisutbildningen
            har faktisk t redan ökats, just därför att P olismyndigheten uppfattar
            att det finns ett behov av fler poliser. Det går alltså att göra
            saker också inom systemet.
          </note>
          <note>
            Jag är inte särskilt låst vid siffror i varje detalj i detta.
            Vi har pekat på en ambitionshöjning som vi tycker är nödvändig
            för att säkra nuvarande nivå. Vi har försökt räkna så gott det
            nu går utan ett helt finansdepartement till hjälp. Jag antar att
            Sverigedemokraterna gör likadant. Dock har vi nog lyckats lite
            bättre med att få inkomsterna att stämma överens.
          </note>
          <note>
            Men det är viktigt att få den kraftsamling som fler poliser ändå
            kan ge. Kan man dessutom med hjälp av den nya organisationen få
            ut m er av nuvarande organisation tror jag att vi kan lösa ett
            och annat problem. Det gäller inte bara de som räknades upp av
            Kent Ekeroth som jag tycker är viktiga.
          </note>
          <note>
            Det finns en mängdbrottslighet, alltså vanliga brott som hela
            tiden drabbar vanligt folk. De måste hanteras bättre. Just nu
            lägger polisen undan mycket av vardagsarbetet, vilket på sikt
            kan innebära att medborgarna inte har tillräckligt förtroende
            för polisen. Det får inte hända.
          </note>
          <note>
            Ett skäl till tillkännagivandet är att peka på den lokala polisens
            bety ­ delse och en del annat som vi har med i våra tillkännagivanden
            och mo ­ tioner.
          </note>
          <note type="speaker">
            Anf. 90 ADAM MARTTINEN (SD):
          </note>
          <note>
            Fru talman! När det gäller utgiftsområdet för rättsväsendet råder
            det ingen tvekan om att Sverigedemokraterna har haft möjlighet
            att prioritera mest resurser av samtliga partier tillsammans i
            den här kammaren till samtliga områden inom rättsväsendet.
          </note>
          <note>
            När vi genom åren har försökt att prata om att det finns en motsättning
            mellan å ena sidan öppna gränser och kravlösa villkor för migration
            och å andra sidan ett solidariskt , starkt välfärdssamhälle har
            det av någon anledning betraktats av andra partier som ett illasinnat
            påhitt. Tänk, fru talman, så fel de hade!
          </note>
          <note>
            Nu har samhället på olika nivåer fått erfara en belastning till
            följd av den kravlösa migrationspolitiken. De allra största effekterna
            på skola, sjukvård, socialtjänst med mera får vi sannolikt uppleva
            under nästa år när etableringen av de nyanlända börjar sätta sig
            ute i kommunerna.
          </note>
          <note>
            Migrationspolitiken belastar inte bara skola och sjukvård. Den
            kommer givetvis också att ställa krav på justitieutskottets olika
            ansvarsområden, och inte minst på Polismyndigheten och S äkerhetspolisen
            eftersom man inte har haft någon kontroll på vilka som har tagit
            sig in i vårt land.
          </note>
          <note>
            Polisen är den myndighet som på vårt ansvarsområde kommer att
            få uppleva en mer direkt ansvarstyngande arbetsbelastning, och
            så har det också upplevts under de senaste åren, och kanske framför
            allt under det senaste halvåret.
          </note>
          <note>
            Bortsett från terrorhot och gränskontroller kan vi se hur arbetet
            i utanförskapsområdena har blivit betydligt mer påfrestande för
            poliserna. Befolkningen har ökat genom en ökad migration. Men
            varken den förra eller den nuvarande regeringen har haft någon
            större ambition att öka antalet poliser per 1 000 invånare i samma
            takt. Detta har också medfört en ökad arbetsbelastning för polisen.
          </note>
          <note>
            Som ensamt parti har Sverigedemokraterna föreslagit att antalet
            poliser i vårt land ska vara relaterat till antalet invånare.
            Det har vi också budgeterat för, precis som det också har sagts
            tidigare under debattens gång. Vi har satt ett rikttal om 250
            poliser per 100 000 invånare, precis som i många andra europeiska
            länder.
          </note>
          <note>
            Fru talman! Det är klart att man kan skippa sådana måltal, precis
            som den rödgröna regeringen har gjort när man har slopat målet
            om minst 20 000 poliser. Man ka n också dra åt svångremmen för
            P olismyndigheten som den rödgröna regeringen också har gjort,
            trots alarmerande signaler från anställda och fackförbund.
          </note>
          <note>
            Om bara den organiserade brottsligheten håller sig lugn, om inga
            terrorhot realiseras, om regeringens migrationspolitik inte leder
            till det okontrollerade migrationsflöde som påkallar gränskontroller,
            om bara förortsupploppen med kravaller och brinnande bilar förvandlas
            till ungdomsgrupper som i stället hjälper gamla damer över gatan,
            då tror jag att regeringens slopade måltal för minst antal poliser
            och en hårt åtdragen svångrem för P olismyndigheten inte äventyrar
            det trygghetsarbete som svenska folket förväntar sig av polisen.
          </note>
          <note>
            Men, fru talman, jag lever i verkligheten , och när man gör det
            blir man lite oroad över regeringens naiva inställning till de
            påfrestningar som vi står inför.
          </note>
          <note>
            En liten trygghetskänsla är dock att Sverigedemokraterna fortfarande
            är vågmästare och att Alliansen fortsatt lägger fram en del gemensamma
            förslag som går i linje med vår politik.
          </note>
          <note>
            Ett sådant förslag som har resulterat i ett tillkännagivande
            är att man ska behålla ett lägsta antal om 20 000 poliser. Vi
            har, som sagt, betydligt högre och ambitiösare målsättningar än
            Alliansen när det gäller att utbilda fler och utöka antalet poliser.
            Men när vi har en avgörande röst för ett förslag om att behålla
            ett lägst a antal poliser eller att ta bort den målsättningen
            är det helt naturligt för oss att vi gör vad vi kan för att påverka
            så att antalet poliser åtminstone inte minskar i vårt land.
          </note>
          <note>
            När det gäller tillkännagivanden där Sverigedemokraterna har
            haft en avgörande röst är det ett verktyg som vi aktivt använder
            oss av för att delar av vår politik ska få ett genomslag. Vid
            det här laget har regeringen fått vänja sig vid att justitieutskottet
            har varit aktivt, vilket har resulterat i många tillkännagivanden.
          </note>
          <note>
            I betänkandet för vårt utgiftsområde har utskottet föreslagit
            hela nio utskottsinitiativ. Det gäller frågor om allt från uppföljningar
            av polisens arbete i brottsutsatta områden till vittnesstöd. Men
            inte minst gör vi ett tillkännagivande om att man ska återinföra
            kravet på att ha minst 20 000 poliser. Det, fru talman, är ett
            viktigt steg, men det är långt ifrån allt som krävs för att tillfredsställa
            Sverigedemokraternas ambitionsnivå för rättsväsendet.
          </note>
          <note>
            Avslutningsvis ställer jag mig bakom Kent Ekeroths yrkande.
          </note>
          <note>
            I detta anförande instämde Kent Ekeroth (SD).
          </note>
          <note type="speaker">
            Anf. 91 BEATRICE ASK (M) replik:
          </note>
          <note>
            Fru talman! När man har mycket pengar i sitt budgetförslag är
            det lätt att slå sig för bröstet för alla goda saker som man vill
            göra. Men, Adam Marttinen, ambitionen med fler poliser är någonting
            som vi kan hålla med om. Jag tycker också att det ligger någonting
            i detta med att det är nästa år som utmaningarna kommer för många
            myndigheter, inte minst för rättsväsendet när Säpo ska pröva frågor
            om uppehållstillstånd för dem som redan har kommit och när man
            ska kontrollera allt fler återvändare från terroristverksamhet.
          </note>
          <note>
            När man läser Sverigedemokraternas förslag får man intrycket
            av att ni slår in många öppna dörrar för att bevisa hur tuffa,
            stora och starka ni har blivit. En intressant sak är detta med
            kravet på kameraövervakning i samtliga celler inom kriminalvården.
            Vad är det för poäng med det?
          </note>
          <note>
            En annan idé som ni har tagit fram gäller att ni vill stoppa
            drogerna på anstalterna. Drogerna minskade ganska radikalt under
            alliansregeringens tid, och det har inte skett någon förändring
            i den delen. Vad är det mer som ska åstadkommas? Det finns inte
            mycket drogproblem på landets kriminalvårdsanstalter.
          </note>
          <note>
            Sverigedemokraterna säger att det är väsentligt med barn- och
            familjepolitik. Men i fortsättningen ska de som sitter på anstalt,
            och som ska anpassas till att komma ut till en hederlig tillvaro,
            bara får träffa sina barn någon gång och med en glasskiva mellan.
            Vad är poängen med det?
          </note>
          <note>
            Ni slår fel i många frågor. Det är därför det är svårt att samordna
            sig med Sverigedemokraterna i många frågor.
          </note>
          <note type="speaker">
            Anf. 92 ADAM MARTTINEN (SD) replik:
          </note>
          <note>
            Fru talman! Jag gläds över att Beatrice Ask ändå tyckte att det
            var ett problem att hon inte kan närma sig vår politik i önskad
            utsträckning. Vi får återkomma till det i diskussioner utanför
            den här debatten.
          </note>
          <note>
            När det gäller kriminalvården påtalade du ett problem som många
            upplever. Också i en tidigare debatt efterfrågades rehabiliteringsåtgärder,
            och vi har läst i regeringens budget att antalet återfall i brott
            är mycket högt, speciellt bland dem som sitter inne kortare tid
            i fängelse. En del av lösningen är då att vi ska ha längre fängelsestraff
            för att kunna bedriva en bättre kriminalvård.
          </note>
          <note>
            Ett problem med dagens kriminalvård är att man kan upprätthålla
            kontakter med sina kriminella nät verk, upprätthålla droghandel
            och upprätthålla ett drogmissbruk. Även om drogmissbruket har
            minskat så är det ett problem på anstalterna. En del av lösningen
            är att man har större kontroll och övervakning över att de som
            sitter i fängelserna genomgår rehabiliteringsprogram, inte återfaller
            i brott eller fortsätter sin kriminella bana. Då behövs det en
            ökad och inte en minskad kontroll.
          </note>
          <note>
            Jag vill därför passa frågan tillbaka: Vad gör Moderaterna för
            att förbättra möjligheterna för intagna att genomgå rehabilitering
            så att de inte återfaller i drogmissbruk och kriminalitet?
          </note>
          <note type="speaker">
            Anf. 93 BEATRICE ASK (M) replik:
          </note>
          <note>
            Fru talman! När Sverigedemokraterna vill sätta upp kameror i
            alla celler alldeles i onödan för att bekämpa en narkotikasituation
            som inte finns på anstalterna, vill vi i stället se till att folk
            skaffar sig utbildning och förmåga att klara av ett vanligt jobb.
          </note>
          <note>
            Vi är inte emot långa straff, men när man lämnar verkställigheten
            måste man kunna anställas och få ett riktigt jobb för att kunna
            bygga upp en vettig framtid. I stället för den här typen av pseudoåtgärder,
            som jag uppfattar att ni driver fram, satsar vi på utbildning
            och andra åtgärder.
          </note>
          <note>
            Vi är överens om en sak, nämligen ett tillkännagivande som rör
            kriminalvårdens effektivitet. Det handlar om att titta på vad
            som fungerar och vad som är effektivt när det gäller behandling.
            Där tror jag absolut att det finns mer att göra.
          </note>
          <note>
            Men jag retar mig ändå på att ni – mest av elakhet, skulle jag
            vilja säga – vill se till att folk är synade på nätterna och att
            de inte får träffa sina barn. Jag tror att det är alldeles nödvändigt
            för många intagna att ibland få möta nära och kära, även under
            en längre verkställighet och kanske framför allt just då, för
            att ha ett hopp och en motivation att vidta åtgärder så att man
            vänder sin livsstil till någonting vettigt som vi alla skulle
            ha stor glädje av.
          </note>
          <note type="speaker">
            Anf. 94 ADAM MARTTINEN (SD) replik:
          </note>
          <note>
            Fru talman! Jag upplever egentligen inte att det skulle finnas
            så jättestora motsättningar mellan våra förslag och det som andra
            föreslår. Vi vill såklart ha strängare restriktioner när det gäller
            de saker som tagits upp, såsom kameraövervakning och andra privilegier
            man kan ha som intagen. Det ska givetvis också i större utsträckning
            vara relaterat till hur man sköter sig i fängelset. I dag sker
            det lite mer per automatik att man får god tillgång till sådant
            som ger levnadsförhållanden som liknar dem man haft innan man
            hamnade i fängelse, och då försvinner en del av effekten av att
            man sitter i fängelse. Det ska ju också vara förenat med en straffkänsla
            och ett straff att sitta i fängelse.
          </note>
          <note>
            Självklart ska alla de här sanktionerna utövas under ett visst
            mått av ansvar, och även med någon form av morot i slutändan.
            Det ska inte bara vara piska. Men givetvis går vi betydligt längre
            än Moderaterna, och jag kan villigt erkänna att vi vill införa
            riktiga straff som känns för dem som begår allvarliga brott i
            vårt samhälle. Det skäms jag inte ett dugg för.
          </note>
          <note>
            Beatrice Ask berörde ett tillkännagivande, och det har påkallats
            från Moderaterna att det ska komma fler tillkännagivanden. Det
            är klart att det är ett löfte som vi välkomnar, eftersom samtliga
            tillkännagivanden som görs i justitieutskottet görs på Sverigedemokraternas
            villkor. Ni får gärna gå hem och studera de förslag som vi har
            i vårt kriminalpolitiska program och anpassa er politik efter
            dem i gemensamma alliansmotioner. Då lovar jag att vi också kommer
            att medverka till fler tillkännagivanden.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 12 .)
          </note>
          <note>
            § 9 Fortsatt svenskt deltagande i Natos utbildnings- och rådgivningsinsats
            RSM i Afghanistan
          </note>
          <note>
            Sammansatta utrikes- och försvarsutskottets betänkande 2015/16:UFöU1
          </note>
          <note>
            Fortsatt svenskt deltagande i Natos utbildnings- och rådgivningsinsats
            RSM i Afghanistan (prop. 2015/16:41)
          </note>
          <note>
            föredrogs.
          </note>
          <note type="speaker">
            Anf. 95 Försvarsminister PETER HULTQVIST (S):
          </note>
          <note>
            Fru talman! Jag tackar för möjligheten att inleda den här debatten.
            Det var det enda sättet för mig att möjliggöra deltagande. Jag
            tycker att det är väldigt viktigt att här redogöra för regeringens
            syn på läget i samband med den här viktiga propositionen.
          </note>
          <note>
            Säkerhetsläget i Afghanistan är oroande. Vi kan konstatera att
            det väpnade motståndet i form av talibanerna har tagit tillfället
            i akt att flytta fram sina positioner i samband med att ISAF avslutades.
          </note>
          <note>
            Det internationella samfundets engagemang har under de senaste
            13 åren ändå bidragit till att stabilisera läget i Afghanistan.
            Flera nationella val har kunnat hållas, en statsapparat har börjat
            byggas upp och säkerhetsstyrkor har etablerats.
          </note>
          <note>
            Sverige har under årens lopp bidragit till att förbättra situationen
            i de fyra provinser som ingick i det svenska ansvarsområdet och
            förberett de afghanska säkerhetsstyrkorna på att successivt ta
            ett större eget ansvar för säkerheten. Genom att utbilda och ge
            råd till de afghanska säkerhetsstyr ­ korna har den svenska kontingenten
            bidragit till att förbättra de afghanska styrkornas förmåga att
            själva initiera, planera, leda och genomföra opera ­ tioner. De
            afghanska säkerhetsstyrkorna har tagit över ansvaret för säker
            ­ heten i hela Afghanistan.
          </note>
          <note>
            Men man behöver ett fortsatt stöd. Regeringens inriktning är
            därför att Sverige även efter 2015 ska bidra till det internationella
            samfundets ansträngningar att stödja utvecklingen av de afghanska
            säkerhetsstyrkornas förmåga att hantera säkerheten i Afghanistan.
            Detta stöd är tydligt efterfrågat av afghanerna själva. Ett fortsatt
            engagemang till stöd för de afghanska säkerhetsstyrkorna är också
            en förutsättning för framsteg på andra områden där Sverige ger
            stöd till Afghanistan genom bistånd, inte minst när det gäller
            hälso ‑ , utbildnings- och jämställdhetsfrågor.
          </note>
          <note>
            Den insats vi har gjort har gett resultat genom åren, får man
            ändå konstatera. År 2000 hade Afghanistan en av världens högsta
            mödradödligheter med 1 600 dödsfall per 100 000 födslar. Nu har
            siffran gått ned till drygt 300 dödsfall per 100 000 födslar.
            Trots ett fortsatt högt antal är detta ett av de områden som,
            jämte utbildning, visar på en stadigt positiv utveckling i landet.
            Antalet barnmorskor har vidare tiodubblats till drygt 4 600, och
            mätningar gör gällande att 60–85 procent av befolkningen nu har
            tillgång till hälsovård i någon form, även om den i många fall
            är av låg kvalitet. Landets totala behov av mödravård och reproduktiv
            hälsoservice är dock tillgodosett enbart till 23 procent.
          </note>
          <note>
            I skolan är i dag drygt 8 miljoner barn inskrivna, varav nära
            40 procent är flickor. År 2001 var antalet barn inskrivna i skolan
            ca 900 000, varav ytterst få var flickor. Detta är en oerhört
            stor förbättring som jag tycker att vi måste värdera. Antalet
            kvinnliga lärare har också ökat. Men särskilt på landsbygden är
            behoven fortsatt stora. Fortsatta framgångar på dessa områden
            kräver ett förbättrat säkerhetsläge.
          </note>
          <note>
            Jag ska försöka sammanfatta läget och den mer formella positionen.
          </note>
          <note>
            Natos utbildnings- och rådgivningsinsats RSM genomförs i Afghanistan
            på den afghanska regeringens inbjudan, och avtal har etablerats
            mellan Nato och Afghanistan. FN stöder även etableringen av RSM
            genom säkerhetsrådsresolution 2189. Det finns ett brett internationellt
            stöd för insatsen.
          </note>
          <note>
            Jag hade möjlighet att träffa president Ghani i samband med hans
            Sverigebesök den 4 december, då han visade stor tacksamhet för
            Sveriges långvariga militära engagemang och välkomnade den svenska
            inriktningen att fortsätta bidra till RSM med en väpnad styrka
            om högst 50 personer till och med utgången av december 2016, det
            vill säga den förlängning av det nuvarande bidraget som vi nu
            diskuterar.
          </note>
          <note>
            Det svenska förbandet kommer att uppgå till ca 30 personer. Det
            benämns nu FS 30 och är i huvudsak baserat inom Camp Marmal i
            Mazar-e Sharif. Kärnan i det svenska bidraget utgörs av rådgivarna
            vid den regionala ledningsstaben samt rådgivare till den afghanska
            arméns 209:e kår i Mazar-e Sharif.
          </note>
          <note>
            Det väpnade motståndet, i första hand talibanerna, har utnyttjat
            den situation som uppstått i samband med att ISAF-insatsen avslutats
            och den internationella militära närvaron begränsats. Detta var
            naturligtvis väntat. Vårt stöd är efterfrågat av Afghanistans
            regering och behöver fortsätta. Det är viktigt med uthållighet
            gentemot Afghanistan i vårt engagemang. Det är viktigt med uthållighet
            hos alla bidragande länder.
          </note>
          <note>
            Vid Natos utrikesministermöte den 1 december enades allierade
            och partnerländer om att förlänga RSM:s regionala närvaro, då
            förhållandena på marken ännu inte är redo för att gå över i någon
            ny fas.
          </note>
          <note>
            Vi har alltså ett läge där det krävs fortsatt internationell
            närvaro för att stabilisera situationen. Jag redogjorde tidigare
            för några punkter som visar på att det 14 år långa militära engagemanget
            i Afghanistan har haft effekt. Man kan fråga sig vilken situation
            landet hade varit i utan den insats som gjorts.
          </note>
          <note>
            Det gäller att ha med sig också den typen av bedömningar och
            synpunkter när man tittar på om det här har varit nödvändigt och
            riktigt, och regeringens uppfattning är att det har varit nödvändigt
            och riktigt, och vi är nu beredda att fortsätta.
          </note>
          <note>
            Det finns inget slutdatum uttalat för RSM. Det är utvecklingen
            på marken som får styra detta. Inriktningen är att Enhanced Enduring
            Partnership, EEP, ska utgöra en brygga mellan RSM och Natos bilaterala
            partnerskapsrelation med Afghanistan. Inriktningen är att en fördjupad
            information om EEP-planeringen presenteras vid försvarsministermötet
            i februari 2016. Sedan september 2015 är partnerländerna inom
            RSM inbjudna att delta i planeringen av EEP. Sverige deltar i
            detta arbete.
          </note>
          <note>
            Säkerhetsläget har, som jag sa, förvärrats i omfattning och intensitet.
            Talibanerna har under 2015 inlett offensiva operationer i såväl
            södra som östra Afghanistan och också i stora delar av norra regionen.
          </note>
          <note>
            En bidragande orsak till det upptrappade våldet tros vara att
            en större mängd utländska stridande sökt sig till Afghanistan
            efter att de drivits ut ur Afghanistan genom ett antal pakistanska
            militäroffensiver.
          </note>
          <note>
            Uppgifter finns även om att Isil och Daish har etablerat sig
            i vissa re ­ gioner. Framför allt i norra Irak har regeringsföreträdare
            börjat bygga upp egna miliser. Flera av de olika väpnade grupperna
            är inblandade i krimi ­ nella aktiviteter och strider ofta sinsemellan
            om inflytande.
          </note>
          <note>
            De afghanska säkerhetsstyrkorna genomför självständigt operationer
            och fokuserar på att skydda befolkningscentrum, framför allt de
            större städerna och de centrala transportvägarna, vilket innebär
            att styrkorna inte har förmåga att garantera säkerheten i hela
            landet samtidigt. Det innebär att det väpnade motståndet framför
            allt kunnat avancera på landsbygden, samtidigt som de även genomfört
            koordinerade attacker mot provinshuvudstäder.
          </note>
          <note>
            FN rapporterar om totalt ca 4 900 civila offer under första halvåret
            i år, vilket är den högsta siffran dödade och skadade sedan FN
            år 2009 började rapportera om civila offer. Antalet offer har
            ökat stadigt sedan dess. Även antalet skadade och döda i de afghanska
            säkerhetsstyrkorna har kraftigt ökat 2015 i jämförelse med tidigare
            år.
          </note>
          <note>
            Situationen är naturligtvis inte enkel i dag. Det förs ständigt
            diskus ­ sioner mellan de deltagande i den här koalitionen för
            att se hur man på olika sätt kan bidra till att stabilisera läget
            men framför allt också utgöra ett relevant stöd till de afghanska
            säkerhetsstyrkorna.
          </note>
          <note>
            Det här är något av den situation vi har att hantera. Det är
            också bakgrunden till att vi från regeringens sida anser att det
            är rimligt att vi även fortsättningsvis håller fast vid vårt bidrag.
          </note>
          <note>
            Jag vet att det vi har gjort är väldigt uppskattat. Jag vet också
            att det bidrag vi nu har på 30 personer i jämförelse med hur det
            var tidigare inte är så stort. Men jag vet också att det har ett
            oerhört viktigt värde för de afghanska myndigheterna och den afghanska
            ledningen.
          </note>
          <note>
            Vi har ett långvarigt engagemang i Afghanistan som det är rimligt
            att fortsätta och stå fast vid. Vi har en situation som måste
            hanteras där, och Sverige ska vara en del av det arbetet.
          </note>
          <note>
            Det här är det beslut vi fattar nu. Sedan får vi se hur utvecklingen
            blir framöver och vilka nya ställningstaganden som eventuellt
            får tas i ett senare sammanhang.
          </note>
          <note type="speaker">
            Anf. 96 BJÖRN SÖDER (SD):
          </note>
          <note>
            Fru talman! Sverige har sedan 2002 deltagit i militära insatser
            i Afghanistan, först genom den internationella säkerhetsstyrkan
            ISAF och sedan 2014 i Natos utbildnings- och rådgivningsinsats
            RSM.
          </note>
          <note>
            Jag vill betona att vi sverigedemokrater anser att det svenska
            bidraget har gjort ett utmärkt arbete i Afghanistan. De svenska
            soldaterna har hedrat oss alla, vilket vi känner stor tacksamhet
            för. Föredömligt och med egna förluster har de stött den afghanska
            nationella armén och den afghanska polisen samt tillfört rådgivare
            till den afghanska nationella armén.
          </note>
          <note>
            Det svenska kriget mot talibaner har förts med syfte att hjälpa
            landets befolkning och skapa demokrati. Som svenska medborgare
            kan vi därför känna stolthet över vårt historiska bidrag till
            landet.
          </note>
          <note>
            Men, fru talman, även om den svenska armén och övriga ISAF utfört
            en föredömlig insats anser vi ändå att en bortre gräns måste sättas
            för det svenska engagemanget i Afghanistan. Vi menar att denna
            gräns har passerats och att det nu är de afghanska folkens skyldighet
            att själva ta hand om sin säkerhet tillsammans med andra regionala
            aktörer.
          </note>
          <note>
            Vi ser i dag att andra länder i närområdet ökat sitt engagemang
            i Afghanistan, såväl ekonomiskt som politiskt. Det är givetvis
            bra, även om man kanske bör vara lite försiktig vad gäller vissa
            av dessa länders egentliga uppsåt till att de engagerar sig. Kanske
            är det inte i första hand kampen för demokrati och mänskliga rättigheter
            som gjort att de nu ökat sitt engagemang. Jag tänker då främst
            på Kina. Det handlar förmodligen snarare om egen ekonomisk och
            politisk vinning än om de afghanska folkens väl.
          </note>
          <note>
            Vi anser att för Sveriges del bör fokus ligga på vårt eget existensförsvar.
            Efter åratal av nedmontering av det svenska försvaret är vår primära
            målsättning därför att bygga upp ett försvar kapabelt att möta
            framtida hot i vårt närområde, i stället för ett försvar dimensionerat
            för insatser på fjärran slagfält till oklart gagn för Sverige.
          </note>
          <note>
            Med anledning av detta, fru talman, avstyrker vi propositionen
            och yrkar bifall till reservation 1.
          </note>
          <note type="speaker">
            Anf. 97 STIG HENRIKSSON (V):
          </note>
          <note>
            Fru talman! Jag vill inledningsvis yrka bifall till Vänsterpartiets
            reservationer 1 och 2.
          </note>
          <note>
            Bakgrunden är enkel. Än en gång skjuts avvecklingen av Sveriges
            militära närvaro i Afghanistan på framtiden. Vänsterpartiet yrkade
            avslag på förra propositionen i samma ärende och anser fortfarande
            att det inte är rätt väg att gå att ställa en svensk väpnad styrka
            till förfogande för den Natoledda ISAF-insatsen, som vi var kritiska
            till redan från början. Samma sak är det med rådgivningsinsatsen
            RSM.
          </note>
          <note>
            Erfarenheterna från Afghanistan visar tydligt att väpnade insatser
            inte leder till ökad säkerhet för befolkningen. Många av de positiva
            resultat som försvarsministern räknade upp i sitt anförande beror
            ju helt och hållet på det mervärde vi har kunnat bidra till genom
            civila och politiska insatser, inte genom deltagandet i den militära
            konflikten.
          </note>
          <note>
            Sverige borde arbeta för att FN ska få det direkta ansvaret för
            den fortsatta processen, både civilt och militärt. Det skulle
            underlätta en framtida fredsprocess. Dessutom, för att vara lite
            kameral: Om nu riksdagen säger ja till de svenska insatserna i
            både Afghanistan och Irak, som vi stöder, innebär det att hela
            anslaget 1:2 i budgetpropositionen för 2016 gällande Försvarsmaktens
            insatser internationellt är intecknat. Det betyder att det inte
            finns något större handlingsutrymme för oförutsedda händelser.
          </note>
          <note>
            Just nu lever vi i skuggan av terrorattentaten i Paris den 13
            november. Att då lägga över 50 miljoner kronor på ett fortsatt
            deltagande i Natos utbildnings- och rådgivningsinsats RSM är en
            väldigt dålig prioritering.
          </note>
          <note>
            Fru talman! Afghanistaninsatsen har kostat i både människoliv
            och pengar, ca 10 miljarder lågt räknat, och den ska nu utvärderas.
            Men Vänsterpartiet menar att den utvärdering som regeringen beslutat
            om inte håller måttet. I praktiken ska en politiker som själv
            varit ansvarig för insatsen leda utvärderingen. Vi vill i stället,
            i likhet med beslutet på den socialdemokratiska partikongressen
            den 4–7 april 2013, att en oberoende kommission tar fram en vitbok.
            På S-kongressen antogs ett krav från Stockholms socialdemokratiska
            partidistrikt om en sådan vitbok. Kongressen beslutade ”att man
            utreder Sveriges totala militära insatser liksom om biståndet
            i Afghanistan och gör en vitbok”. Försvarsministern meddelade
            den 2 december 2014, för drygt ett år sedan, i en intervju i Svenska
            Dagbladet att ”tidigare utfästelser om att göra en så kallad vitbok
            ska verkställas”. Det vore intressant att höra vad som har förändrats
            sedan dess.
          </note>
          <note>
            Ett tilläggsuppdrag bör alltså ges till den pågående utredningen
            som regeringen har beslutat om. Utredningen bör få i uppdrag att
            ta fram en vitbok där man redogör för och utvärderar den militära
            insatsen såväl som Sveriges stöd till polisutbildning, utvecklingsbistånd
            samt politiskt och diplomatiskt arbete. Eller som förre försvarsministern
            Thage G Peterson uttryckte det i Göteborgs-Posten den 15 april
            2013: ”Motivet för kriget har ständigt skiftat; demokratin skulle
            stärkas, korruptionen och knarkproduktionen skulle bekämpas, kvinnornas
            ställning skulle stärkas. När inget av detta har kunnat åstadkommas
            har Försvarshögskolan kärvt förklarat att Sverige är med i kriget
            för att kvalificera sig som militär partner till Nato och USA
            för framtida internationella militära operationer.”
          </note>
          <note>
            Flera av de insatser som försvarsministern redogjorde för som
            förbättringar har faktiskt, som jag sa, berott på de civila insatserna,
            inte minst på Svenska Afghanistankommitténs arbete. Om man då
            säger att vi har bidragit till att stabilisera läget i Afghanistan,
            även om säkerhetsläget har försämrats, skulle jag vilja säga något.
          </note>
          <note>
            Jag tror verkligen att den svenska styrkan har gjort så bra jobb
            man har kunnat utifrån förutsättningarna. Men den vitbok som regeringen
            nu inte vill ta fram har Svenska Afghanistankommittén tagit fram.
            Deras bedömning är följande: Den väpnande konflikten har förvärrats
            i omfattning och intensitet. Talibanerna har inlett offensiva
            operationer. Flera av de olika väpnade grupperna är inblandade
            i kriminella aktiviteter, och de strider ofta sinsemellan om inflytande.
            FN har rapporterat om antalet civila offer under första halvåret
            2015. Det är det största hittills, sedan man började rapportera.
            Det har ökat stadigt sedan dess. Hälften av landets distrikt har
            en hotnivå som är hög eller extremt hög.
          </note>
          <note>
            Läget har min själ inte stabiliserats i någon vidare omfattning.
          </note>
          <note>
            Vänsterpartiet har också, fru talman, lyft behoven av en svensk
            handlingsplan för Sveriges arbete med FN-resolutionerna 1325 och
            1820 i Afghanistan, där det tydliggörs hur Sverige kan stärka
            Afghanistans kvinnor och garantera att de får ett inflytande i
            fredsprocessen. Sverige bör alltså ta fram en sådan nationell
            handlingsplan för hur resolution 1325 ska implementeras i Afghanistan.
            Även om vi säger nej till RSM ska Sverige fortfarande lämna stora
            bidrag till en fredsprocess.
          </note>
          <note>
            Det är viktigt att påpeka att vår moderna historia är full av
            exempel på att fred faktiskt kan byggas med fredliga medel, även
            efter mycket långvariga och komplicerade konflikter. Även om riksdagen
            skulle avslå propositionen vill vi fortsätta det arbetet. Självklart
            kommer det att vara komplicerat och ta tid. Men det finns inga
            verkliga alternativ om vi vill se ett Afghanistan i fred.
          </note>
          <note type="speaker">
            Anf. 98 Försvarsminister PETER HULTQVIST (S) replik:
          </note>
          <note>
            Fru talman! Det är två sidor av myntet. Den ena är den militära
            insatsen. Den andra är biståndsinsatsen.
          </note>
          <note>
            När det gäller biståndssidan har Sverige förpliktat sig i fråga
            om en strategi som omfattar demokratisk utveckling, mänskliga
            rättigheter och en fokusering i hög grad på utbildning, sysselsättning
            och utveckling av så kallad privat sektor. Här går vi in med ett
            stöd 2014–2019 på 4,87 miljarder kronor. Till det kan läggas det
            som vi har sagt i samband med givarkonferensen i Tokyo 2012. Det
            är ett stöd på 8 ½ miljard 2015–2024.
          </note>
          <note>
            Afghanistan är den största mottagaren av svenskt bilateralt bistånd.
            Här finns det en mycket hög ambition. Förverkligandet av den ambitionen
            har också möjliggjorts av att man har kunnat stabilisera säkerhetsläget.
            Den militära insatsen har i många stycken varit en förutsättning
            för detta. Under många år har det också pågått bland annat insatser
            från Svenska Afghanistankommittén som också har gett goda resultat.
            Men man kan inte bara negligera den militära insatsen. Det handlar
            om att skapa grundläggande förutsättningar för att biståndet ska
            nå fram, för att möjliggöra för flickor att gå i skolan, för att
            öka andelen som går i skolan och för att förbättra hälso- och
            sjukvården.
          </note>
          <note>
            Det är två sidor av samma mynt. Båda två är nödvändiga. Det handlar
            om att se helheten och inte bara den ena delen. Det är vår syn
            på den här insatsen. Jag anser att den militära insatsen har varit
            en förutsättning för resultaten på den humanitära sidan.
          </note>
          <note type="speaker">
            Anf. 99 STIG HENRIKSSON (V) replik:
          </note>
          <note>
            Fru talman! Försvarsministern säger att säkerhetsläget är stabiliserat.
            Det är faktiskt inte sant. Läget är värre nu än tidigare. Det
            närmast förvärras dag för dag. FN rapporterar om att det under
            det första halvåret 2015 var det största antalet civila offer
            sedan man började rapportera 2009. Man har intagit en provinshuvudstad.
            Säkerhetsläget förvärras som sagt dag för dag.
          </note>
          <note>
            Drönarattackerna är ett typiskt exempel. Man räknar med att 90
            procent är civila offer. Det är fortfarande ganska oklart i vilken
            mån Sverige deltar i de här besluten. Möjligen är 10 procent av
            offren terrorister. Men det är nog snarast så att för varje terrorist
            som man slår ut skapar man tio nya. Det är stora civila offer
            som krävs.
          </note>
          <note>
            Det här fungerar helt enkelt inte. Det fungerar inte enligt plan.
            I den mån det fanns en plan tror jag inte att den gick ut på att
            säkerhetsläget nu, i slutet av 2015, skulle vara sämre än det
            var 2009 eller 2002. Det här är inte en fruktbar väg att gå. Varför
            ska vi då fortsätta att kasta i väg nya pengar och riskera människoliv?
            Det är svenska soldater som gör ett förträffligt arbete utifrån
            förutsättningarna. Men varför ska vi fortsätta att riskera deras
            liv för en utveckling som går åt fel håll?
          </note>
          <note type="speaker">
            Anf. 100 Försvarsminister PETER HULTQVIST (S) replik:
          </note>
          <note>
            Fru talman! Säkerhetsläget har stabiliserats i så måtto att det
            under de år som insatserna har pågått – det är faktiskt 14 år
            – har skapats möjligheter för biståndsinsatserna, bland annat
            på hälsovårdsområdet och skolområdet och annat. Det handlar om
            att det har kunnat fungera och ge resultat.
          </note>
          <note>
            Sedan är det riktigt att det har skett försämringar i säkerhetsläget
            under den senaste tiden, vilket också Ghani har redogjort för.
            Det gjorde han bland annat i samband med sitt besök här i Sverige.
            Man har stora utmaningar framför sig. Det är det försämrade säkerhetsläget
            som gör att man från koalition och de som deltar i detta är beredda
            att fortsätta.
          </note>
          <note>
            Ett resonemang om att den militära insatsen inte har varit en
            förutsättning för att nå dessa effekter på biståndssidan anser
            inte jag är ett verklighetsförankrat resonemang. Där har vi olika
            uppfattningar.
          </note>
          <note>
            När det gäller vitbokshistorierna kan jag bara säga: Nu kommer
            en särskild utredare att gå igenom helheten i insatsen – det handlar
            både om det militära och om det civila – och bedöma vilka effekter
            detta har haft på hela samhällsutvecklingen i Afghanistan. Dessutom
            kommer FOI att göra en särskild genomlysning av och rapport om
            den militära insatsen på ett detaljerat sätt. Så jag har nog en
            helt annan beskrivning av hur vitboksdiskussionen följs upp. Jag
            är rätt övertygad om att vi kommer att få en ordentlig genomlysning
            av detta, som vi kommer att få debattera i ett senare skede.
          </note>
          <note>
            Det är tillåtet att ha olika uppfattningar om och olika bedömningar
            av det här. Men jag kan konstatera att man från Afghanistans sida
            säger: Det här är någonting som vi tycker är viktigt. Vi är beroende
            av det internatio ­ nella stödet, och vi sätter stort värde på
            det Sverige har gjort och avser att göra också i framtiden. Det
            är en signal som för mig väger väldigt tungt i vårt beslutsfattande.
          </note>
          <note type="speaker">
            Anf. 101 STIG HENRIKSSON (V) replik:
          </note>
          <note>
            Fru talman! Det här om vitboken är ändå intressant. När det gäller
            vitboken ska, som jag har förstått det, utredningen ledas av en
            person som, om jag inte minns fel, var vice ordförande i försvarsutskottet
            när de här frågorna behandlades. Det är väl så långt ifrån en
            oberoende utredning man kan komma. Och det var ju inte er kongress
            beslut.
          </note>
          <note>
            En vitbok handlar om något helt annat. Det är en oberoende kommis
            ­ sion med experter. Så tror jag att man har gjort både i Norge
            och i Dan ­ mark. Du gjorde ett uttalande om att tidigare utfästelser
            om att göra en så kallad vitbok ska verkställas. Detta är ingen
            vitbok. Det vore orimligt att töja på begreppet på det sättet.
          </note>
          <note>
            Säkerhetsläget stabiliseras och det möjliggör biståndsinsatser,
            sägs det. Jag vet inte om Läkare utan gränser vars sjukhus blev
            bombat av de krafter som vi nu ska understödja håller med om den
            saken. Snarast är hopblandningen av civila och militära insatser
            en riskfaktor, säger Svenska Afghanistankommittén, så man kan
            nog säga att verkligheten delvis talar ett annat språk.
          </note>
          <note>
            Återigen: Om säkerhetsläget stabiliseras och successivt förbättras
            skulle vi kunna ha en diskussion. Det är sämre nu än det har varit
            sedan FN började mäta antalet civila dödsoffer, vilket är ett
            ganska bra mått på det hela. Jag tycker att det är tragiskt att
            vi ska gå vidare på en väg som hittills inte inneburit framgång.
          </note>
          <note type="speaker">
            Anf. 102 KENNETH G FORSLUND (S):
          </note>
          <note>
            Fru talman! Sverige har ett långt engagemang i Afghanistan, dels
            militärt, dels, och faktiskt ännu längre, humanitärt. Sverige
            har varit påtagligt närvarande i Afghanistan under många decennier.
            Den afghanske presidenten Ashraf Ghani som var i Sverige på besök
            för knappt två veckor sedan tackade Sverige och särskilt Svenska
            Afghanistankommittén för dess arbete och för det faktum att Svenska
            Afghanistankommittén valde att finnas kvar när alla andra lämnade
            Afghanistan eftersom de betraktade situationen som fullkomligt
            hopplös och ohjälplig.
          </note>
          <note>
            Jag kan bara instämma i detta tack och också uttrycka en beundran
            över att man vågade detta viktiga val.
          </note>
          <note>
            Afghanistans utveckling de senaste åren har blivit bättre. Om
            vi jämför med hur situationen var i Afghanistan under talibanväldet
            i det tidiga 00-talet och vad som faktiskt skulle vara alternativet
            till det som vi ser växa fram i Afghanistan i dag är det ändå
            så att på denna ungefär 15 år långa tid har Afghanistan blivit
            ett bättre land.
          </note>
          <note>
            Det är ett land med fler skolor och fler barn – pojkar och framför
            allt flickor – som går i skolan. Det är ett land där fler människor
            nu kan få vård på vårdcentraler. Det är ett land där flera val
            har kunnat hållas – inte utan problem eller dispyter om hur valresultaten
            ska tolkas, men jag har personligen träffat svensk militär personal
            som har stridit sig hela vägen ut till bergsbyar för att kunna
            säkra öppnandet av vallokaler och se till så att val har kunnat
            genomföras och sedan fått strida sig hela vägen tillbaka därifrån
            för att säkra att rösterna ska komma fram till röstsammanräkningen.
          </note>
          <note>
            Det har inte varit enkla uppgifter som svensk och annan personal
            från andra länder har gjort, men det har viktiga uppgifter, fru
            talman.
          </note>
          <note>
            Vår insats grundar sig på ett FN-mandat. Precis som försvarsministern
            nämnde tidigare här är Sverige nu på väg in i en tioårig utvecklingsinsats
            med ett svenskt bistånd som gör Afghanistan till Sveriges i särklass
            största samarbetsland i det svenska utvecklingssamarbetet. Det
            är en bra fortsättning på den stora militära insats som vi har
            gjort tidigare för att fortsätta bygga landet och bygga en bättre
            framtid för människor i Afghanistan.
          </note>
          <note>
            För att kunna bygga ett nytt och bättre Afghanistan krävs det
            säkerhet. Det här tar afghanerna själva och de afghanska poliserna
            och militärerna ett allt större eget ansvar för nu, och det är
            så det ska och måste vara. Vårt svenska bidrag i dag när det gäller
            det militära inriktar sig på utbildning och rådgivning för dessa
            säkerhetsstyrkor. Vi har trappat ned vår militära insats, men
            vi har trappat upp en redan ambitiös humanitär insats till att
            bli den största svenska humanitära insatsen under de kommande
            tio åren.
          </note>
          <note>
            Med detta, fru talman, vill jag yrka bifall till sammansatta
            utrikes- och försvarsutskottets förslag i betänkandet UFöU1 .
          </note>
          <note type="speaker">
            Anf. 103 BJÖRN SÖDER (SD) replik:
          </note>
          <note>
            Fru talman! Vi är nog ganska rörande överens om att den militära
            närvaron har varit nödvändig för Afghanistan, och som även jag
            sa i mitt anförande har den svenska militära närvaron gjort fantastiska
            insatser. Jag tycker också att det är viktigt att vi även fortsättningsvis
            är villiga att lämna bidrag till Afghanistan för den humanitära
            situationen och så vidare.
          </note>
          <note>
            Min fråga till Kenneth G Forslund är om inte även Socialdemokraterna
            så småningom ser att det finns en gräns för det svenska militära
            bidraget. Kommer det här att fortsätta år efter år? Vi ser ju
            tyvärr en tillbakagång när det gäller det säkerhetspolitiska läget
            i Afghanistan. Kommer Socialdemokraterna så småningom att sätta
            ned foten och säga att nu måste vi kanske koncentrera oss och
            använda våra begränsade resurser till andra insatser? Det är ju
            mycket riktigt så som Stig Henriksson från Vänsterpartiet sa:
            Det här äter upp väldigt mycket av det försvarsanslag som vi har
            för internationella insatser.
          </note>
          <note>
            Det kanske finns behov av att vi också framöver har ett utrymme
            för att kunna prioritera andra saker, för vi kan ju inte rädda
            hela världen. Vi kan inte vara överallt. Även om vi gör betydande
            insatser där vi är kan vi inte vara överallt i hela världen.
          </note>
          <note>
            Någonstans måste det sättas en gräns. Vi från Sverigedemokraterna
            anser att den gränsen har passerats, men när ser Socialdemokraterna
            en sådan gräns, om man ser en sådan över huvud taget?
          </note>
          <note type="speaker">
            Anf. 104 KENNETH G FORSLUND (S) replik:
          </note>
          <note>
            Fru talman! Tack, Björn Söder, för frågorna!
          </note>
          <note>
            Till att börja med när det gäller säkerhetsläget och dess utveckling
            ser vi just nu en tillbakagång, i praktiken en försämring av säkerhetsläget.
            Det är riktigt. Så måste man bedöma det.
          </note>
          <note>
            Samtidigt var det många som var väldigt oroliga för hur säkerhetsläget
            skulle utvecklas när de stora internationella militära insatserna
            kraftigt minskades. Det var många som förutspådde att det i praktiken
            skulle leda till att Afghanistan skulle implodera som samhälle
            och som land, att det skulle utbryta ett totalt och fullkomligt
            kaos och ett nytt talibanvälde i allra värsta fall eller möjligen
            en ohelig allians mellan den legitima regimen och talibanerna,
            vilket framför allt i så fall troligen hade kunnat gå ut väldigt
            mycket över kvinnors situation.
          </note>
          <note>
            Det vi ser nu är bättre än de värsta farhågorna. Det kan vi konstatera.
            Det är ändå en oroande utveckling som måste tas på allvar. Därför
            är det viktigt att vi fortsätter stödja de afghanska säkerhetsstyrkorna
            med utbildning och rådgivning för att de bättre ska kunna klara
            sin uppgift, som de dock, jämfört med de dystraste scenarierna,
            klarar relativt väl.
          </note>
          <note>
            När går den exakta gränsen för när det är dags att dra sig ur?
            Jag vill inte i dag peka på en sådan exakt gräns. Min förhoppning
            och det jag tror är naturligtvis att Afghanistan kommer att kunna
            utvecklas så att vi kommer till en punkt där vi ser att nu kan
            afghansk militär och polis klara detta på egen hand.
          </note>
          <note>
            Avslutningsvis, fru talman: Sverige är inte överallt och kan
            inte vara överallt. Jag vill bara understryka det.
          </note>
          <note type="speaker">
            Anf. 105 BJÖRN SÖDER (SD) replik:
          </note>
          <note>
            Fru talman! Som jag sa har den svenska insatsen varit väldigt
            betydel ­ sefull, men vi ser ju en tillbakagång när det gäller
            säkerhetsläget i Afgha ­ nistan. Kanske borde man göra ett omtag
            och se att det finns andra möjlig ­ heter att förbättra situationen
            där. Man kanske har nått vägs ände när det gäller den insats som
            man nu är delaktig i. Kanske är det i form av en ökad FN-representation
            på plats genom FN:s försorg, genom regionala aktörer och andra
            intilliggande länder som också är oroliga för den utveckling vi
            ser i Afghanistan som man därigenom kan bistå för att förbättra
            situa ­ tionen.
          </note>
          <note>
            Jag ser bara faran att det här kommer att rulla på år efter år.
            Visst, det är inga jättestora summor det handlar om i det stora
            hela för Sveriges del. Det är väl runt 50 miljoner kronor för
            den här insatsen. Men det är ändå pengar som tär på den redan
            ansträngda budgeten, på anslagen för internationella insatser
            och som nu egentligen nollar det kontot. Det kan ju uppstå andra
            situationer under 2016 som vi måste prioritera. Vi ser redan i
            dag en försvarsmakt som går på knäna efter flera årtiondens nedmontering
            – vi kan inte ens försvara vårt eget territorium fullt tillräckligt.
            Därför menar vi att man från regeringens sida bör tillskjuta additionella
            medel till Försvarsmakten och även så småningom ha med det i budgeten
            så att dessa insatser inte påverkar Försvarsmakten negativt.
          </note>
          <note>
            Sedan finns det en positiv aspekt i att delta i de internationella
            insatserna, även i Afghanistan. Försvarsmakten får ju kunskaper
            att ta med sig hem som kanske är användbara här hemma, och man
            får pröva olika saker även i en sådan här rådgivningsinsats. Vi
            anser dock att vi har nåtts vägs ände när det gäller den svenska
            militära insatsen i Afghanistan och att vi bör omprioritera det
            till att göra mer humanitära insatser genom andra organisationers
            försorg.
          </note>
          <note type="speaker">
            Anf. 106 KENNETH G FORSLUND (S) replik:
          </note>
          <note>
            Fru talman! Vi kan naturligtvis ha, och har uppenbarligen, olika
            uppfattning om hur länge vi ska vara kvar och om det är effektivt
            och meningsfullt att vara kvar. Jag har uppfattningen att vi fortfarande
            gör och kan göra nytta. Någonstans hoppas jag naturligtvis att
            situationen i Afghanistan och förmågan hos de afghanska säkerhetsstyrkorna
            blir av en sådan kapacitet att de klarar uppgiften helt och hållet
            på egen hand.
          </note>
          <note>
            Just den form av stöd vi är inne i nu har vi faktiskt inte hållit
            på med så länge. Det är viktigt att hålla isär det vi gjorde när
            vi hade betydligt mer svensk personal på plats och det vi gör
            nu. Det är två olika typer av uppdrag och två olika sätt att agera.
            Den här stödjande och utbildande insatsen har i sin nuvarande
            form pågått en relativt kort tid, ska man komma ihåg.
          </note>
          <note>
            Sedan är det motiverat att som Björn Söder gör fundera över om
            det finns andra former som skulle vara effektivare och om vi har
            nått vägs ände. Vi har olika uppfattningar där, kan jag konstatera,
            och det är inget fel i det. När det gäller att den svenska Försvarsmakten
            går på knäna får beskrivningen stå för Björn Söder. Jag kan konstatera
            att det finns sex partier i Sveriges riksdag som nu har gjort
            upp om ett långsiktigt försvarsbeslut där Försvarsmakten får mer
            pengar, mer materiel och mer personal i framtiden. Det tycker
            jag bådar gott för svensk säkerhet.
          </note>
          <note type="speaker">
            Anf. 107 KARIN ENSTRÖM (M):
          </note>
          <note>
            Fru talman! Sveriges engagemang i Afghanistan är brett och långsiktigt.
            Om vi lägger ihop de militära bidragen, vårt utvecklingsbistånd
            och våra humanitära insatser är vårt sammanlagda stöd det största
            åtagande Sverige någonsin har gjort gentemot ett annat land.
          </note>
          <note>
            Sedan första gången jag besökte Afghanistan, vilket var 2007,
            har jag med egna ögon sett hur landet har utvecklats. Tillgången
            till hälso- och sjukvård har förbättrats, och de flesta flickor
            får nu gå i skolan. Man kan också se en utbyggnad av infrastruktur
            – järnvägar och vägar – och en utveckling av näringslivet. Den
            humanitära situationen är dock fortfarande svår, särskilt för
            flickor och kvinnor. Afghanistan är trots rika naturresurser ett
            mycket fattigt land, och landet är fortfarande plågat och präglat
            av konflikt, korruption och dåligt fungerande institutioner.
          </note>
          <note>
            Jag vill dock ändå se att Afghanistan nu har gått in i en ny
            fas. Det finns en ny president på plats, Ashraf Ghani, som besökte
            Stockholm för knappt två veckor sedan. Man har, mycket trögt och
            långsamt, bildat en samlingsregering. Det har gått trögt och långsamt,
            men kom ihåg att det är första gången på mycket länge som en maktövergång
            mellan två presidenter har gått fredligt till! Landet står trots
            detta inför stora utmaningar, såväl säkerhetsmässigt som ekonomiskt,
            och den nya regeringen kommer att behöva stöd för att möta utmaningarna.
          </note>
          <note>
            Det var värdefullt att president Ghani kom till Sverige. Besöket
            stärker ytterligare det mångåriga samarbete som finns mellan Sverige
            och Afghanistan. Det var en möjlighet att utbyta både vad Afghanistan
            förväntar sig av oss och vad vi förväntar oss av Afghanistan.
            Det är nämligen helt uppenbart att det behövs mer hjälp och stöd
            till landets säkerhet, återuppbyggnad och utveckling.
          </note>
          <note>
            En central del i samarbetet är att Sverige i bred politisk enighet
            och efter inbjudan av den afghanska regeringen fortsätter att
            bistå med bland annat militära rådgivare till den afghanska armén.
            Det handlar om att stärka möjligheterna att bekämpa exempelvis
            talibanerna och det förtryck som följer i deras spår. Den här
            insatsen är en direkt efterföljare till ISAF, den Natoledda insats
            Sverige deltog i från 2002 och framåt och där arbetet huvudsakligen
            fokuserade på att bidra till ökad säkerhet i de norra delarna
            av Afghanistan.
          </note>
          <note>
            Samtidigt bör vårt stöd fortsatt vara bredare än de säkerhetsstärkande
            insatserna. Sverige har i årtionden bidragit med hjälp till Afghanistan,
            och under årens lopp har tusentals – för att inte säga tiotusentals
            – svenskar engagerat sig för att stärka freden och utvecklingen
            i landet. Svenska Afghanistankommittén, som presidenten nämnde
            och som har nämnts i talarstolen tidigare i dag, har ju funnits
            på plats i över 30 år. Sedan 2002 har vi diplomatisk närvaro.
          </note>
          <note>
            Afghanistan är det land som tar emot mest bistånd, och fram till
            år 2019 ska vi stödja landets återuppbyggnad med nästan 5 miljarder
            kronor. Ett särskilt fokus för vårt utvecklingssamarbete är att
            förbättra situationen för kvinnor och barn. Behoven är nämligen
            stora, och afghanerna själva listar säkerheten, ekonomin och korruptionen
            som de främsta svårigheterna för landet. Därför måste vi fortsätta
            samarbeta och ge stöd, och vi måste ställa krav.
          </note>
          <note>
            I och med att ISAF avslutades har säkerhetssituationen försämrats.
            Jag tror att man kan se det som en direkt följd av trupptillbakadragandet
            och att de som är emot den här utvecklingen har tagit tillfället
            i akt att åter försöka kasta in landet i instabilitet. Under 2015
            har säkerhetsläget försämrats. Det har utförts attacker i såväl
            landets södra och östra delar som, inte minst, i centrala Kabul
            under de senaste månaderna.
          </note>
          <note>
            Den försämrade säkerhetssituationen visar att det militära stödet
            fortfarande behövs. Det vore i det här läget förödande att lämna
            Afghanistan. De afghanska säkerhetsstyrkorna behöver fortsatt
            stöd, och det är det utbildnings- och rådgivningsinsatsen RSM
            handlar om. Det vi ska besluta om, fru talman, är om riksdagen
            ska medge att en svensk väpnad styrka om högst 50 personer ska
            få fortsätta delta i utbildnings- och rådgivningsinsatsen – ett
            mandat som föreslås sträcka sig fram till utgången av 2016. I
            mandatet ingår också en möjlighet till förstärkning och evakuering.
          </note>
          <note>
            Fru talman! Jag yrkar bifall till utskottets förslag om att det
            här ska få fortsätta. Jag vill avsluta med att påminna om att
            uppdraget inte är utan risker. Det ska vi alltid vara medvetna
            om när vi fattar den här typen av beslut i Sveriges riksdag. Jag
            vill också tacka alla de svenska kvinnor och män som tjänstgjort
            och tjänstgör i fredens tjänst.
          </note>
          <note>
            (Applåder)
          </note>
          <note type="speaker">
            Anf. 108 STIG HENRIKSSON (V) replik:
          </note>
          <note>
            Fru talman! Jag uppfattade det som att Karin Enström sa att detta
            är det största militära och civila engagemang Sverige någonsin
            har haft. Det fick mig att fundera lite grann över språkbruket.
            Det har nämligen blivit så – och jag syndar själv där – att ”engagemang”
            numera kan betyda att föra krig. Det åberopas solidaritetklausuler
            som innebär att föra krig. Till och med det fina ordet ”radikalisering”
            betyder nu motsatsen, nämligen religiöst reaktionära grupper som
            sägs vara radikaliserade. Som gammal radikal tycker jag att det
            är lite jobbigt.
          </note>
          <note>
            Är det verkligen så att det är bättre nu? Vi ser ett ökat antal
            dödsoffer och ökat våld mot kvinnor, enligt den afghanska oberoende
            kommissionen för mänskliga rättigheter. Opiumodlingarna slår rekord;
            88 procent av den globala produktionen av opium kommer från Afghanistan,
            liksom 77 procent av den globala produktionen av heroin. Det är
            lite intressant, för alla är inblandade i detta – krigsherrar,
            talibaner och myndigheter, alltså de myndigheter vi försöker bygga
            upp.
          </note>
          <note>
            Den humanitära situationen förvärras. Vi märker en svag återklang
            av det i Sverige genom alla ensamkommande framför allt pojkar
            från Afghanistan. De kommer visserligen närmast via Pakistan och
            Iran, men det tyder inte på att det blir bättre.
          </note>
          <note>
            Vi bombar civila och sjukhus. Ja, inte vi precis, men vi är med
            om det. Afghanska säkerhetsstyrkor begår enligt Human Rights Watch
            grova övergrepp mot mänskliga rättigheter. Den afghanska polisen
            som vi försöker hjälpa och utbilda kränker mänskliga rättigheter
            grovt. Avrättningar utan rättegång förekommer. Detta sker efter
            14 års engagemang. Med vad ska detta sluta och när?
          </note>
          <note type="speaker">
            Anf. 109 KARIN ENSTRÖM (M) replik:
          </note>
          <note>
            Fru talman! Det var mycket medvetet som jag inledde mitt anförande
            med att beskriva hur stort både engagemanget och åtagandet har
            varit och är för landet Afghanistan.
          </note>
          <note>
            För mig framstår det som oansvarigt att därför att vi med förenade
            krafter inte har lyckats skapa ett perfekt land ska vi därmed
            dra oss tillbaka och sluta att göra det vi håller på med.
          </note>
          <note>
            Vi ska självklart rannsaka oss själva. Vi ska utvärdera insatserna.
            Men detta är ett exempel på hur svårt det är att försöka bringa
            fram fred, stabilitet och utveckling i ett land som under så många
            årtionden varit präglat av krig och konflikter. Det är ett land
            av människor som har plågats av krig och fattigdom i mer än tre
            decennier.
          </note>
          <note>
            Då blir inte mitt svar detsamma som Vänsterpartiets, det vill
            säga att lämna landet och överlåta det åt sitt öde. Nej, precis
            tvärtom! Vi ska fortsätta att stödja landet på det sätt vi tror
            är mest effektivt. Det är fråga om en kombination av att fortsätta
            att stödja säkerhetssektorn, det vill säga försvarsmakten, de
            väpnade styrkorna och polisen, att stödja institutionella reformer,
            att stödja humanitärt och samtidigt ställa krav på en regering
            som inte är utan konflikter och rymmer en hel del problem.
          </note>
          <note>
            För mig är det inte fråga om att använda Vänsterpartiets lösning
            utan snarare att fortsätta på den inslagna vägen. Vi visste redan
            innan att det skulle förmodligen bli en tillbakagång när det gäller
            säkerhetssituationen under övergången från ISAF med trupptillbakadraganden
            till den nya ordning vi nu har med RSM. Jag vill gärna höra vad
            Vänsterpartiets alternativ skulle vara.
          </note>
          <note type="speaker">
            Anf. 110 STIG HENRIKSSON (V) replik:
          </note>
          <note>
            Fru talman! Vad som är oansvarigt och vem av oss som är oansvarig,
            som vill fortsätta på en väg som går åt fel håll, kan man verkligen
            diskutera. Ingen har väl förväntat sig att det perfekta landet
            skulle skapas och inte heller krävt det. Men när utvecklingen
            går åt fel håll borde man ha modet att ifrågasätta om man ska
            fortsätta.
          </note>
          <note>
            Vänsterpartiet har definitivt aldrig sagt att vi ska sluta med
            att ge stöd till Afghanistans befolkning, att vi ska dra oss ur
            och sitta på våra kammare. Däremot skulle det behövas en radikal
            omfördelning.
          </note>
          <note>
            I väntan på den vitbok som väl aldrig blir av har Svenska Afghanistan
            ­ kommittén tagit fram en vitbok. Där framgår proportionerna mellan
            det militära och det civila stödet. Det är ingen exakt vetenskap.
            Med reserva ­ tion för att vi antagligen inte får några bättre
            siffror beräknas den totala svenska insatsen – allt inräknat –
            till 28,2 miljarder. Det civila stödet be ­ räknas till 6,9 miljarder.
            Det är en stor diskrepans mellan det militära och det civila.
          </note>
          <note>
            Det är verkligen dags att försöka bli återtågets hjältar genom
            att säga: Nej, vi ville väl, men det blev fel. Det är dags att
            avbryta insatsen, och helst göra det med ett beslut i dag eller
            senast i morgon.
          </note>
          <note type="speaker">
            Anf. 111 KARIN ENSTRÖM (M) replik:
          </note>
          <note>
            Fru talman! Det är helt klart att vi har olika uppfattningar
            om vad som är verkningsfullt. För mig och mitt parti, och när
            vi var ansvariga i alliansregeringen, har det varit tydligt att
            det inte går att ha enbart en av komponenterna. Det har sagts
            förut, och jag kommer att säga det igen, att utan säkerhet går
            det inte att få en utveckling. Det blir inte heller säkerhet utan
            utveckling. Men att i dag överge Afghanistan och säga att de får
            klara av uppbyggnaden av polis och väpnade styrkor på egen hand
            är oansvarigt. Jag hör inget alternativ från Vänsterpartiets sida.
          </note>
          <note>
            Vårt engagemang ska vara långsiktigt och det ska omfatta alla
            sektorer. Det har också varit tydligt under de år jag har träffat
            poliser, soldater, chefer, parlamentsledamöter och nu senast presidenten
            att stödet, som också handlar om att stödja ANDSF, är välkommet
            – de är tacksamma.
          </note>
          <note type="speaker">
            Anf. 112 PERNILLA STÅLHAMMAR (MP):
          </note>
          <note>
            Fru talman! Det är viktigt att det internationella samfundet,
            inklusive Sverige, fortsätter att stödja och bistå den afghanska
            regeringen. Miljöpartiet ansåg att det var riktigt att sända svensk
            trupp med FN-mandat till Afghanistan 2001–2002 eftersom säkerhetsläget
            initialt krävde just en militär insats.
          </note>
          <note>
            Vi såg dock snart att någon militär lösning på konflikten inte
            fanns. Det var en insikt som senare delades av både FN och USA.
            Därför i förlängningen krävde Miljöpartiet 2010 en tydlig exitstrategi
            för Afghanistan. Det var en strategi som också blev verklighet
            2014 i och med ISAF:s tillbakadragande och infasningen av RSM,
            som vi diskuterar en förlängning av i dag.
          </note>
          <note>
            Tyvärr kan vi konstatera att utvecklingen på marken i Afghanistan
            inte har gått i den riktning vi helst hade velat se. Därför är
            det viktigt att fortsätta med vår insats och att vi ger stöd och
            råd så att landets säkerhetsstyrkor stärker sin förmåga att i
            längden självständigt hantera säkerheten i landet.
          </note>
          <note>
            Fru talman! Det afghanska folket har under decennier av krig
            fått utstå stora umbäranden. Det är ett av världens allra fattigaste
            länder. Trots den massiva internationella militära närvaron med
            över 100 000 soldater på plats för att garantera säkerheten i
            landet är Afghanistan fortfarande ett mycket fattigt och farligt
            land att leva i. Krigen i Libyen, Irak och Afghanistan är tre
            exempel på hur man inte löser konflikter genom att kriga sig till
            fred.
          </note>
          <note>
            Fru talman! Därför är det så viktigt att de svenska insatserna
            i Afghanistan är långsiktiga och att de är politiska, diplomatiska,
            polisiära, militära, biståndsinriktade och att de omfattar såväl
            det humanitära stödet som ett utvecklingssamarbete.
          </note>
          <note>
            Afghanistan är en av de största mottagarna av svenskt bistånd.
            Sverige har aviserat ett bistånd om upp till 8,5 miljarder kronor
            för perioden 2015–2024. En betydande del av vårt bistånd fokuserar
            på de mest utsatta, det vill säga kvinnor och barn. Det är glädjande
            att den svenska regeringen nu har undertecknat ett samarbetsavtal
            om biståndet. Det skedde när biståndsminister Isabella Lövin träffade
            president Ghani under hans besök i Sverige i början av månaden.
          </note>
          <note>
            Det är första gången som Sverige undertecknar ett sådant avtal
            med Afghanistan. Avtalet bekräftar svenska biståndsåtaganden och
            fördjupar ländernas relationer. Det är bra.
          </note>
          <note>
            Ljusglimtarna i utvecklingen har till stor del Svenska Afghanistankommittén
            stått för. Att miljoner afghanska flickor och pojkar har fått
            skolgång är en stor framgång som verkligen kräver sin uppmärksamhet.
            Svenska Afghanistankommittén gör en betydande insats som under
            30 års tid har lyckats verka under först rysk ockupation, sedan
            inbördeskrig och sedan under talibanväldet. Sveriges goda rykte
            i Afghanistan beror mycket på det arbete som Afghanistankommittén
            har bedrivit under en lång tid. Exempelvis har en fjärdedel av
            skolorna i Afghanistan byggts upp av kommittén.
          </note>
          <note>
            Fru talman! Jag vill lyfta upp FN:s resolution 1325, som syftar
            till konkreta åtgärder för kvinnor och flickor i konflikt. Genom
            att svenska kvinnor och män i allt större utsträckning deltar
            i fredsbevarande operationer möter soldaterna kvinnor som har
            blivit utsatta för sexuellt våld.
          </note>
          <note>
            För att på ett bra och rättssäkert sätt kunna skydda och stödja
            kvinnor som har utsatts på detta sätt krävs en gedigen utbildning
            och förberedelser samt kunskap om kvinnors brist på makt, inflytande,
            rörelsefrihet samt sexuell och reproduktiv hälsa.
          </note>
          <note>
            Att kunna delta på lika villkor som medborgare i ett samhälle
            är en fråga om demokrati. Betydande resurser måste därför satsas
            på de behov av skydd och stöd som kvinnor och flickor har under
            en konflikt, då kvinnorna ofta tvingas ta över männens arbetsuppgifter,
            och efter en konflikt, då det civila samhället måste byggas upp
            igen.
          </note>
          <note>
            Betydande resurser måste även satsas på utbildning i genusfrågor
            för dem som ska tjänstgöra utomlands i konflikter. Kvinnors avgörande
            uppgifter och roll i fredsprocessen och krishantering kan inte
            nog understrykas. Det är därför viktigt att Sverige agerar nationellt
            och internationellt för att förbättra arbetet med FN:s resolution
            om kvinnor, fred och säkerhet – resolution 1325 – och FN:s resolution
            om sexuellt våld i konflikter – resolution 1820.
          </note>
          <note>
            Trots att FN:s resolution 1325 varit i bruk under flera år är
            bristen på kvinnor i fredsfrämjande och konfliktlösande arbete
            påtaglig. Andelen kvinnor i fredsfrämjande insatser har ökat något,
            men det finns alltför få kvinnor i beslutande positioner. Det
            gäller hela samhället. Här behöver Sverige göra en insats.
          </note>
          <note>
            Fru talman! Med detta yrkar jag bifall till utskottets hemställan
            med anledning av regeringens proposition om svenskt deltagande
            i Natos utbildnings- och rådgivningsinsats RSM i Afghanistan.
          </note>
          <note type="speaker">
            Anf. 113 STIG HENRIKSSON (V) replik:
          </note>
          <note>
            Fru talman! Det är mest av personlig nyfikenhet som jag vill
            ställa två frågor.
          </note>
          <note>
            Jag noterade att Miljöpartiets partistyrelse redan 2010 ville
            att alla trupper skulle vara tillbakadragna senast 2014. Nu är
            det ändå slutet på 2015. Vilket bäst-före-datum hade detta beslut?
          </note>
          <note>
            Bodil Ceballos, som då var utrikespolitisk talesperson, sa med
            anledning av RSM att det var mycket viktigt med ett tydligt FN-mandat.
            Anser Pernilla Stålhammar och Miljöpartiet att det finns ett tydligt
            FN-mandat för RSM?
          </note>
          <note type="speaker">
            Anf. 114 PERNILLA STÅLHAMMAR (MP) replik:
          </note>
          <note>
            Fru talman! Den syn som vi har är förstås att man ska kunna dra
            tillbaka den militära närvaron. Men vi har också följt utvecklingen
            på marken i Afghanistan och utvecklingen i landet och sett att
            det inte har gått framåt på det sätt som man hade önskat.
          </note>
          <note>
            Däremot har vi drivit på för en exitstrategi och med det också
            fått till RSM. ISAF har fasats ut, och RSM har i stället kommit
            till.
          </note>
          <note>
            Vi tycker att det är fortsatt viktigt att man finns på plats
            för att stödja den afghanska säkerhetsorganisationen.
          </note>
          <note type="speaker">
            Anf. 115 STIG HENRIKSSON (V) replik:
          </note>
          <note>
            Fru talman! Sedan var det frågan om ett tydligt FN-mandat. Såvitt
            jag begriper saknar RSM detta, till skillnad från ISAF. Man har
            inget mandat från FN:s säkerhetsråd. Då undrar jag om ni har förändrat
            er ståndpunkt att det inte längre är så viktigt med ett tydligt
            FN-mandat för denna typ av insatser. Det är i så fall lite oroväckande,
            kan jag tycka, för att uttrycka mig lite försiktigt.
          </note>
          <note type="speaker">
            Anf. 116 PERNILLA STÅLHAMMAR (MP) replik:
          </note>
          <note>
            Fru talman! Det är alltid viktigt med ett folkrättsligt mandat,
            Stig Henriksson. Det anser vi är uppfyllt i detta fall.
          </note>
          <note type="speaker">
            Anf. 117 DANIEL BÄCKSTRÖM (C):
          </note>
          <note>
            Fru talman! Vägen till fred och demokrati känns lång för oss
            som kan stå vid sidan om. Hur lång måste då inte vägen upplevas
            för dem som bor i Afghanistan, lever på flykt i landet eller har
            flytt landet?
          </note>
          <note>
            Vi har som nation ett långsiktigt ansvar och ett omfattande åtagande
            när det gäller att delta aktivt i arbetet med att stödja och bistå
            den afghanska regeringen i dess strävan efter ett stabilt och
            säkert samhälle.
          </note>
          <note>
            Afghanistan har fortfarande behov av internationell hjälp och
            vårt militära stöd för utvecklingen av de afghanska säkerhetsstyrkornas
            förmåga och landets institutioner att hantera den nationella säkerheten.
          </note>
          <note>
            Vi i Centerpartiet är måna om att Sverige, som har ett starkt
            och historiskt engagemang för Afghanistan genom diplomatisk närvaro,
            ett omfattande bistånd, ISAF-insatsen och nuvarande RSM-insats,
            ska fortsätta att ge långsiktigt stöd.
          </note>
          <note>
            Efter mer än tre decennier av konflikt har vi inte råd att tänka
            kortsiktigt. Det handlar om att skapa framtidstro i ett mycket
            svårt läge. Vi vet att afghaner tillhör den största gruppen asylsökande
            till Sverige i år. Vi vet att många afghaner väljer att fly på
            grund av säkerhetsläget i hemlandet, men också på grund av att
            villkoren för dem som flytt exempelvis till Iran kraftigt har
            försämrats.
          </note>
          <note>
            Afghanistan har plågats av krig och förtryck i mer än tre decennier.
            Den minst sagt bräckliga återuppbyggnadsprocessen i landet påverkar
            i hög grad den övriga världen, däribland oss här i Sverige.
          </note>
          <note>
            ISAF-styrkorna lämnade Afghanistan förra året, och säkerhetsläget
            är fortsatt en mycket stor utmaning. Landets ekonomi är under
            press och försämras.
          </note>
          <note>
            Talibanerna har inlett offensiva operationer och gjort framsteg
            under hösten. Även Daish har etablerat sig i vissa provinser.
          </note>
          <note>
            Rådgivningsinsatsen har ett tydligt folkrättsligt mandat och
            omfattar en icke stridande insats för utbildning och rådgivning.
            Att 42 länder arbetar tillsammans med drygt 13 000 personer på
            plats visar på det breda och starka engagemang som finns för landet
            och regionen.
          </note>
          <note>
            Fru talman! Detta är en insats med olika faser, där de lokala
            förutsättningarna på plats får avgöra den exakta tidpunkten för
            när den nu föreslagna förlängda insatsen i norra landet ska avslutas
            och nästa fas ska kunna påbörjas.
          </note>
          <note>
            Det är bra att tidigare insatser utvärderas och analyseras för
            att man ska förvalta och lära av erfarenheter inför eventuella
            kommande uppdrag.
          </note>
          <note>
            Våra civila insatser har blivit alltmer viktiga i takt med att
            ansvaret för säkerheten har överlämnats till de afghanska myndigheterna.
          </note>
          <note>
            Centerpartiet välkomnar därför att Sverige stärkt det civila
            engagemanget i Afghanistan, som bland annat inriktas på kvinnors
            och flickors situation.
          </note>
          <note>
            Afghanistan får nästan 900 miljoner kronor i svenskt bistånd
            varje år och är därmed Sveriges största biståndsland. Biståndet
            ska gå till att skapa arbetstillfällen, få fler barn i skolan,
            stärka kvinnors rättigheter, bekämpa korruption och stärka demokratiska
            institutioner.
          </note>
          <note>
            Vår svenska strategi att stödja Afghanistans egen förmåga, lokalt
            ägarskap, landsbygdsutveckling, utbildni ng och sysselsättning
            är viktig i ett land som i dag har stora intäkter från narkotikahandel.
            Att stärka den privata sektorn och den ekonomiska integrationen
            är grundläggande förutsättningar för att långsiktigt kunna få
            en stabilare situation.
          </note>
          <note>
            Den ekonomiska konsekvensen av att förlänga denna insats i Afghanistan
            och även i Irak blir att de nu budgeterade medel som finns till
            förfogande för nästa års verksamhet i praktiken blir förbrukade.
          </note>
          <note>
            Med tanke på det förändrade säkerhetsläget i omvärlden kan ytterligare
            insatser internationellt med svenskt militärt bistånd komma att
            behövas. Regeringen måste därför ta ansvar för och säkerställa
            att det finns ekonomiska medel för eventuella nya insatser, så
            att beviljade insatser inte tar resurser i anspråk från vårt nationella
            försvar och urholkar vår nationella försvarsförmåga.
          </note>
          <note>
            Nu står vi här i kammaren, och vi står inför ett val. Vi kan
            välja att avslå detta förslag eller att rösta för utskottets förslag.
            Båda vägval en får konsekvenser.
          </note>
          <note>
            Centerpartiets hållning är tydlig. Vi ska fortsätta och fullfölja
            vår insats på ett ansvarsfullt och hållbart sätt. Det är vi skyldiga
            den afghanska befolkningen, våra svenska trupper och övriga nationer
            som har bidragit och bidrar till större säkerhet i Afghanistan.
            Det är vi också skyldiga alla dem som redan har gjort personliga
            uppoffringar för fred och säkerhet i landet.
          </note>
          <note>
            Fru talman! Jag yrkar bifall till utskottets förslag.
          </note>
          <note type="speaker">
            Anf. 118 ALLAN WIDMAN (L):
          </note>
          <note>
            Fru talman! Som flera tidigare talare har varit inne på är ISAF-insatsen,
            assistansstyrkan i Afghanistan, en sedan några år tillbaka avslutad
            insats. Men man ska nog vara på det klara med att denna insats
            belastades med ett antal felgrepp under det dryga decennium som
            den pågick.
          </note>
          <note>
            För min personliga del misstänker jag att de civila insatser
            som skulle införas parallellt med den militära insatsen i Afghanistan
            var för små och kom alltför sent.
          </note>
          <note>
            Det internationella samfundet misslyckades också med att ena
            alla de ”regional stakeholders” som finns i det här området. Grannländer
            till Afghanistan – Indien, Pakistan, Kina, Uzbekistan, Iran och
            så vidare – fortsatte alla att spela spelet efter sina egna privata
            agendor. Det var ett misslyckande för den internationella politiken.
          </note>
          <note>
            Samtidigt kan man fråga sig om det någonsin var realistiskt att
            i ett av världens mest splittrade länder – splittrat såväl geografiskt
            som etniskt och religiöst – var möjligt att införa eller implementera
            ett så starkt centralstyre som blev fallet.
          </note>
          <note>
            Men det är viktigt att understryka att det nog inte var några
            militära misslyckanden som präglade ISAF-insatsen. Svensk personal
            gjorde allt den kunde. Jag delar den uppfattning som försvarsministern
            gett uttryck för här i talarstolen: Deras insats innebar också
            att de gjorde skillnad.
          </note>
          <note>
            En del svenska soldater har fått betala det yttersta priset under
            den här insatsen. Det är Jesper, det är Tomas, det är Johan, det
            är Gunnar och det är Kenneth. Det är också två av Sverige anställda
            lokala tolkar.
          </note>
          <note>
            Mot denna bakgrund, fru talman, tror jag att det är viktigt att
            Sverige nu gör en utredning av denna långa och både ekonomiskt
            och humanitärt kostsamma insats. Jag ser fram emot de slutsatser
            som kommer.
          </note>
          <note>
            Stig Henriksson betonar att det är de civila insatserna, biståndsutveck
            ­ lingsinsatserna, som har möjliggjort en utbyggd hälso- och sjukvård
            i lan ­ det, att fler flickor får gå i skolan och så vidare. I
            likhet med försvarsminis ­ tern anser jag att den uppbyggnaden
            inte hade varit möjlig i ett kanske långt sämre säkerhetsläge
            än det som nu råder i Afghanistan.
          </note>
          <note>
            Fru talman! Jag upphör inte att förvånas över det faktum att
            Sverigedemokraterna under alla år varit emot den svenska närvaron
            i Afghanistan. Jag trodde att det även för Sverigedemokraterna
            var uppenbart att det finns ett samband mellan säkerhetsläget
            i olika delar av vår värld och det migrationstryck som också Sverige
            utsätts för.
          </note>
          <note>
            När den internationella närvaron i Afghanistan 2013 minskade
            med nära nog 90 procent var det naturligt att vi fick ett sämre
            säkerhetsläge i hela landet. Men förr eller senare måste varje
            land som varit föremål för internationella fredsfrämjande insatser
            pröva att stå på egna ben.
          </note>
          <note>
            Det är det som vi just nu genomgår. Sverige strider inte längre
            i Afghanistan. Sverige stöder. Och, fru talman, det är min uppfattning
            att om Afghanistan ska stå på egna ben och så småningom röra sig
            framåt är det svenska stödet, tillsammans med det från alla andra
            länder som ingick i ISAF, fortsatt viktigt för landets utveckling.
          </note>
          <note>
            Med det yrkar jag bifall till utskottets förslag.
          </note>
          <note type="speaker">
            Anf. 119 STIG HENRIKSSON (V) replik:
          </note>
          <note>
            Fru talman! Jag hade tänkt att jag skulle lugna mig ett tag,
            men blir man apostroferad rycker det ju till i knappfingret.
          </note>
          <note>
            Allan Widman säger att han välkomnar utredningen som ska värdera
            Sveriges insatser. Jag skulle bara vilja fråga Allan Widman, som
            jag tycker på ett förtjänstfullt sätt är stringent och klok i
            sådana här sammanhang: Är det verkligen lämpligt att man i praktiken
            utreder sig själv, det vill säga att en som har ansvar för en
            del av besluten är den som gör utredningen?
          </note>
          <note>
            Man brukar i vissa sammanhang tala om att man inte ska sätta
            bocken till örtagårdsmästare. Det här kanske är ett sådant fall,
            eller vad säger Allan Widman?
          </note>
          <note>
            Sedan har vi detta med det civila biståndet och dess förutsättningar.
            Jag kan konstatera att de siffror jag har visar på att det militära
            engagemanget som det heter – det är ett fint ord – är på 28,2
            miljarder kontra Sveriges bistånd på 6,9 miljarder. De proportionerna
            kan man verkligen diskutera. Men det ena kanske är en förutsättning
            för det andra, som Allan Widman är inne på.
          </note>
          <note>
            Jag har tittat lite på vad hjälporganisationerna själva anser.
            De borde ju rimligen ha tolkningsföreträde.
          </note>
          <note>
            Enligt Asia Times är det många oberoende hjälporganisationer
            som distanserar sig från den USA-ledda koalitionen och i stället
            försöker forma lokala säkerhetsöverenskommelser.
          </note>
          <note>
            Läkare Utan G ränsers representant påpekar att när gränsen mellan
            soldater och biståndsarbetare suddas ut blir det svårt. Det går
            inte att bekämpa talibaner på förmiddagen och bygga skolor på
            eftermiddagen. Krig fungerar inte så.
          </note>
          <note>
            Svenska Afghanistankommitténs inställning och erfarenhet är klar:
            Samverkan med militären i Afghanistan har inneburit stora risker
            för dess anställda.
          </note>
          <note>
            Därför finns det nog skäl att ifrågasätta den självklarhet med
            vilken man säger att när vi bygger säkerhet med militär närvaro
            gynnar det biståndsorganisationernas arbete. Det är inte deras
            uppfattning.
          </note>
          <note type="speaker">
            Anf. 120 ALLAN WIDMAN (L) replik:
          </note>
          <note>
            Fru talman! När det gäller valet av utredare kan jag bara konstatera
            efter att ha haft förmånen att under ett antal år tjänstgöra tillsammans
            med Tone Tingsgård i försvarsutskottet att hon som utredare har
            alla de egenskaper i termer av insikt, kunskap och integritet
            som krävs för uppdraget.
          </note>
          <note>
            Likväl kanske jag själv om jag varit försvarsminister hade valt
            någon mer utomstående i sammanhanget, just för att stärka tilltron
            till de slutsatser som ska komma ur utredningen.
          </note>
          <note>
            Stig Henriksson pekar på ett viktigt problem under hela den interna
            ­ tionella närvaron i Afghanistan, nämligen den obalans som finns
            mellan militära insatser och civila utvecklingsinsatser.
          </note>
          <note>
            Jag tror, fru talman, att för varje krona man satsade på det
            civila satsade man 7 kronor på den militära insatsen – sett som
            genomsnitt. Sverige gjorde dock bättre ifrån sig och försökte
            balansera det kontinuerligt. De bästa åren tror jag att vi låg
            närmare fifty-fifty, det vill säga lika mycket på den civila sidan
            som på den militära. Men det är uppenbart att det kom för sent
            och var för lite.
          </note>
          <note>
            Hur förhåller det sig nu med säkerhetsläge och utveckling? Ja,
            alla var överens om att i Afghanistan kunde det inte bli någon
            utveckling utan säkerhet. Utan säkerhet skulle det heller inte
            bli någon utveckling.
          </note>
          <note>
            Min tro är att soldater inte ska stå nära biståndsarbetare. Det
            ska vara klara gränsdragningar. Men om ISAF inte hade funnits
            under alla dessa år är det min bedömning, fru talman, att säkerhetsläget
            hade varit oändligt mycket sämre än vad vi ser i dag. Det hade
            också på allvar försvårat de framsteg som har skett i termer av
            bättre välfärd.
          </note>
          <note type="speaker">
            Anf. 121 STIG HENRIKSSON (V) replik:
          </note>
          <note>
            Fru talman! Jag har självklart inte diskuterat Tone Tingsgårds
            personliga moral eller kvalifikationer, utan det handlar om principen
            att man inte utreder sig själv. Jag tycker att det är glädjande
            att Allan Widman till viss del håller med om det.
          </note>
          <note>
            Sedan har vi problemet med säkerhetsläget. Ta bara drönarattackerna,
            där 90 procent av offren är civila. Då tänker jag inte bara på
            när man flygbombar sjukhus som Läkar e Utan G ränser driver utan
            på alla drönarattacker. 90 procent av offren anses vara civila.
          </note>
          <note>
            För varje terrorist man utrotar är det nog ganska tydligt att
            man får fram tio nya. Det kan inte vara någon särskilt effektiv
            metod att förbättra säkerhetsläget.
          </note>
          <note type="speaker">
            Anf. 122 ALLAN WIDMAN (L) replik:
          </note>
          <note>
            Fru talman! Jag vet inte varifrån Stig Henriksson får sin statistik.
            Men en röd tråd, ursäkta uttrycket, genom Stig Henrikssons anföranden
            här i dag har varit att han med visst eftertryck har kritiserat
            allt vad den internationella närvaron har gjort i Afghanistan
            och mycket lite uppehållit sig vid de lidanden för den civila
            befolkningen som talibanerna och numera också Daish utsätter landet
            för. Jag hade gärna sett att Stig Henriksson emellanåt också talade
            om den andra sidan av myntet.
          </note>
          <note>
            När det gäller förhållandet mellan säkerhet och bistånd tror
            jag att man kanske ska försöka vara lite mer konkret. Det finns
            förbindelsevägar i Afghanistan, ursprungligen uppbyggda av Sovjet
            under ockupationen under 80-talet, som medger förbindelser mellan
            stora centralorter. Hade de förbindelserna inte i mer än ett decennium
            vaktats av ISAF tror jag inte att väldigt mycket av det utvecklingsarbete
            som ändå har skett hade kunnat genomföras. Det hoppas jag att
            också Stig Henriksson beaktar.
          </note>
          <note type="speaker">
            Anf. 123 MIKAEL OSCARSSON (KD):
          </note>
          <note>
            Fru talman! I eftermiddag debatterar vi fortsatt svenskt deltagande
            i Natos utbildnings- och rådgivningsinsats i Afghanistan. Det
            rör sig om 50 personer från Sverige som deltar där.
          </note>
          <note>
            Om vi fokuserar ut från den insatsen vill jag passa på att härifrån
            talarstolen nämna att vi sedan 50-talet har skickat ut över 100
            000 svenska soldater i olika typer av utlandsstyrkor. De har allesammans
            varit utsända på uppdrag här från riksdagen.
          </note>
          <note>
            Den största i antal soldater gjordes på Cypern. Det var 28 000
            svenskar 1964 – 1993. Den näst största var i Bosnien 1993 – 1999,
            då drygt 10 000 svenska soldater deltog. I Gaza var det också
            i den storleksordningen 1956 – 1967. Afghanistaninsatsen kommer
            på ungefär samma nivåer. Det är ungefär 9 500 soldater som har
            tjänstgjort i Afghanistan.
          </note>
          <note>
            Jag vill passa på att här från talarstolen säga ett tack till
            alla er som har gjort den här insatsen, och inte bara till er,
            om ni lyssnar på debatten, utan också till era anhöriga. Vi har
            fattat beslut, men ni har utfört det. Vi är väldigt tacksamma
            för den uppgift ni har gjort. Jag vill också särskilt nämna namnen
            på de fem personer som har dödats i Afghanistaninsatsen. Det är
            Kenneth Wallin, Gunnar Andersson, Johan Palmlöv, Tomas Berg ­
            qvist och Jesper Lindblom.
          </note>
          <note>
            Den svenska insatsen har varit under 14 år. Den har nu övergått
            till en utbildningsinsats. Som flera talare har sagt förut har
            Sverige gjort skillnad. Jag hade själv förmånen att besöka Afghanistan
            och den svenska insatsen 2011. Jag kunde med egna ögon se de stora
            insatserna, lyssna på berättelserna och själv vara ute i byarna
            och besöka.
          </note>
          <note>
            Inte minst var det en fantastisk upplevelse att vara i en flickskola
            i ett land som för bara något årtionde sedan bara hade 3 procent
            flickor som fick gå i skolan. Det är i dag inte perfekt. Det är
            i dag 39 procent , enligt Unicef. Men det är betydligt bättre.
            Det är ett exempel på att vi tillsammans har kunnat göra någonting.
            Det civila biståndet men också säkerhetsarbetet går hand i hand.
          </note>
          <note>
            Det är därför som vi har beslutat oss för att vara kvar i Afghanistan.
            Det är ett svårt läge. Vi ska inte vitmena. Det finns fortfarande
            enorma utmaningar för ett land som i 30 år har varit i kris, konflikt
            och krig mer eller mindre hela tiden.
          </note>
          <note>
            Vår uppgift är nu att fortsätta att vara kvar. Det är också viktigt,
            som har påpekats, att insatsen som har gjorts av ISAF under de
            14 åren utreds och utvärderas så att vi kan få fakta om vad som
            har gjorts, vad som har fungerat bra och vad som kan förbättras
            inför kommande insatser.
          </note>
          <note>
            Med dessa korta ord yrkar jag bifall till utskottets förslag
            i betänkandet i dess helhet och avslag på motionerna.
          </note>
          <note type="speaker">
            Anf. 124 ROGER RICHTOFF (SD):
          </note>
          <note>
            Fru talman! Jag börjar med att tacka alla som har gjort en fantastisk
            insats i Afghanistan och på många andra ställen. Vi kan vara stolta
            över alla de insatser som görs.
          </note>
          <note>
            Med det sagt vill jag understryka det försvarsministern sa här
            förut. Utan den militära närvaron är det i många fall fullständigt
            omöjligt att skapa förutsättningar för en trygghet för civilbefolkningen.
            Tyvärr är det så.
          </note>
          <note>
            Jag ha r själv varit utomlands ett antal gånger. Jag vill säga
            att jag vet att det är så. Frågan är var gränsen nås när det blir
            mer eller mindre nödvändigt att avsluta den ena och höja den andra
            insatsen. Vi är där nu, tycker vi.
          </note>
          <note>
            Vi talar om att antalet civila offer har ökat. Men det är också
            så att de afghanska säkerhetsstyrkornas offensiv har inneburit
            att de har kommit i strid betydligt mer. Därmed har det också
            blivit en ökning av de civila offren.
          </note>
          <note>
            Att talibanerna hänsynslöst skördar offer är det stora problemet.
            Sedan begås det naturligtvis misstag också från andra sidan, inte
            minst av de afghanska säkerhetsstyrkorna. I och med att de gör
            kraftigare offensiver blir det också ett ökat antal civila offer.
            Tyvärr är det ofta civilbefolkningen som får lida mest i alla
            krig.
          </note>
          <note>
            År 2002 – 2015 har vi tagit ungefär 10 – 15 miljarder på de områden
            som ligger inom utgiftsområde 6. Det är ganska mycket pengar.
            Då h ar vi inte tagit hänsyn till den materiel som slits, byts
            ut och är förbrukad. Vi har ett antal döda och ganska många skadade
            i tjänsten. Tyvärr är det så. Det är ett högt pris som många har
            fått betala för detta.
          </note>
          <note>
            År 2009 ändrade ISAF sin strategi från fredsbevarande, kan man
            säga, till en väpnad operation. Nederländerna och Kanada drog
            sig ur då, som bekant, och också Frankrike. År 2010 var det de
            borgerliga partierna med S och MP som sa: Inga stridande uppgifter
            efter 2014.
          </note>
          <note>
            Det var då det. Man kan inte alltid förutse allting exakt. Det
            går bra att gå tillbaka och säga: Så blev det inte. Min poäng
            är inte riktigt det. Man gjorde den bedömningen då. Vi vill ha
            en noggrann utvärdering och se lite mer grundligt: Vad var det
            som gjorde att man ändrade sig? Det förefaller som att det är
            en sådan på gång. Det är bra. Vi vill göra en sådan utvärdering.
          </note>
          <note>
            Sedan 2014 är det de afghanska säkerhetsstyrkorna som fullt ut
            ska svara för säkerheten i hela Afghanistan. Har man gjort en
            ändring där? Ansvarar de inte fullt ut för detta? Var är den analysen?
            Vi tycker att det är dags att avsluta denna del.
          </note>
          <note>
            Många blandar bort detta med rådgivningen. Det är inte fråga
            om bara rådgivning, utan det kan handla om strider också. Glöm
            inte bort det! Ni talar om rådgivning utan vapen. Men det är inte
            fråga om det. Det står tydligt att det kan vara taktisk rådgivning.
            Vad är det då? Jo, man talar om hur de dödar flest och får störst
            framgång i att bekämpa någon. Då deltar man i striden. Låt oss
            inte bland a bort det. Det kan mycket väl gå in i en sådan fas.
          </note>
          <note>
            SD säger nej till fortsatt deltagande, men det tar ganska lång
            tid att avveckla detta. Det kanske tar fyra till sex månader,
            och då är vi inne i mitten av 2016. Det tar tid att avveckla,
            överlämna och transportera hem. Givetvis vill vi satsa på fortsatt
            starkt stöd till de civila delarna.
          </note>
          <note>
            Låt mig säga att vi givetvis stöder operationer som går under
            FN-flagg, så att ni inte tror att vi säger nej till allt sådant
            här. Vi är positiva till deltagande, men det ska vara FN-lett.
          </note>
          <note>
            Allan Widman säger att SD inte har varit medvetna om det säkerhetspolitiska
            läget. Det är samme Allan Widman som under förra mandatperioden
            gjorde nedmonteringen efter analysen att det var fred och säkert
            i närområdet och gick i täten för att nedrusta det svenska försvaret.
            Var han medveten om det säkerhetspolitiska läget? Var Alliansen
            medveten om det? Definitivt inte. Det var ett parti som stod emot,
            och det var Sverigedemokraterna.
          </note>
          <note>
            I detta anförande instämde Björn Söder (SD).
          </note>
          <note type="speaker">
            Anf. 125 STIG HENRIKSSON (V) replik:
          </note>
          <note>
            Fru talman! Jag ska korrigera Roger Richtoff på en punkt. Han
            tycker att det är självklart att det ska vara FN-lett. Men RSM
            saknar till och med mandat från FN:s säkerhetsråd, så det kan
            inte i någon bemärkelse anses vara FN-lett.
          </note>
          <note>
            Hur går det i Afghanistan? År 2007 uppskattade USA att det fanns
            10 000 talibaner där. Nu uppskattar man att det finns 60 000.
            Det går med andra ord inte så bra. FN har gjort bedömningen att
            talibanerna nu har det största inflytandet i landet sedan de störtades
            2001.
          </note>
          <note>
            Till Allan Widman vill jag säga att det är en förfärlig utveckling
            att det går åt detta håll. Talibanerna hör inte till dem jag kallar
            radikala, utan de är extremt konservativa och reaktionära religiösa
            krafter som vill störta landet tillbaka till det som kristenheten
            kallar medeltiden. Under den tiden var dock islam ett ganska blomstrande
            och tolerant samhälle. Så kan saker och ting skifta. Självklart
            borde jag inte behöva upprepa detta, men jag tar ändå tillfället
            i akt.
          </note>
          <note type="speaker">
            Anf. 126 ROGER RICHTOFF (SD) replik:
          </note>
          <note>
            Fru talman! Jag uppfattade ingen fråga utan mer att Henriksson
            ville prata lite.
          </note>
          <note type="speaker">
            Anf. 127 STIG HENRIKSSON (V) replik:
          </note>
          <note>
            Fru talman! Klarar du inte av bättre elakheter än så, Roger Richtoff,
            kan jag nog ta dem.
          </note>
          <note>
            Du sa att du ville att det skulle vara FN-lett, men det finns
            inget FN-mandat för RSM-insatsen. Jag ville bara påpeka det, ifall
            du hade missförstått.
          </note>
          <note type="speaker">
            Anf. 128 ROGER RICHTOFF (SD) replik:
          </note>
          <note>
            Fru talman! Nej, jag har inte missuppfattat något. Om det ska
            vara en insats ska den vara FN-ledd. Då kanske vi ändrar uppfattning.
            Men just nu är den inte det, och därför reserverar vi oss och
            säger nej till detta.
          </note>
          <note type="speaker">
            Anf. 129 ALLAN WIDMAN (L) replik:
          </note>
          <note>
            Fru talman! När Sverigedemokraterna var nyss invalda i Sveriges
            riksdag var det en intervju med Jimmie Åkesson i Agenda . Då parades
            budskapet om vikten av att Sverige minskade sitt flyktingmottagande
            med att Sverige för Guds skull måste åka hem från Afghanistan.
          </note>
          <note>
            För mig har det alltid framstått som motstridigt, för om vi inte
            är be ­ redda att tillsammans med andra ta ansvar för fred och
            säkerhet internatio ­ nellt kommer det sannolikt att leda till
            ökade migrationsströmmar – kanske inte bara från Afghanistan utan
            från många andra håll.
          </note>
          <note>
            Min fråga är om Sverigedemokraterna har uppmärksammat detta samband
            och möjligen funderat över det.
          </note>
          <note>
            Det är intressant att höra Roger Richtoff säga att Sverigedemokraterna
            gärna ställer sig bakom svenska insatser som sker under FN-flagg.
            Senare i dag ska vi debattera en insats i Irak som såvitt jag
            vet inte är under FN-flagg. Läser jag rätt i betänkandet ser det
            dock ut som att Sverigedemokraterna tänker stödja detta förslag.
            Hur hänger det ihop?
          </note>
          <note type="speaker">
            Anf. 130 ROGER RICHTOFF (SD) replik:
          </note>
          <note>
            Fru talman! Jag svarar gärna på det när vi debatterar den insatsen.
          </note>
          <note>
            Vad gäller flyktingströmmarna måste man ställa sig frågan om
            det har blivit bättre efter åtta år med Alliansens utrikespolitik
            och säkerhetspolitik. Är dagens flyktingströmmar ett bevis på
            att ni har lyckats? Är det lugnt och bra? Eller har er politik
            i själva verket ökat flyktingströmmarna? Verkligheten tyder på
            det sistnämnda.
          </note>
          <note>
            Vår politik hade avsevärt minskat detta. Vi satsade ju hela tiden
            på det svenska försvaret medan ni ville satsa på ett försvar som
            börjar någon annanstans. Nu har ni svängt, och det svenska försvaret
            ska börja i Sverige. Vi måste bygga upp det svenska försvaret
            utifrån många säkerhetspolitiska aspekter. När vi har ett eget
            försvar kan vi också lättare hjälpa till att upprätthålla en säkerhetspolitisk
            stabilitet i vår del av Europa. Givetvis ska vi också delta i
            utlandsmissioner om de leds av FN.
          </note>
          <note type="speaker">
            Anf. 131 ALLAN WIDMAN (L) replik:
          </note>
          <note>
            Fru talman! Jag blir lite förvirrad när Roger Richtoff försöker
            leda i bevis att om vi bara hade byggt upp försvaret av Sverige
            här hemma och skapat en nationell dimension av det svenska försvaret
            så hade migrationen till Sverige blivit mindre. Det är ett för
            mig svårbegripligt påstående. Men Roger Richtoff har ju ytterligare
            en replik.
          </note>
          <note>
            Mitt enkla påpekande är att det finns ett samband mellan säkerhetsläget
            i vår värld och kanske i synnerhet just nu i Afghanistan å ena
            sidan och flyktingtrycket på Europa och Sverige å andra sidan.
            Med ett drastiskt förändrat säkerhetsläge i Afghanistan – dessvärre,
            Stig Henriksson – är det nog ingen tillfällighet att det kommer
            ett stort antal flyktingar därifrån.
          </note>
          <note>
            Jag undrar om Sverigedemokraterna har förmågan att se dessa samband
            och hur de i så fall ställer sig till dem.
          </note>
          <note>
            Roger Richtoff skjuter frågan om FN-ledda insatser och stöd från
            Sverigedemokraterna till nästa debatt, och vi kan givetvis ta
            det då.
          </note>
          <note type="speaker">
            Anf. 132 ROGER RICHTOFF (SD) replik:
          </note>
          <note>
            Fru talman! Låt mig förtydliga lite. Vi ser detta som två skilda
            saker. Flyktingströmmarna hänger givetvis ihop med vad som händer
            i omvärlden. Det vet alla om. Vår politik för Migrationsverket
            är ganska tydlig och klar, så den behöver jag inte förklara igen.
            Nu sätter vi stopp, och de flesta partierna går i samma riktning
            och följer Sverigedemokraternas linje.
          </note>
          <note>
            Enligt Migrationsverket är de flesta inte flyktingar från krig,
            utan de söker bara bättre levnadsvillkor. Det har jag full förståelse
            för. Migrationsverket säger detta, och Allan Widman är väl medveten
            om det.
          </note>
          <note>
            Nu åker många hem. Det går plan varje vecka tillbaka till Irak.
            Det är semesterresor, och sen åker de tillbaka hit igen. Alla
            gör inte så, långt ifrån alla.
          </note>
          <note>
            När det gäller migrationen läser vi om helt tokiga beslut. Nu
            ska en iransk familj som har jobbat i fyra år utvisas. Det är
            en annan debatt man kan ta här. Vi har väldigt mycket att säga
            om det, men det får vi ta när vi diskuterar migration.
          </note>
          <note>
            Det är klart att det finns ett samband med oroligheterna i världen,
            men det är inte samma sak som att det är fritt fram att komma
            till Sverige och bryta ned den svenska välfärden. Vi har inte
            ens råd med ett eget försvar nu. Den politiken är i huvudsak Alliansen
            ansvarig för.
          </note>
          <note type="speaker">
            Anf. 133 KALLE OLSSON (S):
          </note>
          <note>
            Fru talman! Mycket har sagts så här långt. Jag tror att det är
            viktigt att klargöra att vårt engagemang i Afghanistan har gått
            in i ett nytt skede. I och med att den svenska flaggan halades
            på Camp Northern Lights i Mazar-e Sharif förra året övergick det
            svenska bidraget i RSM.
          </note>
          <note>
            Vad gäller vår fortsatta medverkan bygger den på att vi bidrar
            med en väpnad styrka om högst 50 personer, som i huvudsak kommer
            att vara verksamma i de norra delarna av landet och inrikta sig
            på rådgivning på regional ledningsnivå samt vid det afghanska
            försvarsministeriet.
          </note>
          <note>
            Fru talman! Det är viktigt att betona att insatsen just handlar
            om stöd och rådgivning till de afghanska säkerhetsstyrkorna, i
            akt och mening att afghanerna själva ska kunna hantera säkerheten
            i sitt land och bemöta hotet från terrorister.
          </note>
          <note>
            Utöver själva styrkebidraget finns möjlighet att tillföra en
            högst tillfäl ­ lig förstärknings- och evakueringsstyrka om högst
            200 personer, om situa ­ tionen så kräver. Det för oss in på säkerhetsläget
            i Afghanistan.
          </note>
          <note>
            Redan när vi samlades här i kammaren för ett år sedan för att
            besluta om deltagande i RSM såg vi att utvecklingen rörde sig
            åt fel håll. I dag, ett år senare, kan vi konstatera att läget
            tyvärr har fortsatt att försämras.
          </note>
          <note>
            Jihadistgrupperingar som talibanrörelsen och Daish får allt fler
            anhängare. Det väpnade motståndet har utnyttjat den situation
            som uppstått i samband med att ISAF-insatsen avslutades och den
            internationella militära närvaron begränsades. Den sammantagna
            bedömningen är att den utdragna väpnade konflikten utgör det största
            hindret för Afghanistans utveckling.
          </note>
          <note>
            Den försämrade säkerhetssituationen har dock inte påverkat RSM
            i någon större utsträckning, då dess arbete främst riktas till
            högre nivåer inom den afgha nska armé n.
          </note>
          <note>
            Fru talman! Afghanistan står i dag inför en osäker framtid. Det
            är därför det är så viktigt att det internationella samfundet
            inte lämnar landet åt dess öde.
          </note>
          <note>
            Man ska komma ihåg att när vi talar om terrorism är det inte
            främst medborgare i vår del av världen som är värst utsatta, utan
            det är framför allt civila i länder som Syrien och Afghanistan
            som varje dag tvingas leva i våldets och terrorns skugga.
          </note>
          <note>
            Men visst, det finns ingen renodlad militär lösning för att säkerställa
            ett långsiktigt stabilt Afghanistan. Det krävs också en hållbar
            utveckling när det gäller samhällsstyrning, mänskliga rättigheter
            och en fungerande rättsstat.
          </note>
          <note>
            Att afghansk polis och militär har en förmåga att upprätthålla
            lag och ordning är emellertid grundläggande för att säkerställa
            att det finns förutsättningar för att bygga fungerande samhällsstrukturer
            och säkra en fredlig utveckling. Det är också viktigt för att
            Sveriges och övriga världssamfundets humanitära insatser ska kunna
            genomföras på ett säkert sätt.
          </note>
          <note>
            Med det yrkar jag bifall till utskottets förslag.
          </note>
          <note>
            I detta anförande instämde Pyry Niemi (S).
          </note>
          <note type="speaker">
            Anf. 134 LENA ASPLUND (M):
          </note>
          <note>
            Fru talman! En vacker vårdag i slutet av mars 2011 satt jag i
            baksätet på en bil på väg mellan Mazar-e Sharif och Aibak i Samangan.
            Med mig i baksätet satt en ung kvinna, som vi kan kalla Razia.
          </note>
          <note>
            Vi satt och pratade på engelska. Chauffören kunde ingen engelska.
            Vi pratade rätt öppenhjärtigt med varandra. Hur är situationen?
            Hur har ni kvinnor det i Afghanistan? Hur har du det? Hur ser
            du på framtiden?
          </note>
          <note>
            Hon var tonåring under talibanstyret. Hon sa att mycket hänt
            och att många saker blivit mycket bättre. Hon sa: Vi går aldrig
            någonsin tillbaka. Vi vägrar.
          </note>
          <note>
            På väg till Aibak denna vackra vårdag var kullarna gröna och
            mandelträden blommade. Afghanistan kan vara väldigt vackert –
            det är inte bara fyra nyanser av brunt. Vi åkte förbi en samling
            med unga killar som firade våren. Det hade varit nyår, nouruz,
            och vi stannade. De dansade, sjöng, hade picknick och var väldigt
            glada.
          </note>
          <note>
            När vi kom fram till Aibak besökte vi en barnmorskeutbildning.
            På den tiden satt jag i Svenska Afghanistankommitténs styrelse,
            och det var i den egenskapen jag var där.
          </note>
          <note>
            Det var ungefär 20 unga kvinnor som gick utbildningen. De flesta
            var ogifta, men en del var gifta och hade sina barn med sig. De
            hade skickats från sina byar för att gå utbildningen, för att
            bli barnmorskor och för att rädda både mödrars och barns liv.
            De såg sin framtid: tillbaka hem till byn och rädda liv och se
            till att man får ett bättre liv.
          </note>
          <note>
            Herr talman! Ett år senare, hösten 2012, var jag åter tillbaka
            i Afghanistan. I Kabul träffade jag och några andra kvinnliga
            parlamentariker ett antal kvinnliga afghanska parlamentariker
            som satt i l oi a jirga. Det intressanta var att de var från olika
            etniska grupper.
          </note>
          <note>
            Vi diskuterade framtiden och kvinnors situation. De var också
            eniga om att de bara måste gå framåt, att det måste bli bättre,
            att de måste få lugn och ro och att det måste bli slut med talibanattackerna.
            För inte så länge sedan, kanske ett halvår eller ett år, blev
            en av dessa kvinnor attackerad av talibaner i Kabul.
          </note>
          <note>
            Jag skulle vilja höra vad Razia säger i dag om hur det var varit
            i Afghanistan den senaste tiden. Det har gått tillbaka. Det är
            inte bra. Vi ser fler och fler talibanattacker. Därför blir jag
            orolig när man är lite naiv. Jag skulle nog kalla dig naiv, Stig
            Henriksson, för du är inte elak, tvärtom.
          </note>
          <note>
            Utvecklingen går åt fel håll, och då gäller det att vi kan stödja
            de afghanska nationella styrkorna med utbildning. För mig är frågan:
            Vill vi ha ett parlament som är något så när demokratiskt valt?
            Eller vill Stig Henriksson ha talibanstyre? För det är vad jag
            ser om vi inte hjälper till att få ordning på armén så att man
            kan stå emot talibanerna.
          </note>
          <note>
            Vänsterpartiet var även emot när vi hade ISAF där, av samma orsak.
            Men det blev ju så mycket bättre under den tiden. Nu löser man
            inte ett lands problem i längden med enbart militär. Afghanistan
            har så många andra problem också, såsom korruption. Det finns
            mycket annat som måste lösas.
          </note>
          <note>
            Som någon sa har de civila offren i Afghanistan varit högst under
            2015, enligt FN. Det är beklagligt. Just därför, av den enda anledningen,
            måste vi och andra länder vara där och stödja de afghanska styrkorna
            och för den delen även utbilda polis, vilket vi inte gör i dag,
            så att de kan stå på egna ben någon gång och försvara sina egna
            kvinnor och sin demokrati.
          </note>
          <note>
            Jag tror på Afghanistan. De flesta afghanska människor – jag
            kan inte säga alla, för jag känner inte alla – är otroligt trevliga.
            De har stor humor och är arbetsamma och väldigt stolta. Det är
            klart att vi måste ställa upp.
          </note>
          <note>
            Sedan förstår jag att Sverigedemokraterna säger nej till detta,
            för man har inga pengar. Det kommer vi att diskutera i morgon.
            I budgetområde 6, anslaget 1:2 Försvarsmaktens insatser internationellt,
            har Sverigedemokraterna 0 kronor. Det är klart att man inte kan
            vara solidarisk med de afghanska kvinnorna, barnen och unga männen
            då.
          </note>
          <note>
            För Razia, för kvinnorna som utbildar sig, för de unga pojkarna
            som var så lyckliga över att det var vår, vackert och skönt –
            för alla dem – måste vi vara där och hjälpa till och stödja dem.
          </note>
          <note>
            Därför säger jag ett rungande ja till förslaget i betänkande
            UFöU1, Fortsatt svenskt deltagande i Natos utbildnings- och rådgivningsinsats
            RSM i Afghanistan .
          </note>
          <note>
            (Applåder)
          </note>
          <note type="speaker">
            Anf. 135 STIG HENRIKSSON (V) replik:
          </note>
          <note>
            Herr talman! Lena Asplund kallar mitt förhållningssätt för naivt.
            Det är ganska intressant. Efter 14 års insatser – det vackra ordet
            engagemang, som det kallas när man gör militära insatser år efter
            år – kan Lena Asplund själv utifrån sin målande beskrivning konstatera
            att det går åt fel håll.
          </note>
          <note>
            Hennes slutsats är att för att vara icke naiv ska man göra samma
            sak som man har misslyckats med i 14 år. Det känns som att man
            kan diskutera vem av oss som i så fall är mest naiv.
          </note>
          <note>
            Nej, jag vill inte ha talibanstyre. Jag tycker att det kanske
            är ett lågvattenmärke i debatten att över huvud taget ställa frågan.
            Jag kan bara konstatera att enligt USA:s egna beräkningar har
            antalet talibaner på ett par år ökat från 10 000 till 60 000.
            Vem av oss är naiv?
          </note>
          <note>
            Vi vill fortsättningsvis att Sverige ska göra stora insatser
            i Afghanistan, men inte med det som inte lyckas. Vi vill radikalt
            förändra bilden av att Sverige under årens lopp har satsat 6 ½
            miljard på civilt bistånd och 28,2 miljarder på militärt bistånd.
            Det senare har lett till mer skada än nytta.
          </note>
          <note>
            Därutöver är det bara att fråga: Vad säger de civila organisationerna?
            Jag ska inte trötta vare sig kammaren eller eventuella åhörare
            med att dra igenom vad Läkare U tan G ränser, Svenska Afghanistankommittén
            och andra biståndsorganisationer säger angående det så kallade
            engagemanget militärt som har förekommit.
          </note>
          <note type="speaker">
            Anf. 136 LENA ASPLUND (M) replik:
          </note>
          <note>
            Herr talman! Det enda sättet att kunna slå tillbaka mot talibanerna
            är att den afghanska armén är tillräckligt stark så att det ger
            tillräckligt stora förluster för talibanerna. Ju större förluster
            de får, desto svårare och hårdare blir det för dem att genomföra
            sin sak.
          </note>
          <note>
            Kunduz intogs tidigare i höstas. Där lyckades den afghanska nationella
            armén driva ut talibanerna igen, så nu är Kunduz inte längre under
            talibanstyre. Hade de lyckats med det om man hade haft den afghanska
            armén som den var om vi går några år tillbaka? Nej, det tror jag
            inte.
          </note>
          <note>
            Den afghanska armén har inte varit den mest framgångsrika. Den
            har inte varit uppbyggd av de bästa personerna. Det har förekommit
            droger. Egentligen har det varit ännu värre inom polisen; i armén
            har det varit något bättre. Det är därför vi måste stödja dem,
            hjälpa till, göra strategier och så vidare.
          </note>
          <note>
            Vänsterpartiet skriver i sitt särskilda yttrande: Vänsterpartiets
            politik för Afghanistan grundar sig på solidaritet med det afghanska
            folket. Men visa det då, och säg ja till förslaget i betänkandet
            om att vi ska stödja det afghanska folket så att de på sikt ska
            kunna klara sig själva och driva ut talibanerna!
          </note>
          <note>
            Talibanerna har liksom på många andra ställen skaffat sig en
            position via att de stöder genom att se till att bönderna kan
            odla opium och får vara i fred. Det är inte rätt sätt att hantera
            detta. Vi måste därför se till att det blir ordning och reda.
            Annars kommer det aldrig att lösa sig.
          </note>
          <note type="speaker">
            Anf. 137 STIG HENRIKSSON (V) replik:
          </note>
          <note>
            Herr talman! Det är väl en rimlig hypotes att detta skulle vara
            det enda sättet att lösa det. Men utvecklingen går åt fel håll.
            Antalet civila dödsoffer ökar , och kvinnornas rättigheter förbättras
            bara marginellt på vissa områden och försämras på andra. Förbättringarna
            beror naturligtvis inte i huvudsak på militära insatser utan på
            biståndsorganisationers insatser. Dessa organisationer vänder
            sig i många fall direkt mot de militära aktiviteterna.
          </note>
          <note>
            Afghanistan är huvudleverantör av världens opium och heroin.
            Man konstaterar att talibaner, krigsherrar och myndigheter är
            djupt inblandade i detta. Säkerhetsstyrkorna får omfattande kritik
            för kränkning av mänskliga rättigheter. Polisen ska vi bara inte
            tala om – de utför till och med avrättningar utan rättegång. Det
            är dessa myndigheter som vi hjälper till att bygga upp. Det verkar
            gå så där, kan man uttrycka det som.
          </note>
          <note>
            Vänsterpartiet vill visa äkta solidaritet. För oss betyder inte
            solidaritet att vi nödvändigtvis ska engagera oss militärt. För
            oss betyder inte engagemang alltid att vi ska skicka soldater.
            Det finns tack och lov andra sätt att använda dessa ord – att
            bruka dem i stället för att missbruka dem.
          </note>
          <note type="speaker">
            Anf. 138 LENA ASPLUND (M) replik:
          </note>
          <note>
            Herr talman! Nu gör ju Sverige båda sakerna. Stig Henriksson
            glömmer att vi de närmaste tio åren kommer att satsa 8 miljarder
            på bistånd i Afghanistan. Men för att pengarna ska komma till
            sin rätt måste vi ha ordning och reda. Det går inte att ha stridigheter
            hela tiden. Framför allt kan man inte ha det så att barnen inte
            kan gå till skolan och att barnmorskorna inte kan åka ut och förlösa
            kvinnorna på grund av talibanstridigheter.
          </note>
          <note>
            Jag vet att det under talibanstyret fanns en del talibanledare
            som såg mellan fingrarna och lät flickor gå i skolan, men bara
            till en viss ålder. När de blev tillräckligt gamla fick de inte
            gå i skolan längre. Så kan man inte bygga upp ett land.
          </note>
          <note>
            Jag säger fortfarande att jag tycker att ni i Vänsterpartiet
            är naiva när ni tror att ni ska hjälpa till med något annat. Vad
            är något annat? Ska ni komma dit och lägga ett lock på och säga
            att så här ska ni klara er demokrati?
          </note>
          <note>
            Jag tror att man bygger ett land underifrån. Nu behöver man hjälp
            för att klara sig mot talibaner och vad det nu kan bli. Vi vet
            inte heller vad som händer med Daish s engagemang i Afghanistan.
            Talibanerna är väl inte några älskare av Daish, så förhoppningsvis
            drivs de ut. Vi vet inte vad framtiden visar. Men det viktiga
            är att vi visar solidaritet och hjälper till att utbilda.
          </note>
          <note>
            Det är klart att man behöver ha militär. I den bästa av världar
            kanske man inte behöver det. Men det behöver vi i Sverige, och
            det behöver man överallt. Tyvärr ser det ut så här; det är sanningen.
            Jag tror att vi måste hålla oss till den.
          </note>
          <note>
            Detta är för kvinnor, för barn och för de unga pojkarna. Vi vill
            inte tillbaka. Vi vill inte ha talibanstyre. Backa inte Afghanistan
            tillbaka till där det var för 15 år sedan!
          </note>
          <note>
            (forts. § 13)
          </note>
          <note>
            Ajournering
          </note>
          <note>
            Kammaren beslutade kl. 14.57 på förslag av förste vice talmannen
            att ajournera förhandlingarna till kl. 15.00 då votering skulle
            äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 15.00.
          </note>
          <note>
            § 10 Beslut om ärenden som slutdebatterats den 10 december
          </note>
          <note>
            AU2 Utgiftsområde 14 Arbetsmarknad och arbetsliv
          </note>
          <note>
            Punkt 1 (Anslag inom utgiftsområde 14)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            147 för utskottet
          </note>
          <note>
            46 för res. 1
          </note>
          <note>
            124 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 2 M, 23 MP, 18 V
          </note>
          <note>
            För res. 1: 46 SD
          </note>
          <note>
            Avstod: 75 M, 18 C, 16 L, 15 KD
          </note>
          <note>
            Frånvarande: 9 S, 7 M, 2 SD, 2 MP, 4 C, 3 V, 3 L, 1 KD, 1 -
          </note>
          <note>
            Ulf Kristersson (M) anmälde att han avsett att avstå från att
            rösta men markerats ha röstat ja.
          </note>
          <note>
            Jessica Polfjärd (M) var frånvarande under voteringen men registrerades
            som röstande på grund av att annan ledamot av misstag suttit på
            hennes plats.
          </note>
          <note>
            Jonas Eriksson (MP) anmälde att han avsett att rösta ja men markerats
            som frånvarande.
          </note>
          <note>
            Punkt 2 (Framtidens arbetsmarknad)
          </note>
          <note>
            1. utskottet
          </note>
          <note>
            2. res. 2 (M)
          </note>
          <note>
            3. res. 3 (C)
          </note>
          <note>
            4. res. 4 (L)
          </note>
          <note>
            Förberedande votering 1:
          </note>
          <note>
            18 för res. 3
          </note>
          <note>
            16 för res. 4
          </note>
          <note>
            282 avstod
          </note>
          <note>
            33 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 2:
          </note>
          <note>
            77 för res. 2
          </note>
          <note>
            18 för res. 3
          </note>
          <note>
            221 avstod
          </note>
          <note>
            33 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            192 för utskottet
          </note>
          <note>
            76 för res. 2
          </note>
          <note>
            49 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 46 SD, 24 MP, 18 V
          </note>
          <note>
            För res. 2: 76 M
          </note>
          <note>
            Avstod: 18 C, 16 L, 15 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 3 L, 1 KD, 1 -
          </note>
          <note>
            Punkt 3 (Arbetsförmedlingens organisation och verksamhet)
          </note>
          <note>
            1. utskottet
          </note>
          <note>
            2. res. 6 (KD)
          </note>
          <note>
            Votering:
          </note>
          <note>
            226 för utskottet
          </note>
          <note>
            15 för res. 6
          </note>
          <note>
            76 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 4 S, 46 SD, 24 MP, 18 C, 18 V, 16 L
          </note>
          <note>
            För res. 6: 15 KD
          </note>
          <note>
            Avstod: 76 M
          </note>
          <note>
            Frånvarande: 9 S, 8 M, 2 SD, 1 MP, 4 C , 3 V, 3 L, 1 KD, 1 -
          </note>
          <note>
            Punkt 5 (Insatser för personer som står långt från arbetsmarknaden)
          </note>
          <note>
            1. utskottet
          </note>
          <note>
            2. res. 9 (V)
          </note>
          <note>
            Votering:
          </note>
          <note>
            207 för utskottet
          </note>
          <note>
            18 för res. 9
          </note>
          <note>
            91 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 45 SD, 24 MP, 18 C, 16 L
          </note>
          <note>
            För res. 9: 18 V
          </note>
          <note>
            Avstod: 76 M, 15 KD
          </note>
          <note>
            Frånvarande: 9 S, 8 M, 3 SD, 1 MP, 4 C, 3 V, 3 L, 1 KD, 1 -
          </note>
          <note>
            Punkt 6 (Arbetsmarknaden för personer med funktionsnedsättning)
          </note>
          <note>
            1. utskottet
          </note>
          <note>
            2. res. 11 (M, C, L, KD)
          </note>
          <note>
            3. res. 12 (SD)
          </note>
          <note>
            Förberedande votering:
          </note>
          <note>
            125 för res. 11
          </note>
          <note>
            46 för res. 12
          </note>
          <note>
            146 avstod
          </note>
          <note>
            32 frånvarande
          </note>
          <note>
            Kammaren biträdde res. 11.
          </note>
          <note>
            Huvudvotering:
          </note>
          <note>
            146 för utskottet
          </note>
          <note>
            125 för res. 11
          </note>
          <note>
            46 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 24 MP, 18 V
          </note>
          <note>
            För res. 11: 76 M, 18 C, 16 L, 15 KD
          </note>
          <note>
            Avstod: 46 SD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 3 L, 1 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            TU1 Utgiftsområde 22 Kommunikationer
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Transportstyrelsens tillsynsavgifter)
          </note>
          <note>
            1. utskottet
          </note>
          <note>
            2. res. 1 (MP, S)
          </note>
          <note>
            Votering:
          </note>
          <note>
            160 för utskottet
          </note>
          <note>
            147 för res. 1
          </note>
          <note>
            10 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 75 M, 46 SD, 18 C, 16 L, 5 KD
          </note>
          <note>
            För res. 1: 104 S, 1 M, 24 MP, 18 V
          </note>
          <note>
            Avstod: 10 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 3 L, 1 KD, 1 -
          </note>
          <note>
            Maria Stockhaus (M) anmälde att hon avsett att rösta ja men markerats
            ha röstat nej.
          </note>
          <note>
            Punkt 3 (Myndighetsavgift för flyget)
          </note>
          <note>
            1. utskottet
          </note>
          <note>
            2. res. 2 (M, C, L, KD)
          </note>
          <note>
            Votering:
          </note>
          <note>
            191 för utskottet
          </note>
          <note>
            124 för res. 2
          </note>
          <note>
            1 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 46 SD, 24 MP, 17 V
          </note>
          <note>
            För res. 2: 75 M, 18 C, 16 L, 15 KD
          </note>
          <note>
            Avstod: 1 M
          </note>
          <note>
            Frånvarande: 9 S, 8 M, 2 SD, 1 MP, 4 C, 4 V, 3 L, 1 KD, 1 -
          </note>
          <note>
            Ulla Andersson (V) anmälde att hon avsett att rösta ja men markerats
            som frånvarande.
          </note>
          <note>
            Punkt 4 (Sjöfartsverkets finansiering)
          </note>
          <note>
            1. utskottet
          </note>
          <note>
            2. res. 3 (V)
          </note>
          <note>
            Votering:
          </note>
          <note>
            285 för utskottet
          </note>
          <note>
            18 för res. 3
          </note>
          <note>
            13 avstod
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 4 S, 76 M, 46 SD, 23 MP, 18 C, 16 L, 2 KD
          </note>
          <note>
            För res. 3: 18 V
          </note>
          <note>
            Avstod: 13 KD
          </note>
          <note>
            Frånvarande: 9 S, 8 M, 2 SD, 2 MP, 4 C, 3 V, 3 L, 1 KD, 1 -
          </note>
          <note>
            Punkt 5 (Samråd med intresseorganisationer)
          </note>
          <note>
            1. utskottet
          </note>
          <note>
            2. res. 4 (M, C, L, KD)
          </note>
          <note>
            3. res. 5 (SD)
          </note>
          <note>
            Förberedande votering:
          </note>
          <note>
            124 för res. 4
          </note>
          <note>
            46 för res. 5
          </note>
          <note>
            147 avstod
          </note>
          <note>
            32 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            146 för utskottet
          </note>
          <note>
            124 för res. 4
          </note>
          <note>
            47 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 24 MP, 18 V
          </note>
          <note>
            För res. 4: 75 M, 18 C, 16 L, 15 KD
          </note>
          <note>
            Avstod: 1 M, 46 SD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 3 L, 1 KD, 1 -
          </note>
          <note>
            UU5 Översyn av den europeiska grannskapspolitiken
          </note>
          <note>
            1. utskottet
          </note>
          <note>
            2. utskottets förslag till beslut med godkännande av
          </note>
          <note>
            motiveringen i res. 1 (SD)
          </note>
          <note>
            3. utskottets förslag till beslut med godkännande av
          </note>
          <note>
            motiveringen i res. 2 (V)
          </note>
          <note>
            Förberedande votering:
          </note>
          <note>
            46 för res. 1
          </note>
          <note>
            18 för res. 2
          </note>
          <note>
            253 avstod
          </note>
          <note>
            32 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            253 för utskottet
          </note>
          <note>
            46 för res. 1
          </note>
          <note>
            18 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 04 S, 76 M, 24 MP, 18 C, 16 L, 15 KD
          </note>
          <note>
            För res. 1: 46 SD
          </note>
          <note>
            Avstod: 18 V
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 3 L, 1 KD, 1 -
          </note>
          <note>
            § 11 Beslut om ärenden som slutdebatterats den 14 december
          </note>
          <note>
            UU2 Utgiftsområde 7 Internationellt bistånd
          </note>
          <note>
            Punkt 4 (Utvecklingspolitikens inriktning)
          </note>
          <note>
            1. utskottet
          </note>
          <note>
            2. res. 4 (M)
          </note>
          <note>
            3. res. 5 (SD)
          </note>
          <note>
            4. res. 6 (C)
          </note>
          <note>
            5. res. 7 (V)
          </note>
          <note>
            6. res. 8 (L)
          </note>
          <note>
            7. res. 9 (KD)
          </note>
          <note>
            Förberedande votering 1:
          </note>
          <note>
            16 för res. 8
          </note>
          <note>
            15 för res. 9
          </note>
          <note>
            285 avstod
          </note>
          <note>
            33 frånvarande
          </note>
          <note>
            Kammaren biträdde res. 8.
          </note>
          <note>
            Förberedande votering 2:
          </note>
          <note>
            17 för res. 7
          </note>
          <note>
            17 för res. 8
          </note>
          <note>
            283 avstod
          </note>
          <note>
            32 frånvarande
          </note>
          <note>
            Förste vice talmannen konstaterade att lika röstetal uppkommit.
            Utgången skulle avgöras genom lottning.
          </note>
          <note>
            Förste vice talmannen anmodade Berit Högman (S) och Marta Obminska
            (M) att fungera som kontrollanter vid lottningen samt Tuve Skånberg
            (KD) att förrätta lottningen.
          </note>
          <note>
            Den upptagna lottsedeln visade ett ja och kammaren hade således
            antagit res . 7.
          </note>
          <note>
            Emma Wallrup (V) anmälde att hon avsett att rösta ja men markerats
            ha röstat nej.
          </note>
          <note>
            Förberedande votering 3:
          </note>
          <note>
            18 för res. 6
          </note>
          <note>
            18 för res. 7
          </note>
          <note>
            279 avstod
          </note>
          <note>
            34 frånvarande
          </note>
          <note>
            Förste vice talmannen konstaterade att lika röstetal uppkommit.
            Utgången skulle avgöras genom lottning.
          </note>
          <note>
            Förste vice talmannen anmodade Berit Högman (S) och Marta Obminska
            (M) att fungera som kontrollanter vid lottningen samt Tuve Skånberg
            (KD) att förrätta lottningen.
          </note>
          <note>
            Den upptagna lottsedeln visade ett nej och kammaren hade således
            antagit res . 7.
          </note>
          <note>
            Förberedande votering 4:
          </note>
          <note>
            46 för res. 5
          </note>
          <note>
            18 för res. 7
          </note>
          <note>
            252 avstod
          </note>
          <note>
            33 frånvarande
          </note>
          <note>
            Kammaren biträdde res. 5.
          </note>
          <note>
            Förberedande votering 5:
          </note>
          <note>
            79 för res. 4
          </note>
          <note>
            46 för res. 5
          </note>
          <note>
            192 avstod
          </note>
          <note>
            32 frånvarande
          </note>
          <note>
            Kammaren biträdde res. 4.
          </note>
          <note>
            Huvudvotering:
          </note>
          <note>
            128 för utskottet
          </note>
          <note>
            77 för res. 4
          </note>
          <note>
            112 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 24 MP
          </note>
          <note>
            För res. 4: 76 M, 1 SD
          </note>
          <note>
            Avstod: 45 SD, 18 C, 18 V, 16 L, 15 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 3 L, 1 KD, 1 -
          </note>
          <note>
            Punkt 5 (Bistånd till Palestina, reformsamarbete i Östeuropa
            och budgetstöd)
          </note>
          <note>
            1. utskottet
          </note>
          <note>
            2. res. 10 (SD)
          </note>
          <note>
            Votering:
          </note>
          <note>
            258 för utskottet
          </note>
          <note>
            46 för res. 10
          </note>
          <note>
            13 avstod
          </note>
          <note>
            32 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 04 S, 76 M, 24 MP, 18 C, 18 V, 16 L, 2 KD
          </note>
          <note>
            För res. 10: 46 SD
          </note>
          <note>
            Avstod: 13 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 3 L, 1 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SoU5 Stödboende – en ny placeringsform för barn och unga
          </note>
          <note>
            Punkt 1 (Stödboende – en ny placeringsform för barn och unga)
          </note>
          <note>
            1. utskottet
          </note>
          <note>
            2. res. (C)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            SoU1 Utgiftsområde 9 Hälsovård, sjukvård och social omsorg
          </note>
          <note>
            Kammaren biföll utskottets förslag.
          </note>
          <note>
            MJU1 Utgiftsområde 20 Allmän miljö- och naturvård
          </note>
          <note>
            Punkt 2 (Anslag inom utgiftsområde 20)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            147 för utskottet
          </note>
          <note>
            45 för res. 1
          </note>
          <note>
            123 avstod
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 1 M, 24 MP, 18 V
          </note>
          <note>
            För res. 1: 45 SD
          </note>
          <note>
            Avstod: 74 M, 18 C, 16 L, 15 KD
          </note>
          <note>
            Frånvarande: 9 S, 9 M, 3 SD, 1 MP, 4 C, 3 V, 3 L, 1 KD, 1 -
          </note>
          <note>
            Punkt 3 (Bemyndigande om borttagning av utsläppsenheter)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            257 för utskottet
          </note>
          <note>
            46 för res. 2
          </note>
          <note>
            15 avstod
          </note>
          <note>
            31 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 76 M, 24 MP, 18 C, 18 V, 17 L
          </note>
          <note>
            För res. 2: 46 SD
          </note>
          <note>
            Avstod: 15 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 2 L, 1 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 12 Beslut om ärenden som slutdebatterats vid dagens sammanträde
          </note>
          <note>
            FiU3 Utgiftsområde 25 Allmänna bidrag till kommuner
          </note>
          <note>
            Kammaren biföll utskottets förslag.
          </note>
          <note>
            JuU1 Utgiftsområde 4 Rättsväsendet
          </note>
          <note>
            Punkt 4 (En lokalt förankrad polis)
          </note>
          <note>
            1. utskottet
          </note>
          <note>
            2. res. 3 (M, C, L, KD)
          </note>
          <note>
            Votering:
          </note>
          <note>
            194 för utskottet
          </note>
          <note>
            122 för res. 3
          </note>
          <note>
            33 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 04 S, 46 SD, 24 MP, 1 C, 18 V, 1 KD
          </note>
          <note>
            För res. 3: 76 M, 17 C, 17 L, 12 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 2 L, 3 KD, 1 -
          </note>
          <note>
            Kerstin Lundgren (C) och Emma Henriksson (KD) anmälde att de
            avsett att rösta nej men markerats ha röstat ja.
          </note>
          <note>
            Punkt 5 (Polisens närvaro på landsbygden)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            256 för utskottet
          </note>
          <note>
            47 för res. 4
          </note>
          <note>
            15 avstod
          </note>
          <note>
            31 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 04 S, 75 M, 24 MP, 18 C, 18 V, 17 L
          </note>
          <note>
            För res. 4: 1 M, 46 SD
          </note>
          <note>
            Avstod: 15 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 2 L, 1 KD, 1 -
          </note>
          <note>
            Tobias Billström (M) anmälde att han avsett att rösta ja men
            markerats ha röstat nej.
          </note>
          <note>
            Punkt 13 (Antagningen till polisutbildningen)
          </note>
          <note>
            1. utskottet
          </note>
          <note>
            2. res. 12 (SD)
          </note>
          <note>
            Votering:
          </note>
          <note>
            257 för utskottet
          </note>
          <note>
            46 för res. 12
          </note>
          <note>
            15 avstod
          </note>
          <note>
            31 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 76 M, 24 MP, 18 C, 18 V, 17 L
          </note>
          <note>
            För res. 12: 46 SD
          </note>
          <note>
            Avstod: 15 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 2 L, 1 KD, 1 -
          </note>
          <note>
            Punkt 20 (Kartlägg omfattningen av hedersrelaterat förtryck)
          </note>
          <note>
            1. utskottet
          </note>
          <note>
            2. res. 15 (V)
          </note>
          <note>
            Votering:
          </note>
          <note>
            285 för utskottet
          </note>
          <note>
            18 för res. 15
          </note>
          <note>
            15 avstod
          </note>
          <note>
            31 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 4 S, 76 M, 46 SD, 24 MP, 18 C, 17 L
          </note>
          <note>
            För res. 15: 18 V
          </note>
          <note>
            Avstod: 15 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 2 L, 1 KD, 1 -
          </note>
          <note>
            Punkt 34 (Mängdbrott)
          </note>
          <note>
            1. utskottet
          </note>
          <note>
            2. res. 20 (M, C)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 51 (Hatbrott)
          </note>
          <note>
            1. utskottet
          </note>
          <note>
            2. res. 33 (M, C, L, KD)
          </note>
          <note>
            Votering:
          </note>
          <note>
            193 för utskottet
          </note>
          <note>
            125 för res. 33
          </note>
          <note>
            31 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 104 S, 1 M, 46 SD, 24 MP, 18 V
          </note>
          <note>
            För res. 33: 75 M, 18 C, 17 L, 15 KD
          </note>
          <note>
            Frånvarande: 9 S, 8 M, 2 SD, 1 MP, 4 C, 3 V, 2 L, 1 KD, 1 -
          </note>
          <note>
            Anders Hansson (M) anmälde att han avsett att rösta nej men markerats
            ha röstat ja.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 13 (forts. från § 9) Fortsatt svenskt deltagande i Natos utbildnings-
            och rådgivningsinsats RSM i Afghanistan (forts. UFöU1)
          </note>
          <note type="speaker">
            Anf. 139 BJÖRN SÖDER (SD) replik:
          </note>
          <note>
            Herr talman! Lena Asplund sa att vi har nollat anslaget för internatio
            ­ nella insatser i vår budget, och det är helt riktigt. Det är
            bra att Lena Asp ­ lund uppmärksammar det, så att jag får förklara
            det. Det beror på en bud ­ getteknisk miss från vår sida. Själva
            anslaget ligger inte i den posten utan i det ökade anslag som
            vi ger till Försvarsmakten, 18 miljarder mer än regeringen under
            en fyraårsperiod. I det ryms också de internationella insatser
            som Sverigedemokraterna stöder, bland annat Irak och Mali. Pengarna
            finns där alltså, men tyvärr har det blivit en budgetteknisk miss,
            vilket gör att de inte ligger i den post där de ska vara. Det
            är bra att detta uppmärksammades.
          </note>
          <note>
            Anledningen till att Sverigedemokraterna fokuserar på det svenska
            försvaret är att Lena Asplunds partikollegor under den tid de
            satt i regeringen fokuserade på internationella insatser på bekostnad
            av försvaret av det svenska territoriet. Man övertog från den
            tidigare socialdemokratiska regeringen en kraftigt nedbantad försvarsmakt
            med ett anslag på 1,5 procent av bnp, och man fortsatte nedmonteringen
            för att man såg det som en kassako som man kunde utnyttja till
            att finansiera andra verksamheter och reformer. Nu är anslaget
            nere på 1,2 procent av bnp.
          </note>
          <note>
            Man påstod att det inte fanns något hot i vårt närområde, och
            det dröjde ända tills situationen i Ukraina förändrades drastiskt
            innan man fick ett yrvaket uppvaknande och insåg att läget i närområdet
            snabbt höll på att förändras.
          </note>
          <note>
            Vi har hela tiden varnat för att det säkerhetspolitiska läget
            runt Sverige kan förändras mycket snabbt.
          </note>
          <note type="speaker">
            Anf. 140 LENA ASPLUND (M) replik:
          </note>
          <note>
            Herr talman! Jag uppfattade inte att Björn Söder hade någon fråga
            till mig eller någon fundering han ville att jag skulle bemöta,
            utan han gjorde mest ett konstaterande av hur det var. Så var
            det kanske. Vi satsade en hel del på internationella insatser,
            och som läget såg ut då kändes det rätt. I efterhand kan vi se
            att det var bra, för det gjorde att vår försvarsmakt fick betydligt
            bättre materiel. Vi skulle inte ha haft helikopter 16, Black Hawk,
            om vi inte hade varit i Afghanistan. Vi ska vara glada för att
            vi har dem.
          </note>
          <note>
            Detta är historia. Nu gör regeringen, vi och tre andra partier
            i Alliansen rätt prioriteringar framöver. Och s å kommer vi att
            ha en budgetdebatt i morgon där vi får diskutera teknikaliteter
            i budgeten.
          </note>
          <note type="speaker">
            Anf. 141 BJÖRN SÖDER (SD) replik:
          </note>
          <note>
            Herr talman! Lena Asplund kom med påståendet att vi hade nollat
            för internationella insatser, vilket vi mycket riktigt hade gjort.
            Därför ville jag upplysa om hur det verkligen förhöll sig. Pengarna
            finns där.
          </note>
          <note>
            När man bygger en försvarsmakt kan man inte göra det på ad hoc-basis
            och bara utgå från hur situationen är nu. Det säkerhetspolitiska
            läget kan förändras väldigt snabbt, och det har vi varnat för
            här i riksdagen sedan 2010 medan de borgerliga partierna tillsammans
            med de övriga menade att det inte alls fanns något hot i vårt
            närområde. Så sent som 2014 på Folk och Försvars rikskonferens
            stod dåvarande försvarsministern och sa att under överskådlig
            tid kommer bedömningen fortsatt att vara att det är lugnt i vårt
            närområde och att det är detta som avgör hur vi rustar vår försvarsmakt.
            Det var samtidigt som konflikterna på Maidantorget pågick och
            Ryssland hade sin största övning på många år. Vips, så förändrades
            sedan situationen. Det blev ett yrvaket uppvaknande för den borgerliga
            sidan, som helt plötsligt fick omvärdera sin politik.
          </note>
          <note>
            Det är bra att man har gjort det, men för att ha garantier måste
            man rusta långsiktigt. Man måste se till att ha en försvarsmakt
            som kan stå rustad när det säkerhetspolitiska läget förändras
            snabbt. Det har den borgerliga regeringen inte gjort tidigare,
            utan man såg försvaret som en kassako ur vilken man kunde fortsätta
            plocka pengar för att finansiera sina reformer, bland annat på
            skatteområdet och på många andra områden. Det funkar inte på det
            sättet.
          </note>
          <note>
            Vi har däremot tidigt varnat för att det säkerhetspolitiska läget
            kan förändras snabbt. Vi har hela tiden budgeterat avsevärt mycket
            mer än den dåvarande borgerliga regeringen och den nuvarande rödgröna
            regeringen för en ordentlig försvarsmakt som också kan garantera
            att vi skyddar vårt eget territorium.
          </note>
          <note type="speaker">
            Anf. 142 LENA ASPLUND (M) replik:
          </note>
          <note>
            Herr talman! Låt mig börja med att förtydliga att jag unde r
            den förra mandatperioden, 2010 –2014, inte satt i försvarsutskottet.
            Vad Sverigedemokraterna sa då lämnar jag därhän. Det kan jag inte
            svara på eftersom jag inte deltog i den debatten då. Jag satt
            i skatteutskottet och kan mer svara för skattefrågor, men det
            är inte det vi ska debattera här.
          </note>
          <note>
            Jag nöjer mig med att säga detta, för jag kan inte finna att
            det är något annat svar som Björn Söder vill ha.
          </note>
          <note type="speaker">
            Anf. 143 JAKOP DALUNDE (MP):
          </note>
          <note>
            Herr talman! Nästan på dagen för 14 år sedan, den 20 december
            2001, godkände FN:s säkerhetsråd i resolution 1386 upprättandet
            av den internationella säkerhetsstyrkan ISAF i syfte att bistå
            den afghanska regeringen med att upprätthålla säkerheten i Kabul
            och att stödja övergången till demokratiskt styre i Afghanistan.
          </note>
          <note>
            I dag har de afghanska säkerhetsstyrkorna tagit över ansvaret
            för säkerheten i sitt land, men Sverige bidrar fortfarande med
            militär personal i form av rådgivare inom ramen för utbildnings-
            och rådgivningsinsatsen Resolute Support Mission, RSM, som regeringen
            nu föreslår förlängning av. Vårt stöd till Afghanistan kommer
            att fortsätta.
          </note>
          <note>
            Herr talman! Vi vet att den svenska insatsen har gjort och fortsätter
            att göra skillnad. Det gäller den diplomatiska och politiska verksamheten,
            den militära och andra krishanteringsinsatser liksom utvecklingsstödet,
            inklusive de polisiära bidragen. Sverige har bidragit till att
            flickor har bättre tillgång till utbildning, till utbyggnaden
            av hälso- och sjukvården och till att förbättra situationen för
            demokrati och mänskliga rättigheter.
          </note>
          <note>
            Men Afghanistan brottas fortfarande med omfattande problem. Det
            handlar inte minst om korruption, laglöshet och våld. Den väpnade
            konflikten har förvärrats, då talibanerna och andra krafter har
            utnyttjat det vakuum och den situation som har uppstått i samband
            med att ISAF-insatsen avslutades och att den internationella militära
            närvaron begränsades. Talibanerna har inlett offensiva operationer
            i flera delar av landet. Det finns indicier på att även Isil har
            etablerat sig i vissa provinser.
          </note>
          <note>
            Säkerhetssituationen skiljer sig dock åt i olika delar av landet.
            Antalet civila dödsoffer är högst i de södra och östra delarna,
            där kvinnor och barn drabbats i allt högre utsträckning av våldet.
            En ny utveckling är att grupper som svär lojalitet mot Isil börjat
            ta på sig ansvaret för olika terrordåd, framför allt i östra Afghanistan.
            Utifrån denna utveckling är det viktigt att den svenska insatsen
            förlängs.
          </note>
          <note>
            Herr talman! Sveriges bidrag till RSM planeras att fortsatt bestå
            av högst 50 personer på plats i Afghanistan och avses i huvudsak
            vara verksamt i norra Afghanistan. Det kommer fortsatt framför
            allt att bestå av rådgivare till regional ledningsnivå samt till
            den afghanska arméns 209:e kår i Mazar-e-Sharif i norra Afghanistan.
          </note>
          <note>
            Syftet är att konsolidera de afghanska säkerhetsstyrkornas förmåga
            att självständigt hantera säkerheten i landet. Sverige kommer
            fortsatt att bidra med hanteringspersonal till den militära flygbasen
            Marmal Air Base. Styrkebidraget kommer även att inkludera stabsofficerare
            till de staber som RSM leder i Mazar-e-Sharif. Det kan även tilläggas
            att talespersonen för RSM i Kabul sedan den 1 januari 2015 är
            en svensk officer.
          </note>
          <note>
            Herr talman! Det är av stor vikt att det internationella samfundet,
            inklusive Sverige, fortsatt långsiktigt stöder och bistår den
            afghanska regeringen i dess strävan efter ett stabilt och säkert
            samhälle, som är en förutsättning för ett långsiktigt utvecklingsarbete.
            Alla människor i Afghanistan förtjänar att få leva i fred, säkerhet
            och trygghet, och vi är skyldiga att göra vad vi kan för att värna
            en sådan utveckling. Därför yrkar jag bifall till regeringens
            proposition.
          </note>
          <note type="speaker">
            Anf. 144 KENT HÄRSTEDT (S):
          </note>
          <note>
            Herr talman! Jag skulle vilja börja med att blicka tillbaka lite
            grann när det gäller vår insats i Afghanistan. Det som vi diskuterar
            i dag är resultatet av en väldigt lång och besvärlig utveckling
            i Afghanistan.
          </note>
          <note>
            Som många av oss minns började denna krigssituation i samband
            med att den USA-ledda koalitionen genom Enduring Freedom inledde
            sina attacker i Afghanistan den 7 oktober 2001 som en följd av
            attackerna den 11 september samma år. I december 2001 förklarade
            USA att talibanerna hade besegrats. Men ytterligare insatser behövdes
            för att försvaga både al-Qaida och talibanrörelsen.
          </note>
          <note>
            När vi nu blickar tillbaka efter snart 15 år kan vi se att talibanrörelsen
            och andra grupperingar haft en osedvanlig förmåga att återhämta
            sig, omgruppera sig, skaffa sig nya resurser och rekrytera nya
            anhängare. År 2007 tvingades USA förstärka med ytterligare 3 500
            soldater som skickades till Afghanistan.
          </note>
          <note>
            I dag har det i debatten sagts att vi på senare tid delvis har
            sett situa ­ tionen stabiliseras. Sverige har genom åren varit
            verksamt i fyra provinser i norra Afghanistan. Jag har själv besökt
            Camp Northern Lights och rest runt i de här provinserna. Det är
            alldeles uppenbart för oss som har hållit på med biståndsverksamhet
            och humanitärt arbete och rest i många bi ­ ståndsländer att Afghanistan
            i sig självt är en alldeles särskild utmaning. Utgångspunkten
            har varit oerhört svår. Vi har här i dag haft olika diskus ­ sioner
            som gått fram och tillbaka kring att utvecklingen gått tillbaka
            eller framåt. Kanske är inget annat att vänta vad gäller ett land
            med sådana för ­ utsättningar som Afghanistan har haft som utgångspunkt.
          </note>
          <note>
            För några år sedan, 2010, ingick vi en partiöverskridande överenskommelse
            om svenskt bistånd till Afghanistan under den dåvarande biståndsministern
            Gunilla Carlssons ledning. Jag deltog för mitt partis räkning.
            Vi kom då överens om en satsning på ett biståndsengagemang i Afghanistan
            som skulle sträcka sig 10–15 år framåt, en biståndsinsats som
            så småningom skulle nå ända upp till mellan 800 miljoner och 1
            miljard per år. Och där är vi. Detta är en av de största humanitära
            insatser som Sverige någonsin gjort vad gäller biståndet.
          </note>
          <note>
            På den militära sidan har vi varit verksamma i Mazar-e-Sharif
            och de fyra provinserna i norra Afghanistan. Nu sker en förlängning
            som vi kanske inte riktigt hade vare sig hoppats på eller förväntat
            oss. Men att vara kritisk till den vore att gå fel. Vi har gett
            oss in i detta. Vi har lovat att vara delaktiga i att hjälpa till
            att bygga upp ett stabilt Afghanistan.
          </note>
          <note>
            Kanske har utgångspu nkterna varit felaktiga. Kanske har våra
            förväntningar varit för högt ställda när vi trott att en viss
            tid speriod skulle vara tillräcklig. De förutsättningar som råder
            är att Afghanistan är ett av världens fattigaste och mest korrupta
            länder och har stora slitningar mellan olika klanledare – eller
            krigsherrar, som de tidigare kallades – som dominerar olika delar
            av Afghanistan. Vilka var egentligen våra förväntningar? Hur snabbt
            tror vi att det kan gå att stabilisera ett sådant land?
          </note>
          <note>
            Jag tycker att det finns skäl att vara självkritisk och reflektera
            över det vi har gjort. I det dokument som vi diskuterar och debatterar
            här i dag står det under punkt 3.3, Säkerhet: ”Den väpnade konflikten
            har förvärrats i omfattning och intensitet.” Detta är värt att
            reflektera över. Under punkt 3.4, Den humanitära situationen ,
            står det: ” Den humanitära situationen i Afghanistan fortsätter
            att försämras. Den pågående konflikten, extrema väderförhållanden
            och andra naturkatastrofer är de huvudsakliga anledningarna till
            den svåra situationen i landet. ” Både humanitärt och säkerhetsmässigt
            försämras alltså just nu situationen i landet, även om den övergripande
            trenden, som försvarsministern sa tidigare i dag, är att det har
            skett en viss stabilisering som gjort det möjligt att nå framgångar
            i Afghanistan beträffande dels utbildning, framför allt för unga
            flickor, dels hälsa.
          </note>
          <note>
            Jag yrkar bifall till förslaget i betänkandet. Det är viktigt
            för oss att vara uthålliga. Det vi säger vid en tidpunkt ska självklart
            vara det som gäller vid en annan tidpunkt. Vi måste följa läget
            i ett Afghanistan med svåra och dåliga förutsättningar. När vi
            väl har gett oss in i det här måste vi vara uthålliga både säkerhetsmässigt
            och militärt – men även humanitärt, på biståndsområdet.
          </note>
          <note type="speaker">
            Anf. 145 KENNETH G FORSLUND (S):
          </note>
          <note>
            Herr talman! Jag vill korrigera två uppgifter och kommentera
            en sak.
          </note>
          <note>
            Först vill jag rätta mig själv vad gäller det jag sa i mitt huvudanförande
            om den folkrättsliga grunden för insatsen i Afghanistan. Det är
            en överenskommelse mellan Afghanistan och Nato som gör det möjligt
            även för icke-Natoländer att delta i uppdraget, där Sverige valt
            att ställa upp med militär personal genom beslut i riksdagen.
            Det är detta och inget annat som är det folkrättsliga mandatet.
          </note>
          <note>
            Sedan uppgav jag lite för många partier när det gäller vilka
            som har slutit försvarsöverenskommelsen. Det är fem partier som
            har slutit försvarsöverenskommelsen. Rätt ska vara rätt.
          </note>
          <note>
            Avslutningsvis, herr talman: Stig Henriksson har upprepade gånger
            i debatten ifrågasatt, som han säger, inte Tone Tingsgård som
            person men det faktum att hon har tillsatts för att utvärdera
            Afghanistaninsatsen. Min rekommendation till Henriksson är att
            det kan vara klokt att vara försiktig med att ifrågasätta resultatet
            av översynen innan den är klar.
          </note>
          <note type="speaker">
            Anf. 146 STIG HENRIKSSON (V) replik:
          </note>
          <note>
            Herr talman! Jag ska försöka fatta mig kort.
          </note>
          <note>
            Den folkrättsliga grunden är väl inte precis glasklar. FN-stadgan
            förbjuder ju egentligen att ta ställning för den ena parten i
            en pågående inre konflikt där den inbjudande regeringen inte har
            kontroll över territoriet. Jag tycker att det ganska klockrent
            passar in på Afghanistans regering.
          </note>
          <note>
            Vad gäller att avvakta tills utredningen är klar – ja, det kan
            man göra. Men det ville ju inte den sociald emokratiska partikongress
            som beställde en vitbok och som rimligen måste ha menat någonting
            annat än att en av huvudaktörerna skulle utreda sin egen och andras
            insatser på området.
          </note>
          <note>
            Försvarsministern sa för ett år sedan att beställningen av en
            vitbok skulle verkställas. Min enkla fråga är: Varför inte?
          </note>
          <note type="speaker">
            Anf. 147 KENNETH G FORSLUND (S) replik:
          </note>
          <note>
            Herr talman! Det jag ville göra var att tydliggöra på vilken
            grund vi fattade det här beslutet. Jag angav i mitt anförande
            tidigare i dag en felaktig grund. Det var inte den rätta grunden
            i sammanhanget. Sedan kan man diskutera om grunden är relevant
            eller inte. Stig Henriksson har uppenbarligen en något annan uppfattning.
            Men nu har vi i alla fall rätt grund att diskutera.
          </note>
          <note>
            Vad gäller utvärderingsfrågan vänder jag mig främst mot det faktum
            att Stig Henriksson dömer ut ett utvärderingsarbete innan det
            ens är klart. Jag tror att det är begåvat att läsa och fundera
            över det. Sedan är det mycket möjligt att Stig Henriksson inte
            delar utvärderingens slutsatser när den väl har kommit, men jag
            tror att det kan vara klokt att vänta till dess.
          </note>
          <note>
            Vad gäller frågan om det socialdemokratiska kongressbeslutet
            om en vitbok får vi säkert anledning att diskutera det fortsättningsvis
            inom Socialdemokraterna. Vi har en god tradition av att stämma
            av våra kongressbeslut och se hur det går med dem.
          </note>
          <note>
            Jag tycker inte att den tillsatta utvärderingen med Tone Tingsgård
            utesluter att andra utvärderingar görs. Stig Henriksson har själv
            pekat på hur Svenska Afghanistankommittén har gjort en utvärdering
            som också är en intressant och värdefull läsning i sammanhanget.
          </note>
          <note type="speaker">
            Anf. 148 STIG HENRIKSSON (V) replik:
          </note>
          <note>
            Herr talman! Jag tackar för möjligheten att även diskutera folkrättsfrågan
            här.
          </note>
          <note>
            Nej, jag har inte underkänt utredningens resultat. Jag har över
            huvud taget inte berört det av det enkla skälet att det inte finns
            något resultat att ta ställning till, utan det är upplägget som
            jag kritiserar.
          </note>
          <note>
            Det säger väl sig självt att i en kontroversiell fråga som den
            svenska Afghanistaninsatsen, som har kostat människoliv, svenska
            och andra, och inneburit enorma kostnader, runt 10 miljarder i
            direkta kostnader, kanske uppemot 28 miljarder allt inräknat,
            bör man eftersträva att få en utredning vars upplägg man kan ha
            tilltro till. Då bör en oberoende expertkommis ­ sion tillsättas
            – precis som man har gjort, såvitt jag förstått, i Danmark och
            Norge – och inte en av dem som aktivt har deltagit och fattat
            beslut i den ena eller andra riktningen. Det är jättemärkligt
            att inte Kenneth kan inse detta. Även Allan Widman höll ju med
            om att det i princip inte är så lyckat att man utreder sig själv,
            vilket faktiskt är fallet nu.
          </note>
          <note>
            Det är alltså inte resultatet utan upplägget som jag har kritiserat,
            och det måste man rimligen göra innan utredningen är klar, för
            sedan är det väl så dags.
          </note>
          <note type="speaker">
            Anf. 149 KENNETH G FORSLUND (S) replik:
          </note>
          <note>
            Herr talman! Stig Henriksson säger här att det säger sig självt
            att, och så vidare. Nej, det säger sig inte självt att, därför
            att man behöver veta vad utvärderingen kommer fram till för att
            veta vad den säger.
          </note>
          <note>
            Jag har gott hopp om och god tilltro till Tove Tingsgårds professiona
            ­ lism. Jag tror säkerligen att det kommer a tt bli en intressant
            läsning som säkerligen inte heller kommer att vara okritisk till
            den svenska militära insatsen i Afghanistan. Men låt oss döma
            utvärderingen när den är klar.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 december.)
          </note>
          <note>
            § 14 Fortsatt svenskt deltagande i den militära utbildningsinsatsen
            i norra Irak
          </note>
          <note>
            Sammansatta utrikes- och försvarsutskottets betänkande 2015/16:UFöU2
          </note>
          <note>
            Fortsatt svenskt deltagande i den militära utbildningsinsatsen
            i norra Irak (prop. 2015/16:4 0)
          </note>
          <note>
            f öredrogs .
          </note>
          <note type="speaker">
            Anf. 150 HANS WALLMARK (M):
          </note>
          <note>
            Herr talman! Låt mig inledningsvis slå fast en sak: Det här är
            en angelägen uppgift som behandlas i betänkandet. Vi väljer att
            utöka med upp till 120 personer i norra Irak till utgången av
            december 2016. Det är ett uppskattat bidrag.
          </note>
          <note>
            Vi är en del av en internationell koalition som deltar i kampen
            mot Isil/Daish. Vi tillhör en inre kärna av 20 länder. Inte minst
            i ljuset av detta ska den begäran ses som USA riktat till ett
            antal länder och vänner, däribland Sverige, om ökat stöd och engagemang.
            Vi bidrar, men vi har också, tror jag, möjlighet att göra mer.
          </note>
          <note>
            Den så kallade islamiska staten i Irak och Levanten, Isil, utropade
            i juni 2014 ett kalifat i de områden som hålls av organisationen
            i Irak och Syrien. Isil/Daish har på relativt kort tid etablerat
            sig som den största och mest aggressiva kraften i Mellanöstern
            och Nordafrika. Framväxten kan ses som ett resultat av ett politiskt
            sönderfall i regionen och att dessa mörkrets krafter med sina
            dödsskvadroner tagit sig allt större plats.
          </note>
          <note>
            Finansieringssätten är inte precis okända. Det handlar om rent
            illegal verksamhet med stöld och plundring men också om att erövra
            värdefulla resurser som jordbruksmark och oljekällor. I de områden
            där man har dragit fram och där man ockuperar har strikta sharialagar
            införts. Folket lider svårt. Oliktänkande och människor som har
            en annan tro och uppfattning utrensas bokstavligen. Kvinnor och
            barn är särskilt utsatta.
          </note>
          <note>
            Herr talman! Irak står inför svåra utmaningar. Våldsnivån i landet
            är hög. Man har en pågående humanitär kris. Miljontals människor
            har flytt från sina hem som en följd av den väpnade konflikten.
            Till detta kommer de många flyktingar från Syrien som tagit sig
            in till Irak – till inte ringa del sökande skydd undan Syriens
            president Assad.
          </note>
          <note>
            Behovet av stöd till Irak är alltså uppenbart. Och vi stöder
            förslaget om att Sverige fortsatt ska delta i den här insatsen.
            Till detta kommer att vi fortsatt ska bidra med humanitärt stöd
            och utvecklingssamarbete med fokus på främjande av demokratisk
            utveckling, mänskliga rättigheter, kvinnors situation, jämställdhet,
            antikorruption och stöd till det civila samhället. Det handlar
            om institutionsuppbyggande, ett till synes kanske tråkigt och
            omständligt ord men som betyder rättsstat, likhet inför lagen
            och ordning.
          </note>
          <note>
            Herr talman! Situationen i Irak och hela regionen är i dag mer
            komplex än när beslutet togs om insatsen i våras. Det finns en
            rad grupperingar som strider mot Isil/Daish men som också bekämpar
            varandra sinsemellan. Dessutom har läget i regionen komplicerats
            av Rysslands militära inblandning i Syrienkriget och uppenbara
            stöd till president Assad. Turkiet har också valt att spela en
            mer aktiv roll, samtidigt som det pågår en intern maktkamp inom
            Kurdistans regionala regering. Och vi har de mörka dåden i Paris
            den 13 november och Frankrikes begäran om hjälp enligt Lissabonfördraget
            samt ett önskemål från USA om mer åtgärder mot Daish att ta hänsyn
            till.
          </note>
          <note>
            Herr talman! För första gången har ett land, Frankrike, begärt
            stöd enligt Lissabonfördragets artikel 42.7. Det är viktigt att
            vi svarar upp på denna begäran på ett tydligt sätt och med substans.
            Vi är med och sätter en norm och en standard. Som vi nu behandlar
            ett annat medlemsland inom EU vill vi rimligtvis själva bli behandlade
            den gång vi är i behov av hjälp och stöd i samband med kris eller
            krig. Därför är det viktigt att vi nu gör rätt.
          </note>
          <note>
            När det gäller den franska begäran och USA-brevet förs nu samtal
            mellan regeringen och oppositionen. Det är väl bra, även om de
            tycks fortgå längre än vad jag hade tänkt mig. Det hade varit
            utmärkt ifall regeringen hade valt att agera lika proaktivt när
            den nu aktuella propositionen skulle beredas, därav vår reservation.
            Tala gärna med oss före, allra helst som vi begär mycket av de
            kvinnor och män som vi sänder ut på viktiga och betydelsefulla
            militära utlandsuppdrag. Det handlar varken om att se oss som
            rundningsmärken eller som gummistämplar.
          </note>
          <note>
            Herr talman! Utbildningsinsatsen, som koordineras av en stab
            i Erbil, syftar till att ge rådgivning och till och träna de irakiska
            försvarsstyrkorna i bland annat vapenhantering, sjukvård, försvarsstrid,
            strid i bebyggelse samt detektering av improviserade sprängladdningar.
          </note>
          <note>
            Herr talman! I en motion från Moderaterna och Centerpartiet har
            vi tagit upp några viktiga frågeställningar när det gäller den
            här insatsen.
          </note>
          <note>
            För det första handlar det om förankringen: att regeringen inför
            kommande förslag om fredsfrämjande insatser ska återgå till den
            ordningen att man säkerställer en bred samsyn i kammaren.
          </note>
          <note>
            För det andra handlar det om behovet av att utvärdera de insatser
            som Sverige har genomfört i Irak sedan insatsen inleddes.
          </note>
          <note>
            För det tredje handlar det om behovet av att göra en helhetsbedömning
            av säkerhetsläget i Irak och dess påverkan på den svenska insatsen.
          </note>
          <note>
            För det fjärde handlar det om personalens rättsliga status och
            behovet av tydliga bilaterala avtal med Irak.
          </note>
          <note>
            Det är viktigt att det finns ett brett politiskt stöd för att
            sända ut svenska män och kvinnor i farliga militära insatser och
            att det finns en samsyn kring de utmaningar som insatserna innebär
            och vad målsättningen är på lång sikt. Vi har exempelvis inte
            fått klarhet när det gäller våra tidigare ställda frågor kring
            just personalens säkerhet och juridiska status. Det här är viktigt.
          </note>
          <note>
            Herr talman! Till detta kommer att vi med detta beslut nu i praktiken
            tömmer kontot för internationella insatser. Ska vi göra mer i
            Irak eller någon annanstans – 2016 har alla möjligheter att bli
            ett händelserikt år – förutsätter det resurstillskott. Då vill
            jag vara tydlig med att det inte går att ta pengar från det nationella
            försvaret för att betala detta. För mig ligger försvarsuppgörelsen
            fast och därmed också försvarsbeslutet.
          </note>
          <note>
            Herr talman! När vi fattar den här typen av beslut är det angeläget
            att vi tänker på de svenska kvinnor och män som ska genomföra
            själva insatsen. Det är inte utan risker. Det innebär personliga
            uppoffringar. Jag vill därför passa på, å kammarens vägnar, att
            tacka alla de svenskar som genomför insatser i fredens tjänst.
          </note>
          <note>
            Med detta, herr talman, yrkar jag bifall till reservation nr
            1 från Moderaterna och Centern.
          </note>
          <note>
            (Applåder)
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 16.01 på förslag av förste vice talmannen
            att ajournera förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            § 14 (forts.) Fortsatt svenskt deltagande i den militära utbildningsinsatsen
            i norra Irak (forts. UFöU2)
          </note>
          <note type="speaker">
            Anf. 151 BJÖRN SÖDER (SD):
          </note>
          <note>
            Fru talman! Allan Widman ställde en ganska relevant fråga när
            vi debatterade det förra betänkandet om varför vi ställer oss
            positiva till det svenska deltagandet i Irak medan vi är negativa
            till det svenska deltagandet i Afghanistan.
          </note>
          <note>
            För vän av ordning är det en helt relevant fråga. Både dessa
            deltaganden vilar på det folkrättsliga mandatet, där den egna
            regimen har sökt stöd från det internationella samfundet.
          </note>
          <note>
            Sverigedemokraternas grundläggande princip är att vi egentligen
            inte ska delta i utländska insatser såvida det inte sker genom
            FN:s försorg. Men ingen regel finns utan att det också finns ett
            undantag.
          </note>
          <note>
            Situationen i Irak berör oss alla i högsta grad. Islamiska staten
            är inte bara något abstrakt och avlägset långt härifrån. De finns
            bland oss här och nu. Händelserna runt om i Europa den senaste
            tiden har påmint oss om detta, och här i Sverige finns hundratals
            som deltagit i strider för IS och kanske tusentals som sympatiserar
            med terrororganisationen. Den senaste tidens ökade invandringsvåg
            till Sverige har förmodligen också medfört nya terrorister, förklädda
            till flyktingar.
          </note>
          <note>
            Därför är det angeläget att också Sverige deltar i kampen mot
            terroris ­ men, detta på alla olika plan, såväl här hemma i Sverige
            som internatio ­ nellt.
          </note>
          <note>
            I Irak har Islamiska statens härjningar orsakat ett närmast ofattbart
            lidande för de t irakiska folke t i allmänhet och dess etniska
            och religiösa minoriteter i synnerhet. Från att det 2003 fanns
            ca 1,2 miljoner kristna bara i Irak har många tvingats fly, och
            antalet uppskattas ha sjunkit så lågt som till 180 000. Besläktad
            med de kristnas situation är situationen för övriga minoriteter,
            exempelvis yazidier, mandéer, turkmener, judar, romer och shabaker.
          </note>
          <note>
            Under augusti 2014 tvingades tusentals yazidier att fly upp i
            Sinjar ­ bergen, där de riskerade att svälta ihjäl i brist på
            vatten och mat. IS lycka ­ des också ta sitt barbariska terrorvälde
            till en helt ny nivå genom att insti ­ tutionalisera sexuellt
            slaveri bland sina soldater under premissen att våld ­ täkterna
            skulle föra icke-muslimer närmare Gud.
          </note>
          <note>
            I kölvattnet av den irakiska militärens offensiv våren 2015 har
            det även rapporterats om grova övergrepp begångna mot den sunnitiska
            befolkningen. Kriget har skapat en på vissa platser mycket allvarlig
            humanitär situation, och det krävs stora resurser för att hantera
            de humanitära behoven.
          </note>
          <note>
            Därför menar vi att det är en felprioritering av historiska mått
            att finansiera en hopplöst ineffektiv invandringspolitik genom
            att bland annat öka avräkningarna från biståndsanslaget i stället
            för att prioritera hjälp i dessa områden. Vi menar att Sverige
            bör använda sina begränsade resurser där de gör mest nytta, kraftigt
            öka stödet till humanitära insatser och arbeta för upprättandet
            av en säkerhetszon för landets minoriteter.
          </note>
          <note>
            Fru talman! Sverigedemokraterna ser positivt på den svenska insatsen
            i Irak men också med oro på dess tillkortakommande. För att bli
            en effektiv isbrytare behövs ett mycket bredare spektrum av åtgärder,
            både i Irak och här hemma i Sverige.
          </note>
          <note>
            Irak är en i många avseenden problematisk statsbildning. Landets
            grän ­ ser speglar inte någon naturlig avgränsning av folkgrupper
            utan är snarare en godtycklig indelning gjord av europeiska kolonialmakter.
            Eftersom Irak är ett lapptäcke av folkgrupper som visar uppenbara
            svårigheter att sam ­ existera fredligt behöver landet en konstitutionell
            lösning som tar hänsyn till dess minoriteters legitima krav på
            utökat oberoende.
          </note>
          <note>
            Eftersom politiken i Irak är starkt etniskt betonad är det varken
            rättvist eller ändamålsenligt att en grupp ska behöva luta sig
            mot en annan för sitt militära försvar. När IS invaderade norra
            Irak och Nineveslätten 2014 flydde de kurdiska styrkorna och den
            nationella irakiska armén. Den kristna och yazidiska befolkningen
            lämnades åt sitt öde , vilket fick horribla konsekvenser, närmast
            att likna vid ett folkmord.
          </note>
          <note>
            Händelserna under 2014 visar tydligt att den kristna och yazidiska
            befolkningen, även om de fått ett viktigt stöd av den kurdiska
            milisen under konfliktens gång, inte har några garantier om stöd
            från utomstående styrkor. Av denna anledning har man lagt grunden
            för en egen försvarsstyrka som kallas NPU. Styrkan är liten, ungefär
            600 man, tränas av ett privat säkerhetsföretag och får sin finansiering
            av privata donationer.
          </note>
          <note>
            Vi ser det som ytterst angeläget att även de svagaste minoriteterna
            i Irak har möjlighet att försvara sig själva och säkra sin överlevnad.
            Vi vill därför att regeringen arbetar för att koalitionen mot
            IS också inkluderar NPU i sina stödinsatser, om så inte redan
            görs.
          </note>
          <note>
            Kristna och yazidier är bland de numerärt minsta och svagaste
            minoriteterna i landet, och deras möjlighet till självförsvar
            är en förutsättning för skapandet av den autonoma provins som
            Iraks regering utlovat.
          </note>
          <note>
            Utbildningsinsatsen är i sig viktig men inte tillräcklig för
            att på ett ändamålsenligt sätt kunna stödja de kurdiska, irakiska
            och eventuellt de kristna och yazidiska styrkorna.
          </note>
          <note>
            Vi vill därför bredda insatsen genom att regeringen utreder behov
            av och möjligheter till materiellt stöd. Vi avser då inte krigsmateriel
            för strid utan annat specialiserat, materiellt stöd. Sådant stöd
            skulle kunna handla om kommunikation s - och sjukvårdsutrustning,
            mobila internetanslutningar och datorer och små förarlösa övervakningsplan
            liknande dem som använts i insatsen i Afghanistan, för att nämna
            några exempel.
          </note>
          <note>
            Nineveslätten i norra Irak var en del av det historiska assyriska
            kungariket och har under en längre tid be folkats av i huvudsak
            assyrier/ syrianer och kaldéer. Även kurderna har under lång tid
            haft ett stort mått av självstyre och har visat prov på demokratisk
            utveckling och respekt för mänskliga rättigheter, även om vissa
            inbördes våldsamheter mellan kurdiska grupper rapporterats under
            året.
          </note>
          <note>
            Vi anser därför att regeringen bör använda sitt inflytande och
            komplettera den militära insatsen med en politisk process för
            att påverka den irakiska regeringen i riktning mot utökat självstyre
            för de kristna på Nineveslätten och de kurdiska delarna av Irak.
            Vi anser detta vara enda lösningen för att få till en långsiktigt
            stabil och trygg situation i Irak.
          </note>
          <note>
            Avslutningsvis, fru talman: Att delta i internationella insatser
            belastar försvarsbudgeten. I en situation där Sverige inte har
            ett existensförsvar att tala om, samtidigt som det säkerhetspolitiska
            läget i Europa ser fortsatt osäkert ut, anser vi det inte lämpligt
            att ytterligare belasta försvarsbudgeten.
          </note>
          <note>
            Vi anser därför att regeringen ska tillskjuta ökade resurser
            till försvaret genom lån och sedan justera detta i kommande vårbudget.
            Vi vill generellt se kraftigt ökade resurser till försvaret, men
            vi anser att regeringen åtminstone ska tillskjuta additionella
            medel i syfte att kompensera för de ekonomiska påfrestningar som
            det innebär för Försvarsmakten att genomföra insatsen i Irak.
          </note>
          <note>
            Jag yrkar bifall till Sverigedemokraternas reservationer 4, 6
            och 7.
          </note>
          <note type="speaker">
            Anf. 152 DANIEL BÄCKSTRÖM (C):
          </note>
          <note>
            Fru talman! De senaste veckornas händelser visar att det är en
            orolig tid med många hot och pågående konflikter. Det händer stora
            och små saker som påverkar oss. Det händer nära, och det händer
            i fjärran. Inte minst i Mellanöstern känns situationen alltmer
            oöverblickbar, och händelseförloppen blir alltmer komplicerade
            och komplexa. Konfliktytorna berör många.
          </note>
          <note>
            Jag tycker att vi kan vara mycket stolta över att Sverige, liksom
            övriga EU, ingår i den breda koalitionen mot Daish. Den internationella
            koali ­ tionens insatser är av central betydelse för att nå fred
            och arbeta för säker ­ het i främst Irak och i Syrien.
          </note>
          <note>
            Insatserna för att kunna besegra Daish är viktiga även för säkerheten
            här i Europa och i Sverige. Vi måste fortsätta samverka med andra
            länder och organisationer för att förhindra och bekämpa denna
            terroristverksamhet, med respekt för och utgångspunkt i internationell
            rätt.
          </note>
          <note>
            I Irak har mördandet av yazidier, assyrier/syrianer och andra
            kristna grupper, kurder och shiamuslimer antagit groteska former.
            Dödandet och striderna måste få ett slut, och FN måste lägga mer
            resurser för att möta de behov som uppstår med stora flyktingströmmar,
            speciellt till grannländerna. Samtidigt måste de människor som
            begår dessa avskyvärda handlingar ställas inför rätta.
          </note>
          <note>
            Vi är bekymrade över att motsättningarna mellan olika kurdiska
            partier i den irakiska autonoma regionen Kurdistan har ökat på
            senare tid. Låt oss nu hoppas att irakiska Kurdistan inte hamnar
            i en ny inbördeskonflikt, för det vore förödande.
          </note>
          <note>
            Fru talman! Det är angeläget att säkerställa att den svenska
            militära utbildningsinsatsen förblir relevant och genomförbar
            även i en föränderlig politisk miljö. För att nå framgång med
            att bekämpa Daish och stabilisera Irak är det viktigt för säkerheten
            att landets etniska och religiösa grupper kan värnas. Den internationella
            koalitionens militära plan för Irak syftar till att hindra Daishs
            framryckningar och till att besegra organisationen. Den militära
            planen utgör en bredare strategi som även inkluderar diplomati
            och humanitära åtgärder. Därför behöver en politisk lösning nås.
          </note>
          <note>
            Jag vill understryka betydelsen av att riksdagen genom de berörda
            utskotten eller i kammaren får löpande information vid en eventuell
            anpassning av det svenska bidraget.
          </note>
          <note>
            Nuvarande situation i Irak gör att landet är ett mycket komplicerat
            område att göra insatser i, och det påverkar säkerheten för Sverige
            och våra svenska styrkor. Därför blir det extra viktigt med en
            grundlig analys, att ha god helhetssyn och att sträva efter långsiktighet
            i hur Sverige kan och ska bidra. Det här är också en insats som
            behöver en god och bred politisk process grundad i dialog och
            bred förankring.
          </note>
          <note>
            Det är viktigt inför eventuella andra kommande nya insatser att
            den breda förankringen eftersträvas mellan regeringen och övriga
            riksdagspartier i de diskussionerna. Ett brett stöd kräver en
            bred dialog. Fredsfrämjande insatser kräver ett gemensamt brett
            ansvarstagande och beslut som berör så många partier som möjligt
            i kammaren. Den tjänar också svenska säkerhetsintressen på. Det
            är bra för våra medborgares liv och hälsa.
          </note>
          <note>
            Insatsen beräknas under 2016 kosta upp till 115 miljoner kronor.
            Det innebär i praktiken att det inte kommer att finnas några ytterligare
            medel att disponera under nästa år inom anslaget 1:2 för internationella
            insatser. Om det uppstår ytterligare behov av förstärkta insatser
            utgår vi i Centerpartiet från att det kommer att tillföras mer
            pengar till det anslaget och att det i sig inte ska påverka övriga
            anslag för det militära försvaret för att i sin tur påverka den
            svenska försvarsförmågan negativt.
          </note>
          <note>
            Fru talman! Vår försvarspolitiska uppgörelse för perioden 2016–2020
            innebär att om fler internationella insatser ska göras får det
            inte urholka Sveriges försvarsförmåga. Vi måste ha fokus på det
            nationella försvaret, att bidra med internationella insatser och
            att hantera nya situationer som kommer att möta oss inför kommande
            år.
          </note>
          <note>
            Det råder turbulenta och oroväckande tider. För en del är det
            kanske naturligt att i första hand sluta sig och se om sitt eget
            hus. Men för Centerpartiet kan inte det försämrade säkerhetspolitiska
            läget i Europa innebära att vi inte är redo att agera i internationella
            insatser.
          </note>
          <note>
            För oss är det självklart att Sverige måste fortsätta att orka
            ge stöd till människor som ibland med livet som insats verkar
            för politiska och fredliga lösningar. Detta gäller i Irak och
            i Afghanistan, och det gäller också på andra håll i världen.
          </note>
          <note>
            Centerpartiet vill fortsätta att vara en kraft för människors
            frihet, verka för en säker, trygg och fredlig värld och vara en
            garant för att Sverige tar ett stort internationellt ansvar såväl
            i utvecklingsarbete som genom internationella insatser.
          </note>
          <note>
            Jag vill avsluta med att tacka alla de kvinnor och män som för
            Sveriges räkning nu genomför insatser i fredens tjänst. Tack till
            de direkt berörda, och tack till alla anhöriga som gör det möjligt
            att genomföra de beslut riksdagen har fattat.
          </note>
          <note>
            (Applåder)
          </note>
          <note type="speaker">
            Anf. 153 MIKAEL OSCARSSON (KD):
          </note>
          <note>
            Fru talman! I kväll debatterar vi alltså det sammansatta utrikes-
            och försvarsutskottets betänkande som handlar om fortsatt svenskt
            deltagande i den militära utbildningsinsatsen i norra Irak. Jag
            ska kommentera betänkandet om en liten stund, men låt mig först
            beskriva lite av verkligheten i norra Irak och Syrien.
          </note>
          <note>
            Efter tio år av systematisk förföljelse har antalet kristna i
            Irak minskat från 1,5 miljoner människor till ungefär en tredjedel.
            Resten har tvingats fly utomlands eller dödats i ständigt tilltagande
            trakasserier och övergrepp.
          </note>
          <note>
            I Syrien råder en liknande situation. Minst en tredjedel av landets
            600 000 kristna har tvingats fly på grund av sin tro. På motsvarande
            sätt har också yazidierna drabbats. Det är en situation där vi
            som beslutsfattare i både Sveriges riksdag och Europaparlamentet
            måste ta till oss fakta och se att det Isis/Daish utsätter de
            kristna och yazidierna för, minoriteterna i Irak och Syrien, är
            inget annat än ett folkmord. Därför krävs tydliga insatser.
          </note>
          <note>
            Det vi nu diskuterar är Sveriges insats. Det handlar om ett fortsatt
            svenskt deltagande i norra Irak. En svensk väpnad styrka ställer
            sig till förfogande fram till utgången av 2016 för den militära
            utbildningsinsatsen. Insatsen genomförs mot Daish/IS på inbjudan
            av den irakiska regeringen. Sveriges bidrag består av 35 personer,
            och styrkan kan vid behov utökas med 85 personer och totalt uppgå
            till 120 personer.
          </note>
          <note>
            När insatsen först beslutades var slutdatumet satt till december
            2015. Situationen är i dag långt mer komplex och svårbedömd än
            när det senaste beslutet fattades i början av 2015. Komplicerande
            faktorer har tillkommit, till exempel att Ryssland beslutat att
            sända trupper till Syrien, att en rad grupperingar som strider
            mot Daish/IS också bedriver en konflikt sinsemellan samt att Turkiet
            har valt att ta en mer aktiv roll i situationen.
          </note>
          <note>
            En utbildningsinsats i ett land som befinner sig i krig måste
            ha ett långsiktigt mandat för att alla inblandade parter ska kunna
            upprätta en långsiktig strategi. Att nu regeringen har för avsikt
            att besluta på årsbasis är bättre än i förra beslutet. Men att
            försöka få till en långsiktighet i insatsen i Irak är av största
            vikt. Därför bör regeringen tillse att Försvarsmakten har full
            insyn i regeringens strategiska överväganden likaväl som i de
            utrikespolitiska överväganden som har gjorts i detta ärende.
          </note>
          <note>
            I Sveriges kamp mot terrorismen är vårt bidrag till den internationella
            koalitionen mot Daish/IS betydelsefullt. Därför är Kristdemokraternas
            mening att insatsens omfattning över tid behöver trappas upp.
            Sverige behöver därför förbereda sig på att utveckla insatsen
            och tillföra ytterligare hjälp till koalitionen eller till andra
            länder som drabbas i sviterna av konflikten i Irak och Syrien.
            Om koalitionen så efterfrågar bör Sverige se över möjligheten
            att skicka JAS 39 Gripen-plan i kampen mot Daish/IS. Vilka uppgifter
            svenskt stridsflyg skulle kunna ha på plats måste Försvarsmakten
            bistå med att bedöma, men vi från riksdagens håll ska signalera
            att vi är beredda att bistå med stridsflyg om frågan så kommer.
          </note>
          <note>
            Kurdistans regionala regering, KRG, behöver omvärldens stöd och
            har själv efterfrågat ett stöd i form av militär materiel. Sverige
            bör hörsamma denna vädjan, liksom exempelvis Tyskland har gjort.
            Vilken typ av materiel Sverige har möjlighet att bidra med inom
            ramen för vår nuvarande lagstiftning bör beredas på regeringsnivå.
            Viljeinriktningen från svensk sida bör emellertid vara att stödja
            KRG med materiel – om så är möjligt.
          </note>
          <note>
            Med dessa ord vill jag för tids vinnande yrka bifall till reservation
            2, men självklart står jag bakom alla våra reservationer.
          </note>
          <note>
            (Applåder)
          </note>
          <note type="speaker">
            Anf. 154 KENNETH G FORSLUND (S):
          </note>
          <note>
            Fru talman! Sverige är sedan en tid aktivt i norra Irak och i
            Kurdistanregionen med att utbilda kurdiska peshmergasoldater som
            strider mot Daish. Vi har för den här utbildningsinsatsen svensk
            personal stationerad både hos den irakiska försvarsledningen i
            Bagdad och i Kurdistanregionen, där peshmergatrupperna finns.
            Peshmerga är alltså en kurdisk militärgren som ingår i den irakiska
            försvarsorganisationen.
          </note>
          <note>
            Normalt sett brukar vi sända personal på väpnade uppdrag baserat
            på säkerhetsrådsresolutioner i FN, men detta är ett av de undantag
            vi har. Här finns svensk personal på plats utifrån en annan folkrättslig
            grund – dels utifrån det beslut i FN:s säkerhetsråd som uppmanar
            alla medlemsstater i FN att sluta upp i kampen mot Daish, dels
            utifrån att den irakiska nationen och regeringen har bjudit in
            Sverige och ett antal länder att delta i den här utbildningsinsatsen
            för att stödja de irakiska försvarsgrenarnas kamp mot Daish.
          </note>
          <note>
            Den region vi befinner oss och primärt verkar i, alltså Kurdistanregio
            ­ nen, är en komplicerad region sett till den interna politiska
            situationen. Det har blivit allt tydligare den senaste tiden.
            Vi följer detta noga från den svenska riksdagen och den svenska
            regeringen, och det är även någonting som har diskuterats under
            arbetets gång med detta betänkande. Utifrån de meningsskiljaktigheter
            och komplikationer vi vet finns mellan olika kurdiska partier
            och grupperingar i Kurdistanregionen vill jag dock, fru talman,
            särskilt peka på att det är av största vikt att alla folkvalda
            och alla partier i Irak och i Kurdistanregionen respekterar landets
            demokratiskt instiftade institutioner.
          </note>
          <note>
            Med detta, fru talman, yrkar jag bifall till förslaget i sammansatta
            utrikes- och försvarsutskottets betänkande nr 2.
          </note>
          <note type="speaker">
            Anf. 155 HANS WALLMARK (M) replik:
          </note>
          <note>
            Fru talman! Jag tycker att utrikesutskottets ordförande gör en
            utmärkt exposé över den legala grunden för vårt agerande i Irak,
            och jag har inget att invända.
          </note>
          <note>
            Vi är dock några som har motionerat om och haft reservationer
            i detta. Till exempel finns det en motion från Centerpartiet och
            Moderaterna där vi lyfter fram några saker. Bland annat säger
            vi att det är viktigt att vi tillvaratar de erfarenheter vi får
            med den här typen av insatser, och jag skulle gärna vilja höra
            lite grann om hur Socialdemokraternas främsta företrädare i den
            här debatten ser på det.
          </note>
          <note>
            Vi har också varit mycket kritiska till att propositionsskrivandet
            har föregåtts av en brist på förankring. När det gäller så stora
            saker som internationella insatser med kvinnor och män som vi
            skickar utomlands på farliga uppdrag – och jag vill understryka
            att detta är ett farligt uppdrag – tycker jag att det är viktigt
            att man just har en bred förankring. Det brukar vi ha rent historiskt.
            Vi hade det under alliansregeringen, och jag utgår ifrån att även
            Socialdemokraterna vill ha det på det sättet.
          </note>
          <note>
            Jag kan bara konstatera att propositionsskrivandet tyvärr inte
            har föregåtts av den typen av informella samtal. Det hade varit
            intressant att höra utrikesutskottets ordförande kommentera även
            den delen. Nu finns det nämligen en stor och bred uppslutning
            i Sveriges riksdags kammare bakom detta, men jag tycker ändå att
            det när vi är beredda att sända signalen att behålla eller skicka
            trupp utomlands är bra om det föregås av breda konsultationer
            och att alla sidor har möjligheter att påverka dokumenten och
            deras utformning – just för att ingen oppositionsföreträdare ska
            betraktas som vare sig ett rundningsmärke eller en gummistämpel.
          </note>
          <note>
            Till detta kommer också den ekonomiska dimensionen. Med den här
            insatsen kommer vi i praktiken att tömma kontot för internationella
            insatser inom försvarsbudgetens ram, och det är besvärande inför
            2016. Vi kan nämligen få fler propåer eftersom det finns oroliga
            områden runt Europa.
          </note>
          <note type="speaker">
            Anf. 156 KENNETH G FORSLUND (S) replik:
          </note>
          <note>
            Fru talman! Jag tackar Hans Wallmark för frågorna.
          </note>
          <note>
            Ja, det är viktigt att vi alltid tar till vara erfarenheter,
            både på kort och på lång sikt, under pågående och efter avslutade
            internationella insatser. Vi har i arbetet med att förlänga den
            här insatsen tagit del av information och haft möjlighet att ställa
            frågor, och det har också ställts en hel del frågor om hur erfarenheterna
            så här långt har varit. Hur har det fungerat? Har situationen
            i den region vi befinner oss i förändrats på ett avgörande sätt,
            så att vi kanske ska överväga hur insatsen ska ske och i vilken
            omfattning den ska ske?
          </note>
          <note>
            Vi har ändå kommit till slutsatsen – och jag har uppfattat det
            som att den även har stöd av Hans Wallmark och Moderaterna – att
            det är viktigt att vi fortsätter, trots att lägessituationen i
            den här regionen inte ser ut som när vi började insatsen.
          </note>
          <note>
            När det gäller förankringen har det varit samtal och information
            med oppositionspartier. Jag har förstått att man hade velat ha
            mer kontakt och en mer omfattande sådan process. Det är alldeles
            riktigt, som Hans Wallmark pekar på, att det finns en lång tradition
            av det. Inte minst den tidigare moderatledda regeringen var mycket
            noga med att förankra den här typen av beslut hos oppositionen,
            kan jag vittna om, och även ge oppositionen en reell möjlighet
            att påverka innehåll och inriktning.
          </note>
          <note>
            Jag tycker att det är viktigt att upprätthålla den traditionen,
            och jag är alldeles övertygad om att regeringen också tycker att
            det är viktigt . Det faktum att man inte upplever det så den här
            gången är någonting vi måste ta till oss. Vi får ta chansen att
            prestera bättre i framtiden när vi tar nya, liknande beslut.
          </note>
          <note type="speaker">
            Anf. 157 HANS WALLMARK (M) replik:
          </note>
          <note>
            Fru talman! Jag uppskattar utrikesutskottets ordförandes ord.
            Utan att föregå de samtal som nu pågår vill jag också säga att
            regeringen har varit mycket mer tillmötesgående i samtal när det
            gäller hanterandet av både Frankrikes begäran om stöd i enlighet
            med Lissabonfördraget och det brev som nu har kommit från USA
            om ytterligare åtgärder i kampen mot Isil/Daish. Det vill jag
            kvittera och visa uppskattning för. Det är klart att det som hände
            i samband med det här propositionsskrivandet och det som händer
            nu möjligtvis kan ha ett samband med varandra, men det finns en
            helt annan beredvillighet till diskussion. Det vill jag kvittera
            att det uppskattas från oppositionen.
          </note>
          <note>
            Jag delar också bedömningen att lägessituationen har försämrats
            jämfört med när vi tog de första besluten. Det är därför jag menar
            att det är viktigt att vi diskuterar och också utvärderar detta
            brett.
          </note>
          <note>
            Vidare tror jag att vi ska vara väldigt stolta över den insats
            vi gör. Den är nämligen uppskattad, den är behövd och den är efterfrågad.
            Folk ser den dessutom – andra i Alliansen och andra i koalitionen
            ser det Sverige bidrar med, och det är uppskattat. Det ska vi
            också säga till dem som är där, och det tycker jag att alla har
            gjort.
          </note>
          <note>
            Avslutningsvis har vi det här med pengarna, fru talman. När vi
            i kammaren i morgon fattar beslutet om denna insats kommer vi
            i praktiken att ha 4 miljoner kronor kvar på kontot för internationella
            insatser under 2016. Jag tror att det finns skäl att tro att det
            kan komma att behövas mer pengar under 2016.
          </note>
          <note>
            För all klarhets skull vill jag därför säga att Socialdemokraterna
            och Moderaterna är två av partierna som står bakom den försvarsuppgörelse
            som ledde till det försvarsbeslut vi har och där tanken är att
            vi flyttar pengar från internationella insatser till det nationella
            försvaret. Då vill jag bara vara tydlig med att vi under 2016
            inte kan flytta pengar från det na ­ tionella försvaret till den
            internationella verksamheten, för nu ska vi ta hem det försvarsbeslut
            vi har fattat.
          </note>
          <note type="speaker">
            Anf. 158 KENNETH G FORSLUND (S) replik:
          </note>
          <note>
            Fru talman! Det är bra och glädjande att man upplever det som
            att man får mer information om och bättre möjligheter att vara
            delaktig i processen när det gäller det som just nu förbereds
            kring den begäran som har kommit från Frankrike och det brev som
            har kommit från USA. Vad som är orsak och verkan till det tänker
            jag dock inte spekulera i, men det kan vara så att Hans Wallmark
            har rätt.
          </note>
          <note>
            När det gäller pengarna är det alldeles riktigt att det under
            2016 finns ytterst lite utrymme kvar. Det är alldeles riktigt
            att det finns en försvars ­ överenskommelse mellan fem partier,
            och vi har alla fem anledning att hålla i den överenskommelsen.
            Det överenskommelsen syftar till – det vill säga att stärka det
            svenska försvaret, utrusta det bättre, personalförsörja det bättre
            och över huvud taget prestera bättre – är nämligen oerhört avgö
            ­ rande med tanke på hur vår omedelbara omvärld och närhet ser
            ut.
          </note>
          <note>
            Det gör att det är svårt att hitta mer pengar under 2016. Jag
            noterar att det i vart fall i medierna finns uppgifter om förslag
            och idéer från olika partier i oppositionen om saker och ting
            som skulle kosta pengar på det internationella kontot. Jag förutsätter
            att man då också har idéer om hur man ska finansiera det, och
            jag utgår från att den finansieringen ligger utom den försvarsbudget
            som vi har enats om i fempartiöverenskommelsen.
          </note>
          <note type="speaker">
            Anf. 159 PERNILLA STÅLHAMMAR (MP):
          </note>
          <note>
            Fru talman! Det är ingen underdrift att säga att USA:s invasion
            i Irak år 2003 inte ledde till det resultat som man hoppats. Sett
            i backspegeln är nog de flesta är överens om att kriget blev ett
            militärt, säkerhetspolitiskt, humanitärt, ekonomiskt och moraliskt
            misslyckande. Tyvärr fungerade också kriget som en katalysator
            för jihadister från hela Mellanöstern och Europa, som reste till
            Irak för att slåss mot USA.
          </note>
          <note>
            Även om USA:s invasion kan sägas utgöra en del av grunden till
            våldet i Irak finns det också andra viktiga orsaker till den situation
            vi ser i dag. Inte minst har inbördeskriget i Syrien spillt över
            till Irak. IS har sett möjligheten att nå sitt politiska mål,
            att bilda en gemensam islamistisk stat av de områden man kontrollerar
            i Syrien och Irak.
          </note>
          <note>
            En förutsättning för att framgångsrikt bekämpa IS och stabilisera
            Irak är att landets bakomliggande och olösta problem om politiskt
            inflytande för landets många minoriteter och etniska grupper adresseras.
            Att IS har kunnat ta över en tredjedel av Iraks territorium är
            i mångt och mycket en konsekvens av dessa olösta problem.
          </note>
          <note>
            Fru talman! IS framryckning och övergrepp på den irakiska befolkningen
            har lett till omfattande åtgärder av det internationella samfundet.
            FN har spelat en central roll, både genom säkerhetsrådet och genom
            FN-missionen på plats i Irak. Miljöpartiet anser det är rätt att
            Sverige hörsammar inbjudan från den irakiska regeringen om att
            vi ska fortsätta delta i den militära utbildningsinsats som genomförs
            av koalitionen mot IS i norra Irak. FN:s säkerhetsråd har fördömt
            IS agerande och konstaterat att IS och andra grupper utgör ett
            hot mot internationell global fred och säkerhet. Med detta som
            grund finns det folkrättslig grund för insatsen, och då tycker
            Miljöpartiet att det är en plikt att ställa upp och kämpa för
            freden och säkerheten i världen.
          </note>
          <note>
            Fru talman! Med detta sagt är det viktigt att understryka att
            det inte finns någon militär lösning på krisen. Det är därför
            viktigt att vi ser till den totala insatsen Sverige gör förutom
            det rent militära som vi behandlar här i dag. Det spelar roll
            att Sverige är det land i Europa som tar emot flest asylsökande,
            och det spelar roll att vi samtidigt värnar biståndet och fort
            ­ sätter att vara den största givaren per capita.
          </note>
          <note>
            Därför är det också viktigt att regeringen skjuter till ytterligare
            pengar till det humanitära biståndet i en tid där människors,
            inte minst flickors och kvinnors, liv står på spel i underfinansierade
            flyktingläger och att vi satsar 1,5 miljarder på bistånd till
            Syrienkrisen, där vi på ett nytt sätt gifter samman det humanitära
            biståndet med det långsiktiga. Det är ett bistånd som kommer såväl
            Syrien som kringliggande länder till del. Det är också viktigt
            med det diplomatiska stöd som Sverige ger fredsprocessen i Syrien
            genom Birgitta Holst Alani, som på FN:s generalsekreterares förfrågan
            ska hjälpa FN:s sändebud Staffan de Mistura att mäkla fred i Syrien.
          </note>
          <note>
            För att för att bekämpa IS måste vi också ingjuta framtidstro
            hos dem som ska bygga upp regionen efter kriget – hos dem som
            söker sin tillflykt till IS för att de inte ser någon annan framtid.
          </note>
          <note>
            Fru talman! Med detta yrkar jag bifall till utskottets förslag
            om fortsatt svenskt deltagande i den militära utbildningsinsatsen
            i norra Irak.
          </note>
          <note type="speaker">
            Anf. 160 HANS WALLMARK (M) replik:
          </note>
          <note>
            Fru talman! I mitt förra replikskifte, med utrikesutskottets
            ordförande, glömde jag en nog så viktig detalj som också fanns
            med i vår motion. Det handlar om den legala statusen för dem från
            svenska Försvarsmakten som finns i norra Irak. Jag vill verkligen
            understryka för regeringen hur viktigt det är att vi försöker
            få till stånd ett bilateralt avtal med Irak när det gäller statusen
            på våra medarbetare. Jag vill bara påminna regeringssidan om detta.
          </note>
          <note>
            Fru talman! Till detta kommer att USA:s president i september
            2014 tillkännagav att man avsåg att bilda en internationell koalition
            mot terroristorganisationen Isil, och kort därefter anslöt sig
            Sverige till koalitionen, och den 20 september 2014 välkomnade
            Irak militärt stöd i kampen mot Isil i ett brev till FN:s säkerhetsråds
            ordförande. Det var detta Pernilla Stålhammar redogjorde för.
          </note>
          <note>
            Vi ingår i en koalition med lite drygt 60 länder, och vi tillhör
            den inre kärnan med ungefär 20 länder. Nu finns det också önskemål
            från en del om att göra mer. Det har till exempel framkommit i
            brev från USA till Sveriges försvarsdepartement och Utrikesdepartementet.
            Jag vill bara fråga Pernilla Stålhammar hur hon ställer sig till
            detta. Vi fattar ju det här beslutet nu, men vi kan också tänka
            oss att göra mer inom ramen för den koalition som vi är en del
            av.
          </note>
          <note>
            Jag har också en kontrollfråga: Om vi skulle behöva göra mer
            i norra Irak eller någon annanstans i vår internationella kamp
            mot Isil/Daish, har i så fall Pernilla Stålhammar någon idé om
            hur vi skulle kunna finansiera det? Med det beslut som vi fattar
            i morgon kommer vi ju att nolla kontot för internationella insatser.
            Kan Pernilla Stålhammar vara öppen för att till exempel flytta
            pengar från det nationella försvaret till internationella insatser?
          </note>
          <note type="speaker">
            Anf. 161 PERNILLA STÅLHAMMAR (MP) replik:
          </note>
          <note>
            Fru talman! Tack, Hans Wallmark! Självklart är det viktigt med
            den legala statusen på de soldater som vi skickar ut. De riskerar
            sina liv, och det är viktigt att vi har allting på plats. Där
            instämmer jag.
          </note>
          <note>
            Alla måste ställa upp och hjälpa till att bekämpa den vedervärdiga
            rörelse som IS är. Vi har ett smörgåsbord av olika insatser. Ser
            man till solidaritetsklausulen inom EU behöver det inte nödvändigtvis
            innefatta militära insatser, men man ska bidra solidariskt på
            det sätt som är lämpligt och som man är bäst på.
          </note>
          <note>
            Jag vill understryka det jag nämnde i mitt anförande om Birgitta
            Holst Alanis medverkan, med Staffan de Mistura i Syrien och det
            stora humanitära stöd vi ger, där vi också har tillskjutit 2 miljoner
            svenska kronor under innevarande år till ett extra humanitärt
            stöd i regionen, liksom det stora bistånd till Syrien med 1,5
            miljarder som vi kommer att presentera på torsdag.
          </note>
          <note>
            Sedan får vi titta på andra insatser. Dem känner jag inte att
            jag kan uttala mig om här och nu, för det pågår diskussioner,
            helt enkelt.
          </note>
          <note type="speaker">
            Anf. 162 HANS WALLMARK (M) replik:
          </note>
          <note>
            Fru talman! Jag tror att vi alla här i kammaren kan enas om att
            Isil/Daish är vår samtids dödsskvadroner. Därför är det rätt och
            riktigt – moraliskt, politiskt och av hänsyn till de människor
            som drabbas av deras framfart i Syrien, Irak, Beirut, Istanbul
            eller Paris – att vi deltar på alla sätt i kampen mot dem. Jag
            tror också att det är viktigt att det arbetet innehåller flera
            komponenter, men den militära komponenten måste finnas med.
          </note>
          <note>
            Jag uppskattar att Pernilla Stålhammar som företrädare för regeringssidan
            understryker vikten av den legala statusen för dem som tjänstgör
            i norra Irak.
          </note>
          <note>
            Jag hoppas att regeringen kan göra mer där, för vi behöver den
            typen av legal struktur på plats. Det är viktigt för dem som tjänstgör,
            och det är viktigt för Försvarsmakten.
          </note>
          <note>
            Jag tror som sagt att vi under 2016 med stor sannolikhet kommer
            att få fler och andra propåer om internationella insatser även
            med militär komponent. Som antyds av Pernilla Stålhammar kan det
            hända saker och ting i Syrien som kan vara hoppingivande men som
            också gör att det kan behövas politisk och även militär personal
            på plats för att övervaka en eventuell vapenvila och någon form
            av stabil fred. Det är i alla fall en förhoppning man kan ha.
          </note>
          <note>
            Jag vill bara ställa den kontrollfråga som jag hade: Skulle Pernilla
            Stålhammar som företrädare för Miljöpartiet kunna tänka sig att
            just den typ av internationell verksamhet som innehåller en militär
            komponent finansieras genom att man tog pengar från det nationella
            försvaret?
          </note>
          <note type="speaker">
            Anf. 163 PERNILLA STÅLHAMMAR (MP) replik:
          </note>
          <note>
            Fru talman! Tack, Hans Wallmark, för den frågan igen! När man
            får en förfrågan och gör en bedömning måste man såklart titta
            på varifrån pengarna ska tas. Men det är ingenting som jag här
            i kammaren i dag kan föregå, för det kommer i så fall att ske
            en omfördelning av pengarna i budgeten.
          </note>
          <note>
            Jag skulle vilja returnera frågan – men det kan jag tyvärr inte
            göra nu – om vad Hans Wallmark hade velat se att pengarna hade
            tagits ifrån.
          </note>
          <note type="speaker">
            Anf. 164 STIG HENRIKSSON (V):
          </note>
          <note>
            Fru talman! Jag håller med om mycket av Pernilla Stålhammars
            inledande analys av ansvaret för Iraks sönderfall. Det är lätt
            att glömma bort det när man står mitt uppe i någonting. Man måste
            ändå lära sig något av historien och bakgrunden till Isis/Daish
            framväxt.
          </note>
          <note>
            Vänsterpartiet stöder regeringens förslag att till utgången av
            december månad 2016 ska en svensk väpnad styrka delta i den militära
            utbildningsinsatsen, framför allt för att utbilda kurdiska peshmergastyrkor.
            Det är en utbildningsinsats som genomförs av koalitionen mot Isil/Daish
            i norra Irak på inbjudan av den irakiska regeringen. Det svenska
            bidraget är som sagt inte så stort numerärt. Det är högst 35 man
            i normalfallet, och det kan bli 120 om så skulle krävas. Men vad
            jag har förstått gör man god nytta där man arbetar, så det är
            helt klart substantiellt.
          </note>
          <note>
            Denna insats har folkrättsligt stöd i och med begäran från Iraks
            erkända regering. I ett brev från Iraks dåvarande utrikesminister
            till FN:s generalsekreterare den 25 juni 2014 efterfrågade Irak
            hjälp med att bekämpa Isil/Daish genom bland annat utbildningsstöd
            och materiellt stöd för det irakiska försvaret. Ett folkrättsligt
            stöd är alltid ett nödvändigt villkor för att Vänsterpartiet ska
            stödja den här typen av insatser.
          </note>
          <note>
            Det efterlyses här att man ska göra mer. Om vi nu ska gå utanför
            den diskussion som betänkandet egentligen handlar om tycker jag
            att vi naturligtvis alltid bör kunna överväga att göra mer. Jag
            är dock förvånad vid att ”göra mer” är så extremt fixerat just
            vid militära insatser. Det som Pernilla Stålhammar också pekade
            på – många humanitära insatser, hjälp att bygga upp civila strukturer
            etcetera – är ändå på sikt väl så viktigt som att stötta militärt.
          </note>
          <note>
            Vidare vad gäller folkrätten: Den 15 augusti 2014 antog FN:s
            säkerhetsråd resolution 2170 om kollektiva och nationella åtgärder
            mot Isil, Nusrafronten och andra grupper med kopplingar till al-Qaida
            och de brott som grupperna begår i Irak och Syrien. Dessa brott
            är fasansfulla och otaliga.
          </note>
          <note>
            Engagemanget torde vara långsiktigt; det är helt rätt. Men med
            tanke på det ganska volatila läget i området finner vi det klokt
            att, så att säga, ta ett år i taget. Det är bra om riksdagen får
            ta ställning vartefter. Det är trots allt svenska mäns och kvinnors
            liv vi beslutar om när vi fattar sådana här beslut.
          </note>
          <note>
            Låt mig avsluta med att tillägga en personlig reflektion. Jag
            tycker att det finns mycket positivt att säga om beredningen av
            detta förslag. Vi har haft goda möjligheter att ställa frågor
            och att diskutera med representanter för både regeringen och Försvarsmakten.
            Det tackar jag särskilt för.
          </note>
          <note>
            Jag yrkar således bifall till utskottets förslag i betänkandet.
          </note>
          <note type="speaker">
            Anf. 165 ALLAN WIDMAN (L):
          </note>
          <note>
            Fru talman! Det är till följd av brister i svensk nationell infrastruktur
            som jag i dag inte har möjlighet att yrka bifall till en reservation
            från Liberalerna i det sammansatta utskottet. Jag får nöja mig
            med att yrka bifall till motion 2015/16:3276 av undertecknad med
            flera.
          </note>
          <note>
            Många talare har varit upp e i talarstolen och talat om läget
            och om den breda koalitionen mot Daish. Det finns kanske inte
            så mycket att tillägga just i dessa delar. Koalitionen är otroligt
            bred och består av drygt 60 länder. Till dags dato har koalitionen
            utfört drygt 8 000 flygattacker mot IS i området.
          </note>
          <note>
            Organisationen Daish har lidit, inte minst de senaste månaderna,
            under det oerhörda tryck som de har behövt utstå. Man kan ändå
            konstatera att flygattackerna så här långt inte har gjort någon
            avgörande skillnad. Ju längre tiden går, fru talman, och som situationen
            har utvecklat sig i Syrien och Irak, desto mer uppenbart blir
            det för en utomstående betraktare att det är kampen på marken
            mot Daish som kommer att bli avgörande.
          </note>
          <note>
            När man frågar sig vad Sverige kan göra i termer av stöd till
            i första hand peshmerga på marken kan man konstatera att det som
            regeringen nu föreslår och som utskottet i sin helhet ställer
            sig bakom – en fortsatt utbildningsinsats i Irak i ytterligare
            tolv månader – är ett utmärkt bidrag.
          </note>
          <note>
            Det är dock viktigt att konstatera att många länder också i Europa
            även bistår peshmerga materiellt i detta område. Jag tror att
            det var Hans Wallmark som talade om det som i trängre kretsar
            nu benämns Amerikabrevet. Brevet innehåller en begäran från USA
            så som ledande i koalitionen till andra länder om ett utökat stöd.
            Dokumentet är i likhet med många andra dokument numera i Regeringskansliet
            föremål för sekretess. Jag kan inte hänföra mig till det.
          </note>
          <note>
            Jag kan dock konstatera, fru talman, genom de kontakter jag har
            haft med en lång rad beskickningar i Sverige under de senaste
            veckorna, genom att följa vad amerikanska tankesmedjor definierar
            när det gäller behov för peshmergan och när jag lyssnar på KRG,
            den regionala kurdiska regeringen, att bilden är att materielbehoven
            bekräftas gång på gång.
          </note>
          <note>
            Det handlar om en större rörlighet. Rörlighet på ett slagfält
            är ett av de taktiska grundelementen. Genom hög rörelse kan man
            överraska. Man kan förvirra en motståndare och skaffa sig ett
            lokalt övertag. Det är ställt utom allt tvivel att peshmerga saknar
            de transportmedel och den logistik som man behöver för att på
            ett framgångsrikt sätt kunna föra kampen mot Daish.
          </note>
          <note>
            Det är också uppenbart att det finns ett behov av CBRN-utrustning,
            det vill säga skydd mot massförstörelsevapen. Inte minst Margot
            Wallström och Peter Hultqvist har själva efter sin resa konstaterat
            att peshmerga utsätts för attacker med både senapsgas och klorgas.
            Sådan utrustning saknas i stora stycken, liksom naturligtvis sjukvårdsmateriel.
            Det finns också tydliga indikationer på att man saknar understödsvapen
            och ammunition till dessa.
          </note>
          <note>
            Det är för en stor majoritet av Sveriges riksdag så här långt
            omöjligt att bistå peshmerga och kampen på marken mot IS med den
            här typen av stöd. De flesta partier säger nej. Men, fru talman,
            det gör inte Liberalerna. Vi vet att om den här markoperationen
            ska bli framgångsrik – och så här långt är det bara peshmergan
            som vill stödja den – måste vi också stödja dem som finns där.
          </note>
          <note>
            Man kan fråga sig: Vad är den moraliska klokskapen i att skicka
            soldater till ett annat land för att stödja en militär kamp men
            samtidigt inte anse det möjligt att skicka materiell utrustning
            till stöd för samma kamp? Och varför är det för Sverige möjligt
            att leverera pansarbandsrobotar till exempel till Saudiarabien
            men samtidigt omöjligt att leverera understödsvapen till dem som
            är i kamp med en av de värsta företeelser som vår tid har sett?
          </note>
          <note>
            Fru talman! Just nu befinner sig USA:s utrikesminister i Moskva.
            Han har i dag haft samtal med utrikesminister Sergej Lavrov och
            kommer att möta, eller kanske möter just nu, Vladimir Putin. Det
            som de nu planerar för är en bit ovanför den svenska politiska
            debatten. Vad ska komma när kampen mot IS har förts framgångsrikt?
          </note>
          <note>
            Jag vill gärna understryka, fru talman, att Daish aldrig kan
            vara en del av den politiska lösningen. De måste förintas. Därefter
            kan den politiska, konstruktiva diskussionen om Syriens och även
            Iraks framtid påbörjas.
          </note>
          <note>
            Vi har fått en hjälpbegäran inte bara från USA utan även från
            Frankrike efter attentaten i Paris förra månaden. Jag vill understryka
            att den signal som Sverige nu skickar inte bara har betydelse
            när det gäller kampen mot Daish i Syrien och Irak, utan den har
            också en viktig prejudicerande betydelse för umgänget mellan EU:s
            olika medlemsstater. Som vi behandlar det land som nu anser sig
            vara utsatt för väpnat angrepp kommer vi att bli behandlade av
            våra kollegor inom EU i en eventuell framtid.
          </note>
          <note>
            Jag är också av uppfattningen att en finansiering av det extra
            bidrag som jag föreställer mig att Sverige kommer att erbjuda
            med anledning av den franska hjälpbegäran inte får drabba det
            svenska försvaret. Liberalerna är förvisso ingen del av försvarsöverenskommelsen
            och behöver därför kanske inte i första hand värna den, men, fru
            talman, vi värnar det militära försvaret. Just nu är det viktigt
            att de fattiga medel som Sverige har lyckats avstå för återuppbyggnaden
            av en nationell dimension inte rörs.
          </note>
          <note>
            Jag har hört flera talare använda olika epitet här i talarstolen
            för det som nu händer i Syrien och Irak och de fruktansvärda saker
            som Daish företar sig. Men jag tror att det är först när man blir
            väldigt konkret som man till fullo kan beskriva det som nu sker.
          </note>
          <note>
            I dag läste jag en debattartikel i Svenska Dagbladet. Det handlade
            om en signal som gått ut från Mosul om att Daish nu systematiskt
            mördar barn som lider av Downs syndrom. I går kväll kunde vi på
            nyheterna, jag tror att det var Aktuellt , lyssna till lagmannen
            Ralf G Larsson från Göteborg. Han hade varit med och dömt två
            personer som gjort sig skyldiga till mord i det här området. Jag
            tyckte, fru talman, att det var tämligen rörande när denne äldre
            jurist sa: Jag har dömt i många mordrättegångar, men jag har aldrig
            fått se ett mord begås. Det var inte svårt att uppfatta hur skakad
            han och förmodligen också hans kollegor i rätten var av detta.
          </note>
          <note>
            I detta anförande instämde Fredrik Malm (L).
          </note>
          <note type="speaker">
            Anf. 166 BJÖRN SÖDER (SD) replik:
          </note>
          <note>
            Fru talman! Jag har bara två enkla frågor till Allan Widman.
            Jag läser i Liberalernas motion, vilken Allan Widman refererar
            och yrkar bifall till, om att man ska erbjuda peshmergan militärt
            stöd inklusive vapen.
          </note>
          <note>
            Vilka vapen tänker man sig att man ska tillföra kurderna – transportfordon
            nämns, men också understödsvapen till exempel med ammunition –
            och vilken analys har man gjort av var dessa vapen så småningom
            kan hamna?
          </note>
          <note type="speaker">
            Anf. 167 ALLAN WIDMAN (L) replik:
          </note>
          <note>
            Fru talman! Jag tycker att Björn Söders frågor är relevanta.
            Jag vill också, innan jag besvarar dem, säga att jag tycker att
            det var bra att Björn Söder gjorde ett klarläggande när det gäller
            Sverigedemokraternas medverkan till svenska insatser under respektive
            icke under FN-flagg.
          </note>
          <note>
            Jag tillhör dem, fru talman, som tror att Sverige så småningom
            kommer att finna det möjligt att medverka till att materiellt
            stödja peshmergan. Man kan titta på olika typer av understödsvapen.
            Jag refererade tidigare till mina kontakter med olika beskickningar
            här i Sverige, och jag refererade till det så kallade Amerikabrevet.
            Det finns många olika förslag, men jag är inte beredd att här
            och nu utbyta materielnummer med Björn Söder när det gäller exakt
            vilka understödsvapen som vi har tänkt oss.
          </note>
          <note type="speaker">
            Anf. 168 BJÖRN SÖDER (SD) replik:
          </note>
          <note>
            Fru talman! Jag uppfattade inte att jag fick svar på min andra
            fråga om vilken analys man har gjort av var dessa vapen kan hamna
            framgent. Allan Widman får gärna återkomma till det.
          </note>
          <note>
            Man ska komma ihåg att även om den irakiska armén enligt lag
            är för ­ bjuden att verka i irakiska Kurdistan och peshmergan
            lyder under det re ­ gionala styret kan man inte komma ifrån att
            peshmergan är en sorts milis ­ förband som är partipolitiskt knutet
            till Demokratiska partiet, Patriotiska unionen och vad de nu kallar
            sig.
          </note>
          <note>
            Vi har andra, dåliga, exempel på när man har understött olika
            former av milisgrupper eller andra militära förband som sedermera
            har bytt sida och vapen har hamnat hos fienden. Fria syriska armén
            är ett aktuellt exempel på det. Man har från västmakterna tillsett
            att de har vapen, och när de sedan har bytt sida har vapnen hamnat
            i al-Qaidas händer.
          </note>
          <note>
            Vi har gjort analysen att man bör vara förs iktig med att bistå
            med militär materiel i form av vapen, därför att man inte vet
            var de så småningom hamnar. Det är kanske en annan sak när det
            är statliga, reguljära förband som man bistår med vapen. Även
            om vapnen även då kan hamna i fel händer är det kanske ännu större
            risk för det när det rör sig om den här sortens milisgrupper.
          </note>
          <note>
            Därför föreslår vi att det inte ska vara vapen som Sverige bistår
            med utan till exempel sjukvårds- och kommunikationsutrustning.
          </note>
          <note>
            Jag skulle ändå vilja höra från Allan Widman vilken analys man
            har gjort av att de här vapnen inte kan hamna i fel händer med
            tanke på att det är milisgrupper vi pratar om och de faktiskt
            också slåss inbördes nu. Det har ju varit en del konflikter internt
            hos kurderna.
          </note>
          <note type="speaker">
            Anf. 169 ALLAN WIDMAN (L) replik:
          </note>
          <note>
            Fru talman! Det äger sin riktighet att när Sverige, oavsett situation,
            har valt att exportera vapen till andra länder i världen har det
            tämligen frekvent hänt att de har kommit på avvägar. Det finns
            naturligtvis stora risker även i det här fallet.
          </note>
          <note>
            Vi betonar i den här motionen att när man överlämnar militär
            utrustning, såväl krigsmateriel för strid som sådan för icke strid,
            ska det ske under överinseende av svensk personal för att, om
            möjligt, minska risken att vapnen hamnar på fel ställen.
          </note>
          <note>
            Björn Söder säger att när det handlar om icke reguljära arméer
            blir riskerna större. Tyvärr får man nog säga att just i det här
            området och i den här konflikten har även reguljära, statliga
            militära förband visat sig mycket snabbt kunna bli avväpnade,
            bland anat av Daish.
          </note>
          <note>
            Det finns inga garantier i de här sammanhangen. Det bästa man
            kan göra är att vidta alla de åtgärder som man kan för att motverka
            att vapnen sprids till fel händer.
          </note>
          <note>
            Till syvende och sist, fru talman, är det nog ändå så att politik
            är det möjligas konst. I det läge som nu råder med de fasligheter
            som Daish gör sig skyldigt till handlar det om att välja det kanske
            minst onda av flera onda ting.
          </note>
          <note>
            Jag förstår att Sverigedemokraterna och Björn Söder tänker i
            ungefär samma banor som vi. Men mitt svar får bli att av onda
            ting måste vi välja det minst onda. Och Liberalerna uppfattar
            det som att det just nu handlar om att förse dem som utför den
            mest effektiva kampen mot Daish på marken med vapen och utrustning.
          </note>
          <note type="speaker">
            Anf. 170 ROGER RICHTOFF (SD):
          </note>
          <note>
            Fru talman! Vänsterpartiet och Miljöpartiet har beskrivit historien
            på ett bra sätt här. Det visar hur lätt det är att det inte blir
            riktigt som man har tänkt sig. Man gick in i Libyen, och resultatet
            av det ser vi nu. IS har etableringar där nu. Vi kan även se det
            i Irakkrigets del två, så att säga. Där går man in igen. Vad blir
            verkan av det hela? Man var på väg in i Syrien. Där kom Ryssland
            in. Och nu tvingas man samarbeta. Hur det ska sluta är det ingen
            av oss som vet. Men jag tror definitivt inte att det kommer att
            bli sämre än i Libyen eller i Irak.
          </note>
          <note>
            Vi stöder uppfattningen att vi ska stödja de kurdiska peshmergastyrkorna.
            Liberalerna och andra här har alla haft kloka synpunkter om detta.
            Vi skiljer oss lite åt på materielsidan. Men vi är eniga om det
            här. Jag tänker inte försöka hitta några skiljaktigheter. Det
            är bra att vi kan enas om det här.
          </note>
          <note>
            När det gäller utbildningen är faran för att soldaterna ska råka
            i strid uppenbar, eftersom de ska vara rådgivare, även långt fram.
            Det innebär att de mycket väl kan hamna i strid och ska därför
            vara väl förberedda för detta. Det tror jag att de svenska männen
            och kvinnorna är. Men vi ska vara fullständigt på det klara med
            att det är ett oerhört farligt arbete. Förhoppningsvis kommer
            vi inte att drabbas av några allvarliga olyckor eller dödsfall.
            Det hoppas vi allihop.
          </note>
          <note>
            IS är något speciellt för oss alla. Det är en slaktarorganisation.
            De korsfäster barn. Vi har hört allt beskrivas här. Nu senast
            har vi fått uppgifter om att de ger sig på barn med Downs syndrom,
            vilket säkert stämmer. Det finns inga begränsningar. Slavhandeln
            blomstrar. Det är en riktig terrororganisation som ska utplånas,
            förintas. Så är det.
          </note>
          <note>
            Jag kan inte låta bli att göra en liten reflektion om IS i Sverige.
            IS finns i Sverige. Det vet vi alla. Vi vet också att det var
            en ren tillfällighet att man fick tag i två av dem. Man hittade
            ett usb-minne – om den uppgiften nu stämmer. Om de inte hade filmat
            det hela själva hade de inte blivit dömda. Utan att fördjupa mig
            i det borde vi försöka hitta en enad front för hur vi ska göra
            även med detta. Enligt Säkerhetspolisens analyser befinner sig
            kanske upp till 1 500 krigsförbrytare i Sverige i dag.
          </note>
          <note>
            I fråga om att stödja kampen mot IS kan vi inte längre tillåta
            att man hänger ut flaggor med IS-symbolen i Göteborg, eller hur?
            Låt oss titta på det här gemensamt och enas om vad vi ska göra.
            Jag vet att det snart kommer att komma en del förslag. Men det
            kan inte vara fel att bredda underlaget så att vi också kan vara
            med. Här har vi en gemensam uppfattning i allt väsentligt.
          </note>
          <note>
            Vi tycker att kostnaden för det här ska tas utanför Försvarsmaktens
            budget. Någon frågade om långsiktighet. Här får det bli långsiktigt.
            Det går inte att säga att vi ska ha det på ett år. Vi kan inte
            stå här igen om ett år och säga att detta ska avbrytas. Så länge
            den organisationen verkar ska vi också göra det.
          </note>
          <note>
            Jag tycker också att vi ska diskutera med vilka fordon och vilken
            hjälp – kanske UAV – vi kan underlätta för styrkorna, om vi får
            en bättre bild av vad de saknar.
          </note>
          <note>
            Vi har sagt att det ska finnas en försiktighet när det gäller
            vapenleveranser.
          </note>
          <note>
            Vi tycker att vi bör öka de humanitära insatserna, vilket vi
            har motionerat om. Det är väl ingen som säger emot det egentligen.
          </note>
          <note>
            Vi vill också att man ska försöka verka för autonomi för de kristna,
            på Nineveslätten. Det är oerhört svårt i detta läge, men icke
            förty kan man verka för den.
          </note>
          <note>
            Jag tycker som sagt att allt väsentligt är sagt. Och jag gläds
            åt att vi är enade i den här uppgiften, i kampen mot IS.
          </note>
          <note type="speaker">
            Anf. 171 KENT HÄRSTEDT (S):
          </note>
          <note>
            Fru talman! Jag vill börja med att yrka bifall till förslaget
            i betänkandet.
          </note>
          <note>
            Det är oerhört viktigt att vi fortsätter stödja Irak och det
            irakiska folket. Många av oss har följt de uppslitande och nu
            mångåriga humanitära utmaningarna i Irak i modern tid. Det handlar
            om det mångåriga och brutala förtrycket under diktatorn Saddam
            Hussein, som kom att utmanas av framför allt USA och Storbritannien.
            De ansåg att hans skräckvälde utgjorde en fara också utanför landets
            gränser.
          </note>
          <note>
            Vi minns också svensken Hans Blix , som fick FN:s mandat att
            försöka finna de påstådda massförstörelsevapnen. De skulle aldrig
            komma att upptäckas och fanns inte heller. Ändå tror jag inte
            att det är många som vill ha tillbaka diktatorn Saddam Hussein.
          </note>
          <note>
            Irakkriget inleddes med koalitionen Operation Iraqi Freedom den
            20 mars 2003. Kriget förklarades officiellt avslutat den 1 maj
            2003. Just då befann jag mig på torget i centrala Bagdad, precis
            intill Palestine Hotel. Jag hade åkt genom öknen, efter stridsvagnarna,
            från Kuwait till Bagdad, på uppdrag för Unicef. När nyheten att
            kriget skulle vara över nådde oss kunde vi knappt tro vad vi hörde.
            Skottlossning hördes i alla väderstreck, och emellanåt hördes
            större bombexplosioner. Som så ofta dränktes rapporteringen om
            den humanitära situationen i landet av rapporteringen om de militära
            framgångarna eller bakslagen.
          </note>
          <note>
            Jag besökte under dessa för befolkningen så plågsamma dagar,
            som krig alltid utgör, barnhem och familjer som levde under svårast
            tänkbara omständigheter. Jag reste genom sönderslagen infrastruktur
            och såg hur plundring och laglöshet spreds i kaoset i krigets
            dammvirvel.
          </note>
          <note>
            Trots att Irakkriget officiellt förklarades avslutat pågick det
            i praktiken med olika grader av intensitet ända fram till augusti
            2010 , då de sista stridande soldaterna lämnade Irak. Under den
            perioden fortsatte människor att lämna Irak i stora mängder. Kanske
            kan det vara värt att i dessa dagar minnas att den dåvarande borgmästaren
            i Södertälje, Anders Lago, fick åka till USA år 2008 för att vittna
            i kongressen. Jag vill minnas att han sa: Hur kan det komma sig
            att min stad, Södertälje, tar emot fler flyktingar än hela USA?
          </note>
          <note>
            De senaste åren har en ny utveckling eskalerat i detta av diktatur
            och krig härjade land. I spillrorna av diktatur och senare krig
            uppstod svaga institutioner, korruption, humanitär nöd, svaga
            rättsvårdande instanser, politiska slitningar och stor politisk
            misstro hos folket. Detta har exploaterats och utnyttjats av separatistiska
            grupper och terroristorganisationer som bland annat Daish, eller
            Isil om man så vill.
          </note>
          <note>
            I dag och under de senaste åren ser vi hur förföljelsen tar sig
            närmast ofattbara proportioner. Vi ser våldet och övergreppen
            på människor som ya zidier, kaldéer, kristna, syrianer, judar
            men också övergreppen på det stora flertalet muslimer som flyr
            från denna terroristorganisation. De anser att deras extrema tolkning
            av sin trosinriktning ger dem rätt att begå vilka övergrepp som
            helst på andra människor.
          </note>
          <note>
            Jag har här i vårt eget land träffat många människor som har
            flytt från kriget. Jag tror att det är svårt att prata om massinvandring
            när man har sett vad människorna flyr ifrån och när man möter
            människor som har blivit utsatta för dessa enorma övergrepp.
          </note>
          <note>
            När det gäller det betänkande som vi diskuterar i dag känns det
            självklart och ansvarsfullt att Sverige bör fortsätta med sin
            insats att utbilda och rusta människor med kunskap för att de
            ska kunna bekämpa Daish. Men Sverige bör vara noggrant och klokt
            i sina vägval av hur och i vilken omfattning som Sverige bör bidra
            i Irak.
          </note>
          <note>
            Nu när det har gjorts en utvärdering av insatsen i Afghanistan
            är det viktigt att vi även där går tillbaka och reflekterar över
            om vi gjorde rätt eller fel.
          </note>
          <note>
            Vi får inte vara rädda för att göra de stora reflektionerna.
            I vissa sammanhang kan det vara rätt att vi, som i Afghanistan,
            fortsätter att vara en humanitär stormakt och göra ännu mer på
            det området. På andra håll kan det vara rätt med mer militära
            insatser. Vad vi lärde oss i Afghanistan var att vi till en början
            gick in med alldeles för lite insatser. Det var en alldeles för
            liten insats för att vi skulle kunna få en bra uteffekt. Det var
            också någonting som vi måste reflektera över. När vi väl går in
            i ett land kanske vi måste fundera på i vilken storlek och att
            vi också ska ha uthållighet.
          </note>
          <note>
            Krig tar inte slut för att vårt budgetår tar slut eller för att
            vår planering utifrån ett svenskt perspektiv tar slut. Vi måste
            ha den uthålligheten. Det är bland annat därför som det är rätt
            att vi nu när vi har gett oss in i Irak och Mali måste ha förmåga
            att hålla ihop, vara långsiktiga och inte vika av från vägen.
            Däremot kan man reflektera tillbaka och se vilka lärdomar som
            vi har dragit av de insatser som vi har gjort.
          </note>
          <note>
            Jag vill avsluta med att säga att det här har folkrättsligt stöd.
            Vi har fått en inbjudan av Irak. Den insats som vi gör där är
            efterfrågad. Jag tycker att vi kan vara stolta över de insatser
            som vi gör och som vi fortsatt kommer att göra i Irak.
          </note>
          <note type="speaker">
            Anf. 172 JAKOP DALUNDE (MP):
          </note>
          <note>
            Fru talman! Få frågor var så centrala för mig när det gällde
            varför jag blev politiskt engagerad som motståndet mot den amerikanska
            invasionen av Irak.
          </note>
          <note>
            Den stora demonstration som ägde rum i Stockholm 2003 var min
            första stora demonstration. Den typen av frågor om fred och konflikt
            har funnits med mig genom hela mitt politiska engagemang. För
            mig är just det amerikanska kriget i Irak verkligen ett av de
            stora tecknen på svårigheter med att göra den typen av ingripanden.
          </note>
          <note>
            Föga hade jag då trott när jag gick med i demonstration att jag
            i dag, 2015, skulle stå här i riksdagens talarstol och delta i
            arbetet med att försöka att städa upp efter det monumentala misslyckande
            som den invasionen var.
          </note>
          <note>
            Likväl står jag bakom denna insats, för jag tror att den är väl
            avvägd och har ett gott syfte. Utvecklingen i Irak under 2015
            fortsätter att vara mycket allvarlig. De politiska, militära och
            humanitära utmaninga rna är stora. Även om det görs begränsade
            framsteg här och där i delar av regio ­ nen kvarstår fortfarande
            flertalet av de politiska grundutmaningar som var skälet till
            att man har det läget som man har i dag. Det bäddade för Isis
            maktövertagande av nära en tredjedel av landets territorium.
          </note>
          <note>
            Under de första nio månaderna av 2015 har omkring 10 000 människor
            förlorat livet. Rapporter vittnar om fortsatt brutalitet från
            Isis. De grova , systematiska övergreppen mot mänskliga rättigheter
            och kränkningarna av internationell humanitär rätt är omfattande.
          </note>
          <note>
            Liksom tidigare är det främst etniska och religiösa mi noriteter
            som drabbas. En av de drabbade , Mohammad Abbas, mötte jag på
            Lesbos i september då han flydde från Irak. Han hade tidigare
            arbetat som tolk åt den amerikanska armén. Men han och hans familj
            fick motta dödshot på grund av samröret med amerikanska armén.
            Nu befinner han sig i Mora och söker asyl här i Sverige.
          </note>
          <note>
            Fru talman! Kommissionens militära plan för Irak syftar till
            att hindra Isis framryckningar genom att utbilda och träna försvarsstyrkor
            i Irak. Den militära planen utgör en del i en bredare strategi
            där det finns andra instrument som diplomati och humanitära åtgärder.
          </note>
          <note>
            Även om det krävs militära insatser för det akuta läget nu är
            det omöjligt att lösa den nuvarande situationen med enbart militära
            medel. Det krävs bredare insatser än så.
          </note>
          <note>
            Utbildningsinsatsen i norra Irak koordineras av en stab som är
            placerad i Erbil. De n syftar till att ge rådgivning till och
            träna de irakiska försvarsstyrkorna i bland annat vapenhantering,
            sjukvård, försvarsstrid, strid i bebyggelse samt detektering av
            improviserade sprängladdningar.
          </note>
          <note>
            Utbildningen och rådgivningen har tagits mycket väl emot av de
            förband som Sverige stöder i norra Irak. Utöver de tidigare nämnda
            insatserna har Sverige även bidragit med utbildning inom sjukvård,
            folkrätt och mänskliga rättigheter som en integrerad del av planeringen
            och genomförandet av insatsen.
          </note>
          <note>
            Bidraget föreslås fortsatt uppgå till 35 personer på plats i
            norra Irak. Givet koalitionens lösa sammansättning och det föränderliga
            läget på marken i Irak kan det svenska bidraget komma att behöva
            anpassas under 2016.
          </note>
          <note>
            Utgångspunkten är att det svenska bidragets kompetens ska nyttjas
            på bästa sätt utifrån de behov som finns hos de irakiska säkerhetsstyrkorna
            och i relation till andra internationella utbildningsbidrag. Det
            svenska styrkebidraget kommer fortsatt att stå under svensk nationell
            ledning och under svensk kontroll.
          </note>
          <note>
            Sammantaget visar regeringens förslag att förlänga denna insats
            på ett starkt engagemang för fred, säkerhet och mänskliga rättigheter.
          </note>
          <note>
            Fru talman! Sverige kan inte passivt stå vid sidan av och blott
            betrakta denna mänskliga katastrof. De människor som tvingas att
            fly från sina hem och som utsätts för övergrepp och terror kan
            inte lämnas därhän. De förtjänar hjälp från omvärlden och måste,
            precis som vi här i Sverige, ges möjlighet att leva i trygghet,
            fred och stabilitet.
          </note>
          <note>
            Situationen i Irak är oerhört allvarlig , och världen kan inte
            ignorera den katastrof som pågår. Därför är det viktigt att Sverige
            agerar, främst genom politiska och humanitära insatser, men också
            genom att förlänga denna insats för att värna utsatta människors
            liv och säkerhet. Därför yrkar jag bifall till förslagen i propositionen.
          </note>
          <note type="speaker">
            Anf. 173 ALLAN WIDMAN (L) replik:
          </note>
          <note>
            Fru talman! Egentligen skulle jag naturligtvis inte ha begärt
            replik. Väldigt mycket av det som Jakop Dalunde säger är sådant
            som jag kan skriva under på. Men det gälle r mer inledningen när
            Jakop Dalunde berättade om sina tidigare politiska upplevelser
            och den stora demonstrationen mot the coalition of the willing
            i mars 2003 i Irak. Jakop Dalunde kallar detta för ett monumentalt
            misslyckande.
          </note>
          <note>
            När man säger så, fru talman, tror jag att man måste försöka
            tänka i termer av alternativa världspolitiska utvecklingar. Den
            fråga jag ställer mig är hur världen hade sett ut om Saddam Hussein
            hade fått sitta kvar i tolv år till, om han hade fått fortsätta
            att attackera sina grannar, som Kuwait, och rikta gasattacker
            mot den egna befolkningen. Hur hade Afghanistan sett ut om talibanerna
            hade fått sitta i 15 år till och sprida sitt inflytande i regionen?
            Hade det varit bättre eller sämre? Jag skulle till och med, fru
            talman, våga drista mig att säga att jag är osäker på om det hade
            varit bättre för världen om Muammar Gaddafi hade fått sitta kvar
            ett antal år till med allt vad hans regim förde med sig i form
            av otrygghet för människor och lidande.
          </note>
          <note>
            Vid tiden för demonstrationen på Sergels torg mot koalitionens
            intåg i Irak i mars 2003 lånade Sverige ändå ut militär utrustning
            för strid till bland annat Storbritannien. Det gjorde vi samtidigt
            som det satt en sakkunnig från Miljöpartiet i Försvarsdepartementet.
            Jag säger bara detta för att konstatera att inte alla behöver
            tänka på samma sätt även om vi ingår i samma partier.
          </note>
          <note type="speaker">
            Anf. 174 JAKOP DALUNDE (MP) replik:
          </note>
          <note>
            Fru talman! Miljöpartiet stod bakom den ursprungliga intentionen
            i den svenska insatsen i Afghanistan. Vi tyckte att det var bra
            att man hade en ambition att verka fredsfrämjande. Däremot hade
            vi en hel del synpunkter på hur insatsen kom att utvecklas och
            alltmer bli en del av den breda amerikanska ansträngningen i kriget
            mot terrorismen. Likväl stod Miljöpartiet bakom insatsen i Libyen.
          </note>
          <note>
            När det gäller Irak utesluter jag inte på något sätt att detta
            parallella scenario hade innefattat någon form av militär komponent
            eller interven ­ tion. Däremot råder det väl ganska lite tvivel
            om att utfallet av den väg som USA valde är ett monumentalt misslyckande.
            Sedan är det inte så att jag sitter på någon mirakellösning, att
            jag här och nu skulle kunna ställa mig och säga att det borde
            ha gått till exakt si och så. Men om det hade funnits en något
            bredare ansats än det amerikanska agerandet tror jag att utgången
            blivit en annan.
          </note>
          <note>
            Om de enorma summor pengar som har använts i den amerikanska
            invasionen – kriget, ockupationen – av Irak i stället hade investerats
            i humanitära insatser och stöd till oppositionella i olika typer
            av demokratifrämjande åtgärder är det väl inte helt osannolikt
            att det hade gått att bidra till demokrati och mänskliga rättigheter
            i Irak utan den storskaliga invasion och ockupation som USA genomförde.
          </note>
          <note type="speaker">
            Anf. 175 ALLAN WIDMAN (L) replik:
          </note>
          <note>
            Fru talman! Jag tycker mig ändå någonstans spåra att Jakop Dalunde
            inte känner sig helt övertygad om att världen blev sämre än vad
            den annars hade varit i och med att USA och koalitionen ingrep
            i Irak. Det var väl egentligen bara det som var syftet med mina
            frågor. Det handlar om att förstå att det nog är intellektuellt
            hederligt att skapa osäkerhet kring vilka olika scenarier som
            uppstår eller inte uppstår.
          </note>
          <note>
            En sak som jag också tycker är viktig att komma ihåg är att det
            inte bara handlar om hurdan utvecklingen blev eller hade blivit
            i de här länderna beroende på om det blivit en insats eller inte.
            90-talet och det som gått av 2000-talet har så här långt varit
            en tid då de insatser som gjorts till exempel i Irak och Afghanistan
            fått vad man kan kalla allmänpreventiva effekter. Det finns naturligtvis
            en lång rad skurkar runt om i världen som ser vad som händer –
            att Saddam Hussein, Muammar Gaddafi och talibanerna störtas –
            och förstår att man inte kan tillåta sig vad som helst. Denna
            allmänpreventiva betydelse har givetvis också funnits.
          </note>
          <note>
            Sedan kan man också, fru talman, fundera på vilka möjligheter
            man har att med enkom civila insatser utveckla välfärden, tryggheten,
            sjukvården och skolan i ett land som styrs av talibaner, vilket
            var fallet i Afghanistan på den här tiden. Var det ens möjligt
            att komma in med de verktygen och hjälpa det afghanska folket
            under detta auktoritära styre?
          </note>
          <note type="speaker">
            Anf. 176 JAKOP DALUNDE (MP) replik:
          </note>
          <note>
            Fru talman! Jag lever inte under några illusioner om att de tänkbara
            parallella scenarier som bygger på förutsättningen att USA inte
            hade gjort den intervention man gjorde skulle vara något slags
            grön utopi där alla håller händer och sjunger Kumbaya . Så är
            inte fallet.
          </note>
          <note>
            Däremot har jag svårt att tänka mig något värre scenario än det
            som faktiskt utspelade sig. Ledamoten Widman är nog ganska ensam
            i sin bild att detta var ett av de bättre tänkbara scenarierna.
            Jag tror att de flesta inom den militäranalytiska sfären är tämligen
            överens om att detta var ett ganska stort misslyckande, inte minst
            hur man efter invasionen upplöste Bathpartiet och gjorde stora
            delar av militären arbetslös, vilket sedan kom att bli en ganska
            stor del av grogrunden till det vi ser just nu. Det gjordes många
            misstag under den amerikanska insatsen i Irak. Det gäller inte
            bara själva interventionen som sådan, utan både hur den gjordes
            och hur den uppföljdes.
          </note>
          <note type="speaker">
            Anf. 177 FREDRIK MALM (L):
          </note>
          <note>
            Fru talman! Sommaren 2014, när Islamiska staten gick in och tog
            över Mosul, blev det alldeles uppenbart för mig och väldigt många
            andra, om det inte varit det dessförinnan, att det är en absolut
            nödvändighet att de frontlinjer som sträcker sig hela vägen från
            Khanaqin i östra Irak bort till Kobane i norra Syrien, en sträcka
            på ungefär 140 mil, skyddas från Islamiska statens attacker. Bakom
            de frontlinjerna, i de kurdiskdominerade områdena, befinner sig
            nämligen i stort sett alla flyktingar som har rensats ut av shiamuslimska
            och sunnimuslimska extremister, olika etniska extremgrupper och
            annat under de här krigen. Där bakom trängs flyktingarna: assyrier,
            syrianer, kaldéer, turkmener, araber, kurder, sunniter, shiiter,
            shabaker, yazidier och så vidare. Det är det enkla skälet till
            att dessa frontlinjer måste skyddas. De små skärvor som återstår
            av mångfalden och mosaiken av etniska och religiösa befolkningsgrupper
            i Mellanöstern, de som ännu inte har dödats, emigrerat eller tvångsassimilerats,
            sitter och trycker i dessa flyktingläger, fullständigt livrädda.
          </note>
          <note>
            Kurderna har försvarat dessa frontlinjer med i huvudsak lätta
            vapen mot Islamiska staten, som på sina ställen har attackerat
            med tunga vapen som man tagit från Iraks armé. Att militärt skydda
            dessa frontlinjer från luften genom koalitionens flygattacker
            är mycket viktigt. Det var det som räddade Makhmur och i förlängningen
            Erbil från att attackeras i augusti 2014. Men man måste också
            vara beredd att ge ett större militärt stöd för att de styrkor
            som finns på marken ska kunna skydda dessa fronter och nu också
            skära av området runt Mosul.
          </note>
          <note>
            Varför är detta viktigt? Jo, dels för att Islamiska staten annars
            skulle begå ett folkmord mot de människor som har flytt, dels
            för att vi måste lära oss av vad som hände när Islamiska staten
            ryckte fram. På de platser där man kunde försvara befolkningen
            militärt skedde inget folkmord. På de platser där man inte kunde
            försvara befolkningen militärt blev människor fördrivna, halshuggna
            eller hängda. Där såldes flickor som slavar. Där plågades människor.
            Där hivar man i dag ut homosexuella med ögonbindlar från femte
            våningen i hus ned på gatan. Där har man nu börjat döda barn som
            har Downs syndrom. Om inte detta fullständiga monstervälde kan
            stoppas från att breda ut sig och om vi inte kan stoppa denna
            ideologi och denna systematiska hjärntvätt, som pågår även i våra
            förorter, från att breda ut sig, då kommer den här världen att
            bli en betydligt farligare plats.
          </note>
          <note>
            Vi har redan sett vad som har hänt i våra länder, i Paris, i
            Köpenhamn och på andra håll. Det är klart att det är en civilisatorisk
            kamp att besegra Islamiska staten i Syrien, i Irak och i Kurdistan.
          </note>
          <note>
            Jag noterar, fru talman, att när jag i augusti 2014 sa exakt
            det jag säger nu var jag alldeles ensam i det här huset. Sedan
            blev det helt plötsligt regeringens politik att ställa upp lite
            grann.
          </note>
          <note>
            Nu har det kommit förfrågningar från USA och Frankrike, och nu
            har det kommit FN-uppmaningar att göra mer. Och snart hoppas jag
            att Sverige kan ge ett större militärt stöd som också innefattar
            ammunition och vapen till de här styrkorna som försvarar miljoner
            civila, varav många är flyktingar, från detta barbariska hot mot
            vår civilisation som vi nu ser.
          </note>
          <note>
            I detta anförande instämde Allan Widman (L).
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 december.)
          </note>
          <note>
            § 15 Rovdjurspolitikens inriktning
          </note>
          <note>
            Miljö- och jordbruksutskottets betänkande 2015/16:MJU12
          </note>
          <note>
            Rovdjurspolitikens inriktning
          </note>
          <note>
            föredrogs.
          </note>
          <note type="speaker">
            Anf. 178 ISAK FROM (S):
          </note>
          <note>
            Fru talman! Varför står vi då här i kväll? Vad är det för mening
            med den här debatten? Kan det vara så att de borgerliga tänker
            ta några lätta poäng? Sverigedemokraterna kanske tycker att vargfrågan
            är en lämplig fråga att bredda sin politik med. Det kanske är
            så att nu kan man ge sig på både invandrare och vargar.
          </note>
          <note>
            Fru talman! Vi står nog här egentligen för att politiken, oavsett
            regering, har misslyckats med att skapa en tillförsikt och framtidstro
            på landsbygden. Skolor läggs ned, fabriker flyttar, det är dåliga
            vägar, tågen går inte. Vem ska vi skylla det här på? Jag tycker
            att det är vi politiker som ska ta ansvar för det. Rovdjuren har
            väldigt lite att göra med de stora utmaningar som landsbygden
            står inför. Men det är nog egentligen en annan fråga som vi kommer
            att diskutera i morgon.
          </note>
          <note>
            Fru talman! Politik är som tråkigast när det handlar om att skapa
            konflikter i syfte att vinna väljare och när det inte har något
            som helst syfte att ge som resultat att göra skillnad på riktigt.
          </note>
          <note>
            Som vanligt är det vargen som rör upp känslorna mest, trots att
            också andra rovdjur orsakar skador för enskilda och trots att
            samtliga rovdjur de senaste 20 åren har vuxit från hotade till
            att i dag ha gynnsam bevarandestatus. Det är någonting som vi
            ska vara väldigt stolta över.
          </note>
          <note>
            Vargen kanske är det rovdjur som har vuxit snabbast de sena ste
            åren. Det kanske också är därför som vargen rör upp känslorna
            mest.
          </note>
          <note>
            Vad vi och den här regeringen har åstadkommit, som den borgerliga
            regeringen misslyckades med, är att vi fått till en jakt på varg
            som vi hoppas ska skapa balans mellan människors verksamhet och
            vår vilja att bevara den biologiska mångfalden även när det gäller
            rovdjuren – även för framtida generationer. Människor och varg
            ska kunna leva tillsammans i samma land. Det är därför viktigt
            att vi gör allt på alla plan för att det ska fungera så bra som
            möjligt.
          </note>
          <note>
            Om vi inte utformar vår politik och våra jaktbeslut på rätt sätt
            kommer vi aldrig att blidka EU-kommissionen. Förstår man inte
            hur den svenska lagstiftningen och det svenska regelverket fungerar
            kommer vi aldrig att få acceptans för det vi beslutar.
          </note>
          <note>
            Vi vill få till ett hållbart juridiskt system som ger våra myndigheter
            möjlighet att sköta en ansvarsfull förvaltning av våra rovdjur
            i lugn och ro. Vi har i dag en stark vargstam – gynnsam bevarandestatus,
            som det heter. Det visar de utredningar som regeringen har beställt
            av Naturvårdsverket.
          </note>
          <note>
            Vi har i dag en jaktlagstiftning som ger möjlighet till licensjakt
            och skyddsjakt. Det är vårt sätt i Sverige att bedriva det här
            i ordning och reda så att vi vet vad som händer. Länsstyrelserna
            beslutar om licensjakt på varg och om och när det är möjligt även
            på andra rovdjur. Det vill vi inte ändra på.
          </note>
          <note>
            Det vi tar upp i vår reservation är viktigt och något som varje
            regering, oavsett färg, måste ta hänsyn till.
          </note>
          <note>
            Trots liggande lagstiftning inhiberades fjolårets jakt av förvaltningsdomstolen
            i Karlstad. Sedan lyftes inhiberingen av kammarrätten i Göteborg.
            Frågan prövas just nu, det som gäller talerätten, av H ögsta förvaltningsdomstolen.
          </note>
          <note>
            Oavsett vilket beslut H ögsta förvaltningsdomstolen tar måste
            varje ansvarsfull regering ha en beredskap för vad som händer.
            Vad händer annars när en varg, ett lodjur eller en björn angriper
            en renhjord eller går in i en fårhage, där renskötarna eller fårägarna
            begär en skyddsjakt? Hur ska vi kunna veta att vårt system fungerar
            o m vi inte har en beredskap för H ögsta förvaltningsdomstolens
            utslag? Vi vet inte vad det kommer att bli. Jag tror inte att
            ni heller vet det. Men det är rimligt att en regering har beredskap.
            Det är väl något som borgerliga ledamöter glömmer ibland.
          </note>
          <note>
            Man glömmer också att genom det svenska medlemskapet i EU har
            regeringen också ett ansvar att inom ramen för den beslutade rovdjurspolitiken
            förhålla sig till EU-rätten. Vi i Sverige försöker nu öka kunskapen
            i EU om den svenska modellen för viltförvaltningen med licensjakten
            som grundpelare. Jag är inte helt säker på att EU-kommissionen
            att nöja sig med det svar som regeringen skickade in i augusti.
            Men vår uppfattning är att den svenska modellen för viltförvaltning
            väl uppfyller art- och habitatdirektivets krav. Men om nu kommissionen
            har en annan uppfattning måste regeringen också ha en beredskap
            för det.
          </note>
          <note>
            Fru talman! Det tillkännagivande som vi debatterar i dag är kortsiktigt
            och populistiskt. Mot den bakgrunden ställer vi oss väldigt tveksamma
            till det. Vi kan inte heller se vad regeringen skulle kunna vidta
            för åtgärder med anledning av detta. Vi motsätter oss därmed det
            här initiativet och avstyrker förslaget i dess helhet, för det
            är ingenting annat än ett populis ­ tiskt, kortsiktigt sätt att
            försöka vinna några röster ute i landsbygden. Men den här frågan
            berör så många fler.
          </note>
          <note>
            (Applåder)
          </note>
          <note type="speaker">
            Anf. 179 EMMA NOHRÉN (MP):
          </note>
          <note>
            Fru talman! Vi är här i dag för att återigen diskutera och debattera
            rovdjurspolitiken, framför allt vargen. Vargen var för några decennier
            sedan utrotad i Sverige. På några få decennier har den återkommit,
            återhämtat sig och är i dag i Sverige för att stanna.
          </note>
          <note>
            Återhämtningen är förstås ett tecken på att vi får ett rikare
            djurliv. Men det innebär också utmaningar för människor i berörda
            bygder. Vi anser att både människor och rovdjur ska kunna leva
            i Sverige. Därför är det väldigt viktigt att vi på alla plan ser
            till att det fungerar så bra som möjligt, och vi måste ha en politik
            som värnar både människa och djur.
          </note>
          <note>
            Vargen är väldigt sårbar. Enligt Artdatabankens rödlista är den
            betraktad som sårbar. Den omfattas också av EU:s art- och habitatdirektiv.
            De vargar vi nu har i Sverige härstammar från fem stycken individer.
            Det är således en väldigt liten genetisk bas att stå på. Det finns
            ytterligare två individer som har kommit in i Sverige, men de
            har ännu inte kunnat ge stammen sina gener. Vi har alltså ett
            väldigt litet genetiskt utbyte.
          </note>
          <note>
            I och med att vargen omfattas av art- och habitatdirektivet och
            är sårbar är det väldigt viktigt att den förvaltas på ett hållbart
            sätt. Vi har både svenska regler och EU-regler att förhålla oss
            till.
          </note>
          <note>
            Nu har riksdagens fem borgerliga partier – Liberalerna, Moderaterna,
            Centern, Kristdemokraterna och Sverigedemokraterna – gått samman
            om ett tillkännagivande för att berätta för regeringen att de
            anser att regeringen ska följa den nu gällande rovdjurspolitiken,
            trots att vi i beredningen av ärendet har kommit fram till att
            regeringen gör just det. Man följer rovdjurspolitiken, och man
            har heller inte fattat något beslut om en förändring av den nu
            gällande ordningen.
          </note>
          <note>
            Det här är alltså ett tillkännagivande i förebyggande syfte.
            Jag tycker att det är väldigt märkligt att ni tycker att vi ska
            ta oss tid till detta. Man kan bli frågande för mindre. Ska vi
            alltså ha den här ordningen? Ska man bakbinda regeringen när det
            gäller att fatta framtida beslut för att man eventuellt tror att
            det snart kommer att bli ett annat beslut – för det har man läst
            i någon intresseorganisations medlemstidning? Nej, jag tycker
            inte det. Jag vill å det bestämdaste avvisa utskottsinitiativet
            och i stället yrka bifall till vår och Socialdemokraternas reservation.
          </note>
          <note>
            Jag vet att det inte är problemfritt med den av riksdagen beslutade
            rovdjurspolitiken. Varken den förra ordningen, före 2013, eller
            den nya är problemfri. Just nu har vi två överträdelseärenden
            i EU. Det är ett som handlar om den svenska vargpolitiken och
            Sveriges skyldigheter enligt art- och habitatdirektivet, och det
            är ett som handlar om just det vi pratar om i dag: tillgång till
            rättslig prövning.
          </note>
          <note>
            Enligt nuvarande bestämmelser i jaktförordningen får länsstyrelsens
            beslut om skyddsjakt och licensjakt efter stora rovdjur endast
            överklagas till Naturvårdsverket. Men Naturvårdsverkets beslut
            får inte överklagas. Det innebär alltså att enligt nu gällande
            jaktförordning är Naturvårdsverket sista instans i alla de ärendena.
            Det har visat sig vara juridiskt tveksamt, och EU-kommissionen
            anser att jaktbeslut ska kunna överklagas till domstol. Det är
            alltså ett faktum att ett beslut om jakt som fattats av länsstyrelserna
            och som inte får överprövas i nationell domstol strider mot EU-rätten.
          </note>
          <note>
            Kommissionen har därför tydliggjort för Sverige att det är fel
            om beslut om jakt efter rovdjur inte kan prövas av domstol. I
            och med det påtalande som kommissionen har gjort har regeringen
            låtit utreda frågan. Resultatet av utredningen, som lämnades tidigare
            i höst, visade just detta. Den nuvarande ordningen är inte förenlig
            med EU-rättsliga principer och är inte rättssäker.
          </note>
          <note>
            Nu tror jag att alla är betjänta av att man täpper till eventuella
            luckor och gråzoner så fort som möjligt. Och det blev en ganska
            skyndsam process när det gäller remissinstanser. Det var 31 remissinstanser
            som tillfrågades och svarade. 7 av dessa var negativa. 17 var
            positiva och ansåg att det här är helt rätt och riktigt att göra.
          </note>
          <note>
            Jag undrar vad de fem borgerliga partierna vill uppnå med ett
            tillkännagivande förutom lite uppmärksamhet i medier? Vill ni
            inte att Sverige ska ha rättssäkra processer? Ska vi inte följa
            EU-rätt? Tydligen inte. I stället ska vi bakbinda regeringen till
            att anpassa sig till rådande omständigheter. Jag tror inte att
            det gynnar vare sig rovdjurspolitiken eller acceptansen för våra
            stora rovdjur.
          </note>
          <note>
            Vore det inte bättre om vi i stället för att hålla på med det
            här satte oss ned och försökte lösa frågorna? Hur kan vi få en
            större invandring av vargar, så att vi får en större genetisk
            pool och en säkrare stam? Hur ska vi lösa frågan om förebyggande
            åtgärder, så att vi kan leva sida vid sida? Hur ska vi skapa tilltro
            i stället för splittring?
          </note>
          <note>
            (Applåder)
          </note>
          <note type="speaker">
            Anf. 180 JENS HOLM (V):
          </note>
          <note>
            Fru talman! Det här är det stolligaste betänkandet jag debatterar
            i år – ja, kanske det stolligaste betänkandet jag har debatterat
            under hela min tid i riksdagen. Det är lika bra att säga det från
            början, så att ni som lyssnar på det här förstår vilken nivå som
            den politiska processen kan röra sig på ibland. Jag ska nu förklara
            varför jag säger som jag säger.
          </note>
          <note>
            De borgerliga partierna och Sverigedemokraterna hänvisar till
            en promemoria som finns på regeringens hemsida. Av den promemorian
            drar de slutsatsen att det här kan leda till någonting som ”riskerar
            att äventyra intentionerna bakom den rovdjurspolitik som riksdagen
            har beslutat”.
          </note>
          <note>
            De borgerliga partierna och Sverigedemokraterna är oroliga över
            att beslut om skydds- och licensjakt åter ska kunna behandlas
            i domstol. I domstol råder det långa handläggningstider, konstaterar
            man. Märk väl att regeringen inte har lagt fram något förslag!
            Det finns inget förslag att förhålla sig till. Det finns en promemoria.
            Det finns artiklar i tidningar. Men det finns inget förslag från
            regeringen. Men de borgerliga partierna och Sverigedemokraterna
            kräver minsann att regeringen inte ska lägga fram ett förslag
            om att beslut om licensjakt ska kunna överklagas.
          </note>
          <note>
            Den nuvarande ordningen är sådan att Naturvårdsverket kan delegera
            beslut till länsstyrelserna om licensjakt. Efter att de borgerliga
            partierna 2013 ändrade i instansordningen kan man inte längre
            överklaga besluten om skydds- och licensjakt till domstol. Vi
            i Vänsterpartiet röstade då emot det förslaget, eftersom vi tycker
            att det är en god princip i en rättsstat att beslut ska kunna
            överklagas till domstol. För det tycker vi att vi har ett ganska
            gott stöd i internationell rätt och i de konventioner som Sverige
            har biträtt.
          </note>
          <note>
            De borgerliga partierna och Sverigedemokraterna klagar på långa
            handläggningstider i våra domstolar. Ja, men är det inte det vi
            ska ändra på i så fall? Och med den budget som nu ska klubbas
            igenom, som ni för övrigt tänker rösta emot, får Sveriges domstolar
            ett viktigt tillskott på ungefär 40 – 50 miljoner kronor redan
            nästa år just för att kunna korta handläggningstider och bedriva
            ett mer effektivt arbete. Är inte det bra? Är det inte den vägen
            som vi ska gå?
          </note>
          <note>
            Framför allt är det så här: Med det här förslaget vill de borgerliga
            partierna och Sverigedemokraterna att regeringen ska hindras att
            lägga fram förslag som inte passar dem själva. Vad är det för
            syn på demokrati? Det vore som att vi i riksdagen skulle besluta
            om att Ulf Berg från Moderaterna inte får väcka motioner om poliser
            på landsbygden, om att man ska arbeta efter 67 år eller om bärplockning.
            På samma sätt som Ulf Berg måste kunna få göra det har regeringen
            rätt att lägga fram förslag. Det står i vår grundlag, i regeringsformen
            och i riksdagsordningen. Där står det att både regeringen och
            riksdagsledamöter har rätt att lägga fram förslag för prövning
            i riksdagen. När dessa förslag sedan är presenterade tar vi ställning
            till dem men inte innan.
          </note>
          <note>
            Jag vill fråga Moderaterna, Liberalerna, Centerpartiet, Kristdemokraterna
            och Sverigedemokraterna: Varför går ni emot vår grundlag? Varför
            ska man förhindras att lägga fram förslag för prövning i Sveriges
            riksdag?
          </note>
          <note>
            Förfarandet att stoppa regeringen redan innan den har agerat
            har vi tyvärr sett ett par gånger förut i kammaren. Det brukar
            kallas för negativa tillkännagivanden. Det tycker jag är ett oskick.
            Ja, det är stolligheter, och det är i strid med grundlagen.
          </note>
          <note>
            Det här ärendet, kära meddebattörer, kallas för rovdjurspolitikens
            inriktning. Jag önskar verkligen att det var det som vi kunde
            diskutera här, för det behövs så väl. Men det är det inte. I stället
            måste alla vi ledamöter och även personalen i miljö- och jordbruksutskottet
            lägga timmar på det här arbetet, som inte är någonting annat än
            plakatpolitik från de borgerliga partierna.
          </note>
          <note>
            Det här förslaget för varken rovdjurspolitiken framåt eller gör
            den mer hållbar. Framför allt ökar det inte rättssäkerheten i
            Sverige – tvärtom.
          </note>
          <note>
            Jag yrkar avslag på detta förslag och bifall t ill Vänsterpartiets
            reserva ­ tion 2.
          </note>
          <note>
            (Applåder)
          </note>
          <note type="speaker">
            Anf. 181 ULF BERG (M):
          </note>
          <note>
            Fru talman! Det här kommer att bli en betydligt intressantare
            debatt än vad jag kunde tro. Varför har vi väckt detta ärende?
            Jo, just av demokratiska skäl. Det är viktigt att regeringen inser
            att det är Sveriges riksdag som avgör och bestämmer i slutändan.
          </note>
          <note>
            Här försöker S, MP och V ta billiga, populistiska poäng och lägga
            ut rökridåer. Jag tar gärna debatten om demokratin. En regering
            och en statsminister sitter faktiskt så länge denna kammare tycker
            att det är lämpligt.
          </note>
          <note>
            Det är precis det som är frågan. År 2013 antogs nämligen en proposi
            ­ tion från alliansregeringen, och det är det som är grunden till
            detta ärende. Sedan ändrade alliansregeringen även i en förordning
            eftersom det i prakti ­ ken var så att besluten i många fall inte
            fungerade.
          </note>
          <note>
            Jens Holm bor kanske inte på landsbygden och berörs på ort och
            ställe. Men vi har exemplet från Junsele, där rennäringen hade
            enormt stora problem med ett vargpar och där man beslutade om
            skyddsjakt. Detta beslut överklagades, fastnade i domstol och
            avgjordes ett år senare, och då hade man lyckats fatta ytterligare
            ett skyddsjaktsbeslut. I dag tror väl de flesta att dessa vargar
            inte längre finns, men det har tyvärr inte reglerats på ett lagligt
            sätt.
          </note>
          <note>
            Det här är bara ett enda exempel på varför man måste ha en ordning
            som fungerar i praktiken, för när det gäller skyddsjakt säger
            det sig självt att det måste vara en viss skyndsamhet i ärendehandläggningen.
            Detta tycker jag att man har fått till.
          </note>
          <note>
            Jag tycker också att man ska ha respekt för det pågående rättsförfarandet.
            Nu ligger det ett ärende i Högsta förvaltningsdomstolen för avgörande.
            Jag tänker hellre lyssna till det först och sedan, beroende på
            utfallet i Högsta förvaltningsdomstolen, kommer vi att vidta mått
            och steg.
          </note>
          <note>
            Det kan hända att juristerna under alliansregeringens tid gjorde
            en korrekt bedömning att så här kan man göra. Det är ändå intressant
            att Högsta förvaltningsdomstolen har hållit på i snart ett år
            med ärendet, så det är väl inte så hiskeligt enkelt. Det vet vi
            lagstiftare. Ibland måste det till några prejudikat för att vi
            ska kunna se om rågången i lagstiftningen hamnar där vi beslutsfattare
            vill ha den.
          </note>
          <note>
            Det är ju inte så att vi har läst detta i någon jakttidskrift,
            som jag förstod det på Emma Nohrén. Vi ska väl ha lite respekt
            för interpellationsdebatten och svar som har erhållits i riksdagen,
            och där har man sagt att man skyndsamt vill göra förändringar
            eftersom man också ville träffa den beslutade jakten som ska ske
            i början på nästa år.
          </note>
          <note>
            Det var därför det var så bråttom. Man hade ju nästan inte tid
            för någon remisstid i ärendet. Nu försöker man från S, V och MP
            lägga ut en dimridå och säga att det är vi som ser spöken mitt
            på ljusa dagen. Nej. Vi är fullständigt övertygade om att regeringen
            hade en helt annan agenda. Hade man då gått vidare hade man definitivt
            brutit mot de beslut som finns i riksdagen. Vi har ju också ett
            tillkännagivande från förra året om att just den här politiken
            ska ligga fast.
          </note>
          <note>
            Jag tycker att det är väldigt viktigt att visa respekt för de
            människor som drabbas av vargen på nära håll. Det här är på många
            ställen en icke-fråga. Om man pratar med dem som bor i Falun,
            Borlänge och andra städer så är det här många gånger en icke-fråga
            även i mitt hemlän Dalarna. Men för den som får sina får eller
            hästar rivna, eller, som i Gävle, om du rastar din hund i trädgården
            och vargen kommer och tar hunden eller tamkatten, vilket det också
            händer att vargen gör, är det klart att det uppfattas som ett
            problem. Och då måste man också kunna ha en snabb beslutsprocess
            när det gäller skyddsjakt.
          </note>
          <note>
            Därför hoppas jag att den nuvarande ordningen kan fortsätta gälla.
            Skulle Högsta förvaltningsdomstolen komma fram till ett annat
            beslut än juristerna hos den tidigare alliansregeringen får vi
            laga efter läge då. Men då måste vi definitivt ha en betydligt
            mer skyndsam process än tidigare, och det kan man lösa på olika
            sätt.
          </note>
          <note>
            Frågan är alltså betydligt allvarligare. Att vi har väckt det
            här initiativet är för att vi verkligen ska slå fast att riksdagens
            beslut gäller. Det var som någon sa: Riksdagen får den makt som
            den tar sig. Jag tycker att det är väldigt viktigt av demokratiska
            skäl att vi ser till att också riksdagens beslut respekteras av
            sittande regering.
          </note>
          <note>
            Jag yrkar bifall till utskottets förslag.
          </note>
          <note type="speaker">
            Anf. 182 JENS HOLM (V) replik:
          </note>
          <note>
            Herr talman! Ulf Berg försöker göra det här till en fråga där
            vissa personers röster ska väga tyngre än andras, där det bara
            är de som bor på landsbygden som ska förstå den här saken.
          </note>
          <note>
            Jag är själv från landsbygden, från Matfors utanför Sundsvall.
            Jag förstår mycket väl hur det är att leva på en plats där man
            lägger ned samhällsservice, där busslinjer dras in och där arbetslösheten
            breder ut sig. Jag tror nämligen att det är det som är det stora
            problemet för många som bor på landsbygden: Man känner att samhället
            har monterats ned.
          </note>
          <note>
            Det är det vi har sett under de åtta åren av borgerligt styre
            med ensidiga nedskärningar i offentlig service för att man ska
            finansiera skattesänkningar. Vi kan också se att det är just människor
            i storstäder som har fått mer pengar i plånboken av den borgerliga
            regeringens politik.
          </note>
          <note>
            När det gäller det konkreta ärendet tycker jag att det är ganska
            viktigt att vi i den här kammaren håller oss till det som gäller.
            D et står ju i regeringsformens 4 kap. 4 § att både regeringen
            och vi riksdagsledamöter har rätt att lägga fram förslag för prövning
            i riksdagen. När de förslagen väl finns där förhåller vi oss till
            det.
          </note>
          <note>
            Jag skulle vilja fråga Ulf Berg hur han skulle se på om vi fick
            en majoritet i den här kammaren som krävde att Ulf Berg inte får
            lägga fram motioner om bärplockning eller om att man ska få arbeta
            till efter 67 år.
          </note>
          <note type="speaker">
            Anf. 183 ULF BERG (M) replik:
          </note>
          <note>
            Herr talman! Det är väl inte riktigt den frågan som vi diskuterar.
            Vi diskuterar ett utskottsinitiativ och inte frågan om att tysta
            vissa ledamöter. Jens Holm har full frihet att stå här och debattera
            och vara av en helt annan uppfattning än Alliansen i den här frågan.
            Det är det som är demokrati.
          </note>
          <note>
            Jag skulle egentligen vilja formulera frågan så här till Jens
            Holm. Det finns två beslut i denna kammare som regeringen helt
            uppenbart struntar i. Dels är det ministrar som har sagt att man
            vill göra om det här, dels tillsätter man en utredning. Det är
            inte bara någon promemoria, utan man tillsätter en utredning för
            att göra en analys. Den utredningens resultat hinner så knappt
            ut och vända för ett remissförfarande. Är det rättssäkert och
            bra?
          </note>
          <note>
            Regeringen måste väl ha haft en baktanke att komma åt den beslutade
            licensjakten, som ska träda i kraft i början av nästa år, genom
            att ändra i en förordning. Den förordningen äger också regeringen.
            Men det finns maktmedel även för Sveriges riksdag att ta fram
            i de fallen, vilket bland annat har hänt i FRA-debatten då riksdagen
            talade om för regeringen vad som gällde. Då var det Jens Holms
            parti med flera som konstaterade att förordningsrätten skulle
            finnas i riksdagen och inte hos regeringen.
          </note>
          <note>
            Det finns olika delar som kan åberopas om regeringen inte lyssnar
            på Sveriges riksdag. Det är väl ändå här inne som det ska avgöras
            hur beslut fattas. Vi lever ju i en demokrati. Men vad jag förstår
            är det enligt Jens Holms uppfattning av demokrati bara när det
            passar Vänsterns syften.
          </note>
          <note type="speaker">
            Anf. 184 JENS HOLM (V) replik:
          </note>
          <note>
            Herr talman! Jag är inte helt säker på att jag uttryckte mig
            tillräckligt tydligt för Ulf Berg. Jag tar en vända till.
          </note>
          <note>
            Här i kammaren säger man det man vill. Det är självklart. Det
            fina är att vi alla har samma rätt att lägga fram förslag. Men
            vi borde också respektera grundlagen och ge regeringen rätten
            att lägga fram sina förslag. Sedan förhåller vi oss till dem,
            väcker motioner och röstar för dem eller röstar mot dem. Det är
            den ordningen vi har.
          </note>
          <note>
            Ni lägger fram ett förslag där ni säger att regeringen inte får
            lägga fram ett förslag som går emot er politik. Jag undrar vad
            det är för syn på demokrati. Vad är ni egentligen ute efter?
          </note>
          <note>
            Ulf Berg säger själv att ni ska laga efter läglighet, att det
            är viktigt att följa demokratins regler och så vidare. Men om
            ni ska laga efter läglighet är det väl bättre att vänta på en
            proposition från regeringen och sedan väcka motioner.
          </note>
          <note>
            Ni är upprörda över att överklagandeförfarandet tar lång tid
            i våra förvaltningsdomstolar. Jag håller med om det. Ett år i
            Junselefallet är inte okej. Det är därför vi för första gången
            på länge lägger till mer pengar till anslaget Sveriges Domstolar
            så att domstolarna ska kunna göra ett bättre och mer effektivt
            arbete. Är det inte så man ska göra, Ulf Berg, i en demokrati?
          </note>
          <note>
            Det finns fungerande strukturer, men om vi märker att det går
            lite sakta kanske de behöver lite mer resurser. Varför går ni
            mot den politiken?
          </note>
          <note type="speaker">
            Anf. 185 ULF BERG (M) replik:
          </note>
          <note>
            Herr talman! Det är intressant att lyssna till detta. I betänkandets
            lilla ruta på s. 5 står det att ” utskottet anfört om att regeringen
            bör fullfölja intentionerna ”. Det är inget annat än gult kort
            till regeringen. Om regeringen tänker lägga fram ett förslag som
            går emot Sveriges riksdag är risken stor att kortet byter färg
            till rött. Det är vad det här är fråga om.
          </note>
          <note>
            Vi kan inte neka regeringen att lägga fram förslag. Det står
            inte här. Jag har inte läst det så. Det här är ett vänligt påpekande
            för regeringen: Hallå! Det finns en annan majoritet i Sveriges
            riksdag. Det vore oerhört klädsamt om Sveriges regering också
            kunde lyssna till den majoriteten. Det är inte svårare än så.
          </note>
          <note>
            Det här är en betydligt viktigare fråga för dem som drabbas och
            lever med problemen. Det är absolut inte roligt att varg springer
            in på förskolor och gårdar, och det är inte roligt med ständiga
            angrepp mot tamboskap. Sveriges riksdag har gett länsstyrelser
            möjligheten att besluta om skyddsjakt. Då finns det en mening
            med beslutet, nämligen att skyddsjakt också ska genomföras. Som
            jag har sagt tidigare ska frågan inte fastna i en byråkratisk
            process i rättsväsendet. När utslaget från Högsta förvaltningsdomstolen
            kommer får vi diskutera det.
          </note>
          <note>
            Jag tycker också att vi ska nyansera frågan om EU och Bryssel.
            Där finns faktiskt ett förslag att flytta vargen från bilaga 4
            till bilaga 5, och då blir vargen förvaltningsbar i varje land.
            Då är diskussionen snart borta.
          </note>
          <note type="speaker">
            Anf. 186 ISAK FROM (S) replik:
          </note>
          <note>
            Herr talman! Det är bra att Ulf Berg läser jakttidningar. Det
            är vi fler som gör. Vi läste jakttidningar 2012, 2013, 2014 och
            även 2015 när den politik som lades fast i kammaren var en del
            i att jakten inhiberades 2012, 2013, 2014 och även 2015.
          </note>
          <note>
            Är det inte rimligt att en regering bereder sina ärenden kanske
            lite bättre än den borgerliga regeringen gjorde? Man ändrade faktiskt
            flera gånger i jaktlagen både inför 2012, vilket gjorde att jakten
            inhiberades, och efter rovdjurspropositionen, vilket gjorde att
            överklagandeförfarandet ändrades. Ändå kunde en förvaltningsdomstol
            inhibera jakten.
          </note>
          <note>
            Är det inte rimligt att en ansvarsfull regering faktiskt har
            en beredskap för vad som ska komma? Ska vi sitta här och titta
            på, och sedan kommer det ett beslut från Högsta förvaltningsdomstolen
            men regeringen vet inte vad som ska göras? Det kan bli tre beslut.
          </note>
          <note>
            Högsta förvaltningsdomstolen kan faktiskt begära in en förhandsprövning
            från EU-domstolen. Vad gör man då? Man kan avskriva ärendet. Då
            händer inte speciellt mycket. Eller man kan faktiskt säga det
            Förvaltningsrätten i Karlstad sa, nämligen att det är rätt och
            riktigt att regeringen måste ändra beslutet.
          </note>
          <note>
            Vi kan inte sitta utan beredskap under tiden utan vi måste veta
            vad vi ska göra.
          </note>
          <note type="speaker">
            Anf. 187 ULF BERG (M) replik:
          </note>
          <note>
            Herr talman! Mycket riktigt instämmer jag i Isak Froms beskrivning
            av hur det var inledningsvis under Alliansens tid. Det var ett
            stort problem som regeringen ärvde av den dåvarande S-regeringen,
            som inte hade fått en bra regel på plats. Sedan var det lite fram
            och tillbaka med överklaganden, inhibitioner och liknande.
          </note>
          <note>
            Men 2013 kom en väl genomarbetad proposition som antogs av Sveriges
            riksdag. Sedan lät man berörda myndigheter jobba i lugn och ro.
            Det resulterade i ett beslut hösten 2014 för att sedan i början
            av detta år bli en licensjakt. Detta överklagades.
          </note>
          <note>
            Jag är boende i Dalarna. Där fick de klagande rätt, och Naturvårdsverket
            strök jakten. Sedan hann länsstyrelsen formulera en ny ansökan,
            och den gick igenom.
          </note>
          <note>
            Det är intressant att det juridiska läget är precis som Isak
            From säger, nämligen att förvaltningsrätten stoppade jakten, kammarrätten
            släppte på och, vilket var intressant, Högsta förvaltningsdomstolen
            tog upp ett enda ärende som berörde ett revir där jakten redan
            var avslutad. Det blev inte någon diskussion om huruvida jakten
            skulle stoppas eller inte.
          </note>
          <note>
            Ibland har man fel, herr talman. Jag ska erkänna att efter den
            i mitt tycke framgångsrika licensjakten 2015 sa jag att vi nu
            slipper hålla på med vargfrågan var och varannan dag i Sveriges
            riksdag. Jag erkänner att jag hade fel. Det beror på att den nuvarande
            regeringen började ratta i de gällande reglerna och fick upp frågan
            på bordet igen. Både vargen och acceptansen hade mått bra om vi
            hade kunnat gå in i ett normalläge.
          </note>
          <note type="speaker">
            Anf. 1 8 8 ISAK FROM (S) replik:
          </note>
          <note>
            Herr talman! Är det inte så, Ulf Berg, att tillkännagivandet
            är en del i Moderaternas nu tydliga strävan att söka konflikt
            i landsbygdsfrågorna? Moderaterna går, som bekant, till frontalangrepp
            mot allt som har med utjämning av skillnader att göra. Vår socialdemokratiska
            politik utgår från att utjämna de skillnader som finns.
          </note>
          <note>
            Moderaterna vill ibland lyfta fram att vargen har en stark ställning
            och att den biologiska mångfalden ska värnas. Är det inte så att
            det är rimligt att Sörmland och Dalarna faktiskt avlastar Värmland
            lite när det gäller rovdjurstrycket? Är det inte rimligt att varje
            sittande regering har en beredskap utifrån de eventuella beslut
            som kan komma från Högsta förvaltningsdomstolen?
          </note>
          <note>
            Hur många vargar ska man ha i Dalarna? Ulf Berg får gärna inför
            Sveriges riksdag svara på frågan hur många vargar han tycker att
            man ska ha i Dalarna och Sörmland. Är det till exempel rimligt
            att man ska avlasta Värmland lite när det gäller förvaltningstryck?
            Är det rimligt att varje regering ska ha den handlingsfrihet man
            har att utifrån eventuella beslut faktiskt ha en handlingsplan
            för hur man ska möta detta?
          </note>
          <note type="speaker">
            Anf. 189 ULF BERG (M) replik:
          </note>
          <note>
            Herr talman! Jag tror inte att jag ska säga exakt hur många vargar
            det ska vara i Dalarna. Däremot står jag helt bakom att den gynnsamma
            bevarandestatusen är 170–270 vargar.
          </note>
          <note>
            Sedan är jag den första att tro att vi får färre problem ju större
            geografisk yta vi kan sprida ut vargarna på. Nu kommer det en
            utredning i mitten av mars, tror jag – eller det kanske till och
            med är i dag – om det här med rovviltstängsel och liknande och
            hur effektivt det är. Det kanske är så att man måste se till att
            stängslen kommer först och vargen sedan, för att undvika problemen.
            Man kanske måste fundera lite över var det kan finnas marker där
            det är lämpligt att vargen finns etablerad.
          </note>
          <note>
            Som vi har haft det så här långt fungerar det nämligen inte bra,
            och det tror jag att även Isak From är överens med mig om. Då
            tror jag att man måste tänka lite utanför boxen. Om nu Sveriges
            riksdag har bestämt att det ska finnas ett visst antal vargar
            måste vi också se till att det fungerar så bra som möjligt.
          </note>
          <note>
            Det finns nog all anledning att återkomma till de här reglerna.
            I fredags hade vi en interpellationsdebatt om hur fårägare kan
            hamna i bekymmer och helt plötsligt bli brottsmisstänkta därför
            att vargen har tagit sig in. Det där måste ju också klaras ut;
            jag tycker nog att en djurägares skyldighet är att hålla djuren
            innanför staketet och se till att de mår bra, och sedan kanske
            staten får hålla reda på sina djur. Vargen är ju ett statens djur.
          </note>
          <note>
            Jag tror dock att vi är överens om att mycket måste göras för
            att vi ska få det här att fungera i praktiken.
          </note>
          <note type="speaker">
            Anf. 190 RUNAR FILPER (SD):
          </note>
          <note>
            Herr talman! Man slutar aldrig att förundras över turerna kring
            beslutsprocesserna vad gäller jaktbeslut.
          </note>
          <note>
            Sverigedemokraterna tycker att det är märkligt att regeringen
            har aktualiserat att återgå till att överprövning ska ske i förvaltningsdomstol
            och inte som i dag på Naturvårdsverket när Högsta förvaltningsdomstolen
            ännu inte har prövat klart frågan. Vi vet ju inte när svaret kommer,
            och det är ovisst åt vilket håll det lutar. Det förstår nog alla
            som är införstådda med det här.
          </note>
          <note>
            Oavsett utgången i Högsta förvaltningsdomstolen måste dock denna
            fråga nå en lösning. Att återgå till samma beslutsprocess som
            tidigare, med överklaganden och utebliven vargjakt, är ogörligt
            och otänkbart om vi ska få någon effektivitet i den här förvaltningen.
            Det ödelägger ju all form av förvaltning. Skulle det ändå visa
            sig att det strider mot EU-rätten, ja, då måste andra lösningar
            diskuteras. Så är det ju – finns det ett problem måste lösningar
            diskuteras, och dit hoppas jag vi kommer oavsett vilket utslag
            det blir.
          </note>
          <note>
            Att återgå till ett system som tre år i rad mer eller mindre
            omöjliggjorde vargjakt tycker jag dock vore ett stort fiasko.
            Dagens system, där länsstyrelsens beslut överklagas till Naturvårdsverket
            och där processen kan skötas på ett rättssäkert och effektivt
            sätt, får helt enkelt inte ersättas med det gamla systemet där
            besluten fastnade i alltför långa domstolsprocesser. I det gamla
            systemet kom det slutliga avgörandet långt efter att den föreslagna
            jakttiden hade gått ut. I praktiken betydde det stopp för all
            vargjakt, och i praktiken kommer det att betyda att det inte blir
            någon jakt det året.
          </note>
          <note>
            S om vi hörde vid informationen i utskottet tycks också regeringens
            eget departement försvara förhalandet och försvårandet av att
            möjliggöra ett jak t beslut genom att man inte direkt problematiserar
            de ständiga fördröjningarna. I stället menar man att behovet av
            jakt ju är inaktuellt när jaktsäsongen är över. När beslutet var
            klart fanns alltså inget jaktbehov eftersom tiden var ute. Det
            är också ett sätt att resonera.
          </note>
          <note>
            Naturvårdsverkets nyligen offentliggjorda utredning Analys och
            redovisning av hur socioekonomin påverkas av en vargpopulation
            som har gynnsam bevarandestatus i Sverige är sannerligen verklighetsförankrad
            i allra högsta grad – i varje fall mot bakgrund av den verklighet
            Naturvårdsverkets utredare tycks utgå ifrån. Här menar man att
            ingen omfattande ekonomisk påverkan från varg finns på verksamheter
            och näringar. Hundar, inställda jakter, obetald arbetstid, stängsling,
            röjning under tråd med mera – det är ganska mycket som påverkas.
            Det handlar om såväl tid och ekonomi som livskvalitet.
          </note>
          <note>
            Verkligheten är ju att människor uttrycker oro och besvikelse
            över för ­ sämrad livskvalitet. Det vet alla vi som bor i de här
            trakterna. Man känner oro för sina tamdjurs och jakthundars, och
            även sina barns, säkerhet ute i de revirtäta länen. Det kan handla
            om barn som står ute i mörkret och vän ­ tar på skolbussen och
            så. Det är inte alltid så tryggt. Även om det inte har hänt några
            sådana saker i modern tid kan man aldrig veta vad som händer.
            Det är ju så. Landsbygdsbefolkningens känslor och upplevelser,
            rekrea ­ tionsvärde av jakt, värdeminskning av fastigheter, jakträtter
            och sådant verkar alltså sakna värde i Naturvårdsverkets analytiska
            redovisning.
          </note>
          <note>
            Vi tycker att vi i förlängningen måste återta makten från EU
            i de här frågorna. Vi vänder oss emot att EU dikterar svensk viltförvaltning.
            Sve ­ rige hade redan före EU-inträdet en viltförvaltning som
            resten av världen kunde se på med avund, och vi ser inte direkt
            några mervärden i att EU dikterar förutsättningarna för svensk
            viltförvaltning. Vi menar att det na ­ tionella parlamentet alltid
            ska ha sista ordet och att regeringen därmed tyd ­ ligt ska verka
            för att Sverige återtar beslutsmakten i de frågor som ryms inom
            art- och habitatdirektivet och fågeldirektivet.
          </note>
          <note>
            Sverigedemokraternas politik vill eftersträva minskade konflikter
            och problem mellan rovdjur och människor på landsbygd. Det är
            väldigt viktigt och angeläget för landsbygdens befolkning, inte
            minst. De som är drabbade ska inte glömmas bort i den här frågan.
            Alla de stora rovdjuren måste förvaltas på ett ansvarsfullt sätt,
            och det sammantagna rovdjurstrycket måste hållas på rimliga nivåer
            i hela landet. Nu är det som vi vet väldigt koncentrerat till
            vissa delar av landet. Det gäller framför allt västra delen av
            Svealand – det mellersta förvaltningsområdet.
          </note>
          <note>
            Förvaltningen syftar till att hålla rovdjursstammarnas antal
            på en lämplig nivå då alltför stora stammar i slutändan slår tillbaka
            på rovdjuren själva. Det kanske vi har sett inte minst i norra
            Värmland, där det har försvunnit flera revir. En del säger och
            tror att det kan bero på tjuvjakt, men det finns väl lika stor
            anledning att tro att det beror på att det är slut på vilt.
          </note>
          <note>
            Koncentrationen av rovdjur är som sagt mycket besvärande i vissa
            delar av landet. Där man tidigare genom åren har kunnat idka jakt,
            friluftsliv och djurhållning kan man inte längre känna den trygghets-
            och frihetskänsla man en gång kände. I stället oroar man sig mer
            över sin jakthunds och sina tamdjurs säkerhet. Här tycker vi att
            regeringspartierna sviker landsbygdsbornas oro. Den tas helt enkelt
            inte på allvar. Man letar hela tiden nya vägar för att försvåra,
            förhala och stoppa vargjakten. Går det inte domstolsvägen vill
            man tillsätta utredningar för att utreda.
          </note>
          <note>
            Landsbygdsborna kanske är ett speciellt släkte, som ofta håller
            hårt på traditioner. Älgjakten är till exempel en sådan tradition
            som många gånger är helig i de innersta skogarna.
          </note>
          <note>
            I Värmland är dock jakten verkligen hotad. Älgstammen har minskat
            dramatiskt. På några år har den minskat med 40 procent enligt
            statistiken. Det sköts över 7 000 älgar för några år sedan, och
            nu är man nere på runt 4 000 älgar. Det är en dramatisk minskning.
            Vissa jaktlag får ställa in jakten. Vargarna tog lika många älgar
            som jägarna sköt. Det är en älgstam i fritt fall.
          </note>
          <note>
            Det är svårt för jägarna att bedriva traditionell jakt när de
            inte kan släppa sina hundar på samma vis som förut utan att känna
            ständig oro. Landsbygdsbor, tamdjursägare och jägare i de drabbade
            bygderna är bedrövade. Vi måste lyssna på vad de har att säga.
            Vi kan inte bara nonchalera människors vardagsbekymmer.
          </note>
          <note>
            EU-rätten, Århuskonventionen och art- och habitatdirektivet i
            all ära – Sveriges rovdjurspolitik måste så klart följa de internationella
            förpliktelser vi har förbundit oss till. Det ser också vi som
            självklart. Men Högsta förvaltningsdomstolen håller ändå på att
            pröva just denna fråga, och vi vet inte vilket utslag det blir.
          </note>
          <note>
            Vi anser att den beslutade rovdjurspolitiken, som riksdagen beslutade
            om i december 2013, ska fortsätta gälla. Den uppmanade riksdagen
            regeringen i ett tillkännagivande att fullfölja så sent som i
            april 2015. Det innebär också att beslutsordningen för skydds-
            och licensjakt upprätthålls som den nu är. Därför yrkar vi på
            att riksdagen återigen uppmanar regeringen att fullfölja inriktningen
            på den beslutade rovdjurspolitiken.
          </note>
          <note type="speaker">
            Anf. 191 ISAK FROM (S) replik:
          </note>
          <note>
            Herr talman! Runar Filper, vad är det för förslag från regeringen
            som du pratar om? Finns det något förslag från regeringen till
            Sveriges riksdag om någon ändring?
          </note>
          <note>
            I talarstolen nämnde du flera gånger regeringens förslag. Jag
            skulle gärna vilja att du berättar för alla vilket förslag det
            är du hänvisar till.
          </note>
          <note type="speaker">
            Anf. 192 RUNAR FILPER (SD) replik:
          </note>
          <note>
            Herr talman! Jag hänvisade framför allt till de beslut som vi
            har tagit och som inte respekteras och efterföljs. Det är ständiga
            utredningar hela tiden, fastän det finns beslut att förhålla sig
            till. Det finns ju riksdagsbeslut på att den selektiva jakten
            ska fortsätta, men man försöker förhala och försvåra det, och
            man initierar nya utredningar hela tiden. Det är ett stort problem.
          </note>
          <note>
            Beslut fullföljs inte. Man gör krumbukter hela tiden. Nu vill
            man till exempel – man har åtminstone ordat om det – återgå till
            den beslutsprocess som fanns tidigare, trots att utslaget från
            Högsta förvaltningsdomstolen inte är klart än. Vi vet inte hur
            det kommer att gå, men man försöker föregripa det genom att återgå
            till den gamla beslutsordningen, som omöjliggjorde jakt 2012,
            2013 och 2014. Det är ganska ogörligt, som jag sa. Det kommer
            att ställa till det väldeliga på landsbygden eftersom man då inte
            kommer till rätta med de problem som befolkningen upplever.
          </note>
          <note type="speaker">
            Anf. 193 ISAK FROM (S) replik:
          </note>
          <note>
            Herr talman! Jag kan konstatera att Runar Filper hänvisar till
            antaganden och rykten. Det handlar inte om några förslag. Det
            handlar fortfarande om vad jag sa i talarstolen, nämligen att
            Sverigedemokraterna vill bredda sin politik. Nu vill man ge vargen
            skulden också. Nu handlar det inte bara om andra invandrare.
          </note>
          <note>
            Vi behöver för övrigt också invandrade vargar. Detta bör vi också
            diskutera.
          </note>
          <note>
            Om vi hade haft ett läge hade det varit rimligt att den här debatten
            handlade om varför Naturvårdsverket sa nej till ansökan från Länsstyrelsen
            i Jämtlands län om att få jaga 13 järvar. Men samernas situation
            är i den här kammaren oftast något helt obetydligt. Jag hörde
            inte Runar Filper ens beröra något annat rovdjur än vargen. Hans
            anförande handlade bara om vargen.
          </note>
          <note>
            Rovdjurspropositionen handlar om alla rovdjur och om möjligheter.
            Det hade varit rimligt att en sådan här debatt kunde handla om
            samernas situation – hur samerna ska kunna förvalta sina traditioner,
            driva sin renskötsel och också kunna förvalta de rovdjur som finns
            inom renbetesområdet – men det diskuterar vi över huvud taget
            inte i den här kammaren. Annars får gärna de som kommer efter
            mig i debatten uppdatera mig på de frågorna.
          </note>
          <note type="speaker">
            Anf. 194 RUNAR FILPER (SD) replik:
          </note>
          <note>
            Herr talman! Anledningen till att Sverigedemokraterna belyser
            den här frågan är att vi är ett parti med kraftig landsbygdsprofil.
            Det är väldigt viktigt för landsbygdsbefolkningen att någon vågar
            belysa de här frågorna. När inte regeringspartierna gör det utan
            tvärtom snarare försvårar det är det väldigt viktigt att det också
            finns en motpart – en motpart som i dagsläget har majoritet i
            denna riksdag. Det tycker jag att man måste respektera, precis
            som Ulf Berg sa.
          </note>
          <note>
            Sedan är det låg retorik att säga att vi vill angripa både varg
            och invandrare. Vi angriper inga invandrare; vi angriper invandringspolitiken.
            Det vet Isak From mycket väl. Vi vill ha en ansvarsfull invandringspolitik
            likaväl som en ansvarsfull rovdjurspolitik.
          </note>
          <note>
            Samerna nämner vi inte över huvud taget. Det har mycket att göra
            med att det inte finns någon vargproblematik däruppe. Det är ju
            framför allt det som den här debatten har varit inriktad på. Självklart
            är det ett lika stort problem för dem och deras näring att det
            finns järv däruppe. Det inser vi också, även om det inte är den
            populationen vi talar om här utan mer vargpolitiken och det rättssystem
            som har försvårat vargsituationen.
          </note>
          <note>
            Om vi nu äntligen får ett beslut i rätten, vad det än månde bli,
            hoppas vi att man kommer till rätta med detta. Om det blir ett
            beslut åt ena eller andra hållet vet varken jag eller du, Isak
            From, men det är viktigt att vi har andra lösningar om det inte
            skulle bli som den ena eller andra parten tycker.
          </note>
          <note type="speaker">
            Anf. 195 ESKIL ERLANDSSON (C):
          </note>
          <note>
            Herr talman! Som jag ser det är det med kluven tunga som regeringsföreträdarna
            står i talarstolen och ondgör sig över det tillkännagivande som
            vi diskuterar i kväll. Å ena sidan menar man att regeringen följer
            det riksdagsbeslut om en hållbar rovdjursförvaltning som klubbades
            här i kammaren 2013. Å andra sidan tillsätter man nya utredningar
            och bereder förslag som rent faktiskt underminerar grunderna för
            den politik som riksdagen slog fast 2013.
          </note>
          <note>
            Mina vänner, detta oroar ju människor i många delar av vårt land,
            speciellt de som har verksamheter i områden som hyser våra stora
            rovdjur. Givetvis ser företrädare för regeringen inte den problematik
            som jag tydligt kan skåda. Och man vill förstås inte erkänna de
            interna stridigheter som råder mellan de båda regeringspartierna
            i den här frågan.
          </note>
          <note>
            Regeringssidan har dock ett argument till i frågan, och det handlar
            om att Sverige måste följa EU-rätten. Givetvis är det så. Ska
            vilket politiskt system som helst fungera måste man kunna lita
            på att både vi och de ska följa det vi kommer överens om. Så är
            det också i EU-systemet. Beslutar vi om gemensamma regler så ska
            de också följas tills vi gemensamt eventuellt ändrar dem.
          </note>
          <note>
            Om jag förstått det hela rätt så är det för att Sverige ska följa
            EU-rätten som regeringen i våras tillsatte ett flertal utredningar
            som alla syftar till att förändra den gällande ordningen för rovdjurspolitiken.
            Vad som är intressant är dock att det ännu inte finns några konkreta
            beslut, underlag eller ageranden från vare sig EU eller någon
            annan instans som säger att vi måste ändra på den.
          </note>
          <note>
            Däremot pågår som sagt ett antal processer – processer som regeringen
            nu verkar ha för avsikt att förbigå i stället för vad som är brukligt
            beslutsfattande, nämligen invänta så att man får ett så bra beslutsunderlag
            som möjligt.
          </note>
          <note>
            Herr talman! Kanske allra tydligast är frågan om ändrad instansordning.
            Jag och den regering som jag var en del av hade under flera år
            sett hur beslut om skyddsjakt och licensjakt överklagades och
            landade i en domstolscirkus, vilken omöjliggjorde verkställande
            av både skyddsjaktsbeslut och licensjaktsbeslut då avgöranden
            kom ungefär ett år efter den planerade jakttiden.
          </note>
          <note>
            Möjligheten att överklaga är förstås grundmurad, och den måste
            finnas. Men samhället måste också kunna processa och handlägga
            de här ärendena så skyndsamt att beslut ska kunna genomföras.
            Om vi ska ha tilltro till och respekt för beslutsfattandet i vårt
            land måste det ske på ett sådant sätt att det fungerar för vanliga
            människor i verkligheten. Det säger sig självt att om man behöver
            vänta ett år på ett jaktbeslut har förutsättningarna för varför
            man ville ha beslutet från början ändrats så att ett bifall ändå
            inte hade kunnat verkställas.
          </note>
          <note>
            Den regering som jag tillhörde ändrade alltså denna ordning så
            att länsstyrelsens beslut om skyddsjakt och licensjakt skulle
            kunna överklagas till Naturvårdsverket. Varför nu detta? undrar
            säkert någon. Våra myndigheter agerar självständigt och följer
            liknande procedurregler som domstolarna. Med en handläggning i
            Naturvårdsverket får vi en handläggning av en myndighet som har
            kunskap om ämnet och som kan fatta beslut snabbt och rättssäkert.
          </note>
          <note>
            Detta vill regeringen tydligen ändra på nu. Regeringen tycks
            vilja gå tillbaka till den ordning vi hade tidigare då besluten
            överklagades till domstol och där det senast begav sig resulterade
            i att besluten fastnade i långa och utdragna juridiska processer.
            Man vill ändra detta innan pågående processer är klara, bland
            annat i Högsta förvaltningsdomstolen. Man vill göra det innan
            man har alla fakta på bordet och innan man har ett fullgott beslutsunderlag.
          </note>
          <note>
            Inte nog med detta – regeringen kan inte vänta på klara och tydliga
            besked. När man väl har bestämt sig för att ändra något ska det
            gå så fort som möjligt. I stället för att skicka ut förslagen
            på remiss kallar regeringen till ett remissmöte. Regeringen deklarerar
            både i medierna och här i riksdagens talarstol att licensjakten
            på varg i vinter ska kunna överklagas till domstol.
          </note>
          <note>
            Herr talman! Företrädare för regeringspartierna har under debatten
            hävdat att regeringen följer det beslut om en hållbar rovdjursförvaltning
            som riksdagen beslutade om 2013. Vad är då syftet med regeringens
            egna utredningar och beredningar av förslag som man tillsätter
            och skyndar på så att beslut kan fattas innan man exempelvis från
            Högsta förvaltningsdomstolen får svart på vitt vad som faktiskt
            gäller i överprövningsfrågan?
          </note>
          <note>
            Riksdagens beslut gäller. I fråga om rovdjursförvaltningen poängterar
            vi detta inte bara genom dagens beslut; regeringen fick också
            i våras ett tillkännagivande riktat till sig med samma innebörd.
            Tyvärr verkar inte regeringen hörsamma detta, utan fortsätter
            sina stressade processer. Det är processer som vad jag förstår
            syftar till att ändra dagens gällande ordning. Det är därför vi
            i Alliansen tog detta initiativ – för att regeringen inte verkar
            ta riksdagens åsikt i frågan på tillräckligt stort allvar.
          </note>
          <note>
            Herr talman! Slutligen: Nu har jag tillåtit mig att vara ganska
            teknisk i mitt inlägg. Och tro mig – frågan om rovdjursförvaltning
            är för vilken jurist som helst verkligen ett regelkomplex att
            sätta tänderna i. Det blir ofta en fråga om principer, processer,
            lagar och regler. Men slutligen handlar detta om vad det konkret
            betyder för människor i deras vardag och verksamheter.
          </note>
          <note type="speaker">
            Anf. 196 EMMA NOHRÉN (MP) replik:
          </note>
          <note>
            Herr talman! Nu har vi hört Eskil Erlandsson slå sig för bröstet
            för den rovdjurspolitik som han var med och drev igenom – en hållbar
            rovdjurspolitik. Den är otroligt grundligt gjord och så bra formulerad
            att det inte borde vara några problem för oss att följa den, tydligen.
          </note>
          <note>
            Trots det har den utredning som ni inte tycker om konstaterat
            att överklagandeförbudet inte är förenligt med grundläggande rättsliga
            principer. Överklagandeförbudet anses inte förenligt med principen
            om effektiva nationella rättsmedel och principer om EU-rättens
            ändamålsenliga verkan – jag var tvungen att läsa innantill där.
            Det gäller den så kallade effektivitetsprincipen. Det anses därutöver
            att den möjligen strider mot likvärdighetsprincipen.
          </note>
          <note>
            Om rovdjurspolitiken nu är så väl sammansatt borde ni ha kunnat
            förutse problemet. Om överklagandeprocessen, när den bara går
            till Naturvårdsverket, skulle vara en sådan central del finner
            jag det märkligt att det bara finns med en enda mening om den,
            på s. 52 i propositionen. Det står ingenting om konsekvenser av
            dåvarande rättssystem eller om vad konsekvenserna av det ändrade
            förslaget blir.
          </note>
          <note>
            Visste ni om, när ni antog denna rovdjurspolitik, att ni skulle
            få ett EU-överträdelseärende – ännu ett till dem som redan förelåg?
          </note>
          <note type="speaker">
            Anf. 197 ESKIL ERLANDSSON (C) replik:
          </note>
          <note>
            Herr talman! Enligt min uppfattning skapade den regering som
            jag var en del av en politik som fungerar också för människor
            som bor och har verksamheter i de områden som hyser de stora rovdjuren.
            Vad som hade varit gällande tidigare fungerade inte, enligt min
            uppfattning, bland annat beroende på att de processrättsliga sakerna
            tog på tok för lång tid.
          </note>
          <note>
            Vad gör man då? Man försöker göra jämförelser med ett system
            som de facto fungerar. Det har vi till exempel på jordbruksområdet
            – ett område som jag är väl bekant med. Där är det ofta så att
            ett länsstyrelsebeslut överklagas och överprövas av en annan myndighet,
            som också är oberoende både i förhållande till den första myndigheten
            och i förhållande till regeringen. Det är inget ovanligt att vi
            har myndigheter som prövar och andra myndigheter som gör en överprövning
            av beslut.
          </note>
          <note>
            Detta gjorde vi i det här fallet för att få en politik som fungerade
            i verkligheten för människor som lever och har verksamheter i
            de områden som hyser de stora rovdjuren, herr talman.
          </note>
          <note type="speaker">
            Anf. 198 EMMA NOHRÉN (MP) replik:
          </note>
          <note>
            Herr talman! Tack för svaret, Eskil Erlandsson! Men utredningen
            visar att det inte har varit så långa handläggningstider. Det
            har talats om ett fall där det har tagit över ett år, och det
            kan vi nog alla beklaga. Men i de allra flesta fall har frågan
            i sak varit avgjord på ett par dagar, och det har funkat ändå.
          </note>
          <note>
            Vi har här att göra med ett djur, en art, som är reglerad i art-
            och habitatdirektiven och i de EU-regler som följer med detta.
            Det kan man nog inte riktigt jämföra med de regler som gäller
            för andra saker inom lantbruket. Där står klart och tydligt att
            jaktbeslut ska kunna överklagas till domstol.
          </note>
          <note>
            Nu har regeringen tagit ansvar, för det är viktigt att vi kan
            leva tillsammans – människa och rovdjur. Vi ska ha en ansvarsfull
            politik som gör att människor och rovdjur ska kunna leva sida
            vid sida. Men i stället för att hålla fast vid en lösning som
            visade sig inte vara en lösning, och som dessutom enligt propositionen
            inte ens verkar vara direkt genomtänkt – det är en mening, som
            sagt, på s. 52 – vore det väl bättre att försöka hitta lösningar
            på hur vi kan få ett bättre genetiskt material och kan bo och
            leva sida vid sida med vargen.
          </note>
          <note>
            Den här regeringen tillsätter extramedel för skydd av tamdjur,
            ersättningar vid rovdjursskador och forskning om hur vi ska kunna
            komma vidare. Vi borde verkligen gå framåt tillsammans i stället
            för att stå här och debattera ett förslag på någonting som ännu
            inte har hänt. Det är absurt med ett tillkännagivande i förebyggande
            syfte. Jag hoppas verkligen att vi slipper det i fortsättningen.
          </note>
          <note>
            Hur ser du på detta med de förebyggande åtgärderna och hur man
            ska komma vidare utan att stampa ned i samma hål, Eskil Erlandsson?
          </note>
          <note type="speaker">
            Anf. 199 ESKIL ERLANDSSON (C) replik:
          </note>
          <note>
            Herr talman! I vårt land har vi sedan århundraden tillbaka självständiga,
            oberoende myndigheter. Det är inte särskilt vanligt med den typen
            av förvaltningsmyndigheter som vi har här i andra delar av Europa.
            Därav är kunskapen om vårt förvaltningssystem i många andra delar
            av Europa dålig och ibland rent av obefintlig. Tro mig, jag vet
            detta av egen erfarenhet. Då gäller det för en regering, oavsett
            kulör, att tala om att så här har vi det i vårt land, och de här
            självständiga myndigheterna fungerar de facto som domstolar. Det
            är det system vi har, och det fungerar på andra områden.
          </note>
          <note>
            Varför, Emma Nohrén, skulle det inte fungera på det här området
            med den sakkunskap, det oberoende och den snabbhet som våra myndigheter
            kan leverera i förhållande till det ibland ganska tröga domstolssystemet?
            Till det ska läggas att det tidigare fanns flera möjligheter till
            överklagande, vilket gjorde att vissa jakter över huvud taget
            inte blev av därför att besluten togs år efter det att de egentligen
            skulle genomföras. Vissa domstolar sa inte ens vad utslaget skulle
            bli, därför att man menade att tiden hade gått ut och det därför
            var onödigt att pröva frågan.
          </note>
          <note>
            Den andra frågan som framställdes tycker jag faktiskt inte hör
            till den här debatten.
          </note>
          <note type="speaker">
            Anf. 200 ISAK FROM (S) replik:
          </note>
          <note>
            Herr talman! Jag beklagar, Eskil Erlandsson , men er trovärdighet
            är inte den största på det här området. I regeringsställning lämnade
            Centerpartiet walkover i landsbygdsfråga efter landsbygdsfråga.
          </note>
          <note>
            Jag skulle vilja fråga Eskil vad som hände före 2012. Vi diskuterar
            i huvudsak varg här, och jag tycker egentligen inte om det, för
            jag tycker att vi borde diskutera alla rovdjur. Eskils regering
            ändrade i talerättsfrågan. Man var inne och ändrade i jaktlagen
            om talerätten. Gjorde man någon nogsam utredning innan man gjorde
            det? Eller var det skiljaktigheter inom regeringen? Egentligen
            kanske det var Carl Bildt som kom och sa att EU inte tycker om
            förfarandet och att fler måste kunna överklaga besluten. Det var
            ju faktiskt så det blev. År 2012, 2013 och 2014 överklagades det
            här.
          </note>
          <note>
            Sedan bereddes det här väldigt nogsamt. Det bereddes så väldigt
            nogsamt i rovdjurspropositionen att det var en mening i propositionen
            som sa att det skulle ändras.
          </note>
          <note>
            Det är rimligt att Eskil, som då var landsbygdsminister, hade
            en beredskap för vad som kunde hända 2015 när förvaltningsdomstolen
            i Karlstad faktiskt inhiberade jakten, trots den nogsamma beredningen
            på en mening i rovdjurspropositionen som Eskil skrev under och
            skickade till riksdagen.
          </note>
          <note>
            Berätta gärna för den här kammaren och alla åhörare: Vad var
            det som hände? Hur gick det till när man beredde det här?
          </note>
          <note type="speaker">
            Anf. 201 ESKIL ERLANDSSON (C) replik:
          </note>
          <note>
            Herr talman! Det kom ett utslag som vi hade inväntat, i vilket
            det kungjordes att den så kallade Århuskonventionen är tillämplig,
            vilket i sak innebär att ett antal miljöorganisationer som har
            existerat under en viss tid har talerätt i de här besluten. Det
            förnekade vi dem inte. Vi gav dem den talerätten.
          </note>
          <note>
            Herr talman! Låt mig ställa en motfråga till Isak From. Uppmärksammade
            Socialdemokraterna inte den för landsbygden positiva förändring
            som vi gjorde i propositionen inför 2013 med att förenkla och
            se till att beslut också gick att genomföra? Jag tror till och
            med att Socialdemokraterna applåderade detta.
          </note>
          <note>
            Nu har ni fallit till föga för era regeringskollegor Miljöpartiet.
            Ni har lagt er platta på marken, för någon har tydligen lovat
            att ni ska ändra instansordningen, och detta innan en domstol
            har fastslagit om det system vi har i vårt land kan vara sådant
            som det är eller inte.
          </note>
          <note>
            Om man gör en förändring på det här området vill jag lova Isak
            From att vi får göra riktigt stora förändringar i vårt beslutsfattande
            i det här landet, bland annat på jordbruksområdet . Där är det
            ju ofta länsstyrelsen som fattar de-facto-beslut som kan överprövas
            av, i det fallet, Jordbruksverket som ju är en parallellmyndighet
            till vad Naturvårdsverket är i det här fallet.
          </note>
          <note type="speaker">
            Anf. 202 ISAK FROM (S) replik:
          </note>
          <note>
            Herr talman! Tack, Eskil! Jag tycker att det var väldigt tydligt.
            Ja, Socialdemokraterna ställde upp på majorit eten av innehållet
            i rovdjurspro positionen. Vi trodde nog att regeringen nogsamt
            hade utrett det här. Vi trodde nog att regeringen hade beredskap
            för vad som kunde hända.
          </note>
          <note>
            Även den här gången, precis som det var under den borgerliga
            regeringen, har regeringspartierna olika ingångsvärden. Vi har
            olika saker som vi värderar olika högt. Vi värderar högt att förvaltningen
            ska vara långsiktigt hållbar och trovärdig både ur ett perspektiv
            rörande den biologiska mångfalden och ur ett förvaltningsperspektiv
            så att landsbygdsborna, naturorganisationerna, vargen, björnen,
            järven, kungsörnen och så vidare ska kunna känna: Vi litar på
            det här; det här gäller nog.
          </note>
          <note>
            Vi vill komma bort från det som den borgerliga regeringen höll
            på med och ändrade lite här och där och sedan sa: Oj, det var
            ju inte meningen att det skulle bli så här.
          </note>
          <note type="speaker">
            Anf. 203 ESKIL ERLANDSSON (C) replik:
          </note>
          <note>
            Herr talman! Vill man göra saker och ting grundligt ska man inte
            ha remissmöten där man kallar samman en stor församling som har
            någon timme på sig att redovisa sin uppfattning. Då skickar man
            väl i stället ut förslaget på remiss och ger organisationer och
            medborgare i Sverige möjlighet att tycka till under ett par tre
            månader. Men i det här fallet var det så förtvivlat bråttom att
            man var tvungen att ha ett möte under några timmar ganska tätt
            inpå att kallelsen hade skickats ut. Det är väl inte att göra
            saker och ting på ett trovärdigt och hållbart sätt om man nu vill
            göra en förändring, vilket Socialdemokraterna tydligen har lovat
            Miljöpartiet att göra.
          </note>
          <note>
            Det är det som vi, som jag har sagt flera gånger, vill motverka
            genom det här tillkännagivandet. Det ger en otrygghetskänsla hos
            människor som berörs, och det är frustrerande att lyssna till
            dem. Jag tror att Isak From håller med mig när jag säger detta.
            Det är frustrerande att lyssna till människor som lever med de
            här stora rovdjuren och har verksamheter i de här områdena. Låt
            oss förenas i beslut som håller för lång framtid. Ändra inte på
            det som de facto fungerar.
          </note>
          <note type="speaker">
            Anf. 204 LARS TYSKLIND (L):
          </note>
          <note>
            Herr talman! Jag börjar med att yrka bifall till förslaget i
            betänkandet, ifall ingen har gjort det tidigare.
          </note>
          <note>
            Jag tänker inte recensera vad som är stolligt eller inte när
            det gäller tillkännagivanden. Jag kan nog ta fram åtskilliga saker
            som var betydligt stolligare än detta från den tiden vi hade omvända
            roller, under alliansregeringen. Jag tycker att Jens Holm tar
            till överord när han talar om dessa frågor.
          </note>
          <note>
            Och om frågan är liten eller stor beror helt på vem man frågar.
            Jag berörs inte av detta i min hembygd. Det är en liten fråga
            där. En undersökning om vargfrågan visade att den var betydligt
            större bland centerpartistiska kvinnor i västra Värmland än bland
            yngre miljöpartistiska män på Söder. Det är klart att det är på
            det sättet. Men det innebär inte att frågan skulle vara bra eller
            dålig.
          </note>
          <note>
            Jag instämmer med mina allianskollegor Ulf Berg och Eskil Erlandsson.
            Det blir såklart en del upprepningar, men jag ska försöka ha en
            annan vinkel.
          </note>
          <note>
            För Liberalerna är utgångspunkten i riksdagsbeslutet från 2013
            viktig. Av allt att döma är vi överens om det. Det hette då att
            det långsiktiga målet för rovdjurspolitiken skulle vara att ”varg,
            björn, järv, lodjur och kungsörn i Sverige ska uppnå och bibehålla
            gynnsam bevarandestatus enligt art- och habitatdirektivet, samtidigt
            som tamdjurshållning inte påtagligt försvåras och socioekonomisk
            hänsyn tas”. Jag tror att vi ska tala om dem allihop här.
          </note>
          <note>
            I detta ligger naturligtvis en målkonflikt som måste hanteras
            på bästa sätt. Den rovdjurspolitik som det beslutades om 2013
            hade det som mål. I fråga om rovdjursförvaltningen, och allt annat
            också för den delen, gäller det att trygga gynnsam bevarandestatus.
          </note>
          <note>
            En annan del när det gäller lagstiftningen är att det ska finnas
            acceptans hos dem som berörs; de ska tycka att det finns en legitimitet
            i beslutet. Lagstiftning som inte har det har svårt att verka
            fullt ut. En av huvudpunkterna i beslutet som togs 2013 innebar
            också att beslutsfattandet kunde regionaliseras ytterligare. På
            det sättet kom man närmare de personer som berörs. Det har inte
            nämnts här tidigare. Men det var en viktig del. De länsstyrelser
            som nu har fått det delegerat fattar beslut utifrån kunskaper
            om det område som de beslutar om. En av de centrala delarna är
            att man flyttade besluten närmare dem som berörs av detta i sin
            vardag.
          </note>
          <note>
            Herr talman! Debatten handlar egentligen inte om det. Vi har
            haft andra debatter om vargens bevarandestatus. Det här handlar
            om hur vi hanterar beslutsfattandet.
          </note>
          <note>
            Problemet i processen har varit att regeringen inte har lämnat
            några klara besked om varför de vill ändra den gällande ordningen,
            trots att beredning har pågått i utskottet. Ändrar de på grund
            av att de är tvungna? Eller vill de göra ändringar ändå? Vissa
            från regeringssidan här ger sken av att man är tvungen. Andra
            vill ändra ändå. Vi fick inte klara besked om det under den beredning
            som pågick.
          </note>
          <note>
            Liberalerna är naturligtvis fullt medvetna om att EU-kommissionen
            driver två överträdelseärenden mot Sverige. Det pågår också en
            prövning i Högsta förvaltningsdomstolen om ett beslut fattat av
            Naturvårdsverket ifall licensjakt kan tas upp till prövning, trots
            att det inte får överklagas enligt jaktförordningen. Vi tycker
            att det är självklart att avgöranden i dessa processer bör avvaktas
            innan vi beslutar om förändringar. Men det kanske är på det sättet
            att man vill ha förändringar ändå.
          </note>
          <note>
            EU-rätten fungerar på det sättet att vi får en respit. Det fick
            vi ändå bra kunskap om under beredningen. Det fanns spekulationer
            om böter och annat. Men det var alldeles solklart att Sverige
            får respit att förändra vårt sätt ifall EU-rätten säger att vi
            inte följer den. Men frågan föll på det.
          </note>
          <note>
            Om det skulle komma till den punkten att vi – nu blir det lite
            spekula ­ tioner här – ändå tvingas ändra en ordning som vi tycker
            fungerar ganska bra duger det inte att ha det förfaringssätt som
            vi haft nu, med korta kal ­ lelser till remissmöten, vilket Eskil
            Erlandsson tog upp. Då måste man ha en ingående dialog med dem
            som berörs. Det gäller både enskilda och in ­ tresseorganisationer.
            Det handlar just om legitimitet.
          </note>
          <note>
            Att skynda fram skapar misstänksamhet. Om detta är stolligt eller
            inte får vi kanske diskutera, Jens Holm. Det känns inte bra att
            de uttrycken används när vi lägger fram förslag i Sveriges riksdag.
          </note>
          <note type="speaker">
            Anf. 205 JENS HOLM (V) replik:
          </note>
          <note>
            Herr talman! Jag sa att det här är ett stolligt förslag. Jag
            hade också kunnat säga att det är ett totalt substanslöst och
            genompopulistiskt förslag. Det är precis vad jag tycker.
          </note>
          <note>
            När vi gör ett gediget arbete, tar hjälp av vår utskottspersonal,
            kallar till oss regeringens företrädare och vår expertmyndighet
            ska det gälla frågor som är konkreta och som gör skillnad för
            människor. Nu finns det inget konkret förslag från regeringen.
            Det finns artiklar i tidningar, och det finns en utredning som
            har lämnat ifrån sig en promemoria. Men det finns inget konkret
            förslag.
          </note>
          <note>
            Jag tycker inte att man ska lägga fram ett förslag om vilka förslag
            regeringen inte får komma med, innan regeringen ens har kommit
            med ett förslag. Det brukar kallas negativa tillkännagivanden
            när en majoritet i kammaren försöker stoppa regeringen innan de
            ens agerar. Det var det jag menade står i strid med regeringsformen.
            Där står det faktiskt att regeringen har rätt att presentera konkreta
            förslag för kammaren. Sedan ska vi ta ställning till dem.
          </note>
          <note>
            Det här är ingen konkret, parlamentarisk eller seriös behandling.
            Den här formen av utspel – det är vad det är – tycker jag underminerar
            förtroendet för det som vi sysslar med här inne.
          </note>
          <note>
            Du talade om referensnivån för vargar, Lars Tysklind, och den
            tidigare propositionen som vi i Vänsterpartiet röstade emot. Vi
            menade att det spann som ni föreslog då var helt ovetenskapligt.
            Vilken vetenskaplig grund har spannet på 170–270 vargar egentligen?
          </note>
          <note type="speaker">
            Anf. 206 LARS TYSKLIND (L) replik:
          </note>
          <note>
            Herr talman! Jag nämnde inte referensnivåer. Men jag kan svara
            på den frågan ändå, trots att debatten inte riktigt handlar om
            det.
          </note>
          <note>
            När vi hade den diskussionen tyckte Liberalerna att antalet kanske
            inte var det viktigaste. Det viktigaste var att man ska ha en
            stark, genetiskt frisk vargstam med gynnsam bevarandestatus. Men
            vi gjorde ändå bedömningen att det kan vara ganska rimligt att
            det ska ligga inom det spannet, på 170–270 vargar. Det har också
            att göra med vilken invandring man kan ha och så vidare, vilket
            vi har diskuterat. Men dagens diskussion handlar inte riktigt
            om det.
          </note>
          <note>
            Jens Holm tog upp regeringsformen. Ja, regeringen har väl rätt
            att lägga fram förslag till Sveriges riksdag. Men det gjordes
            ju tillkännagivanden så sent som i april. Det är en tydlig signal
            till regeringen att det inte finns någon majoritet i Sveriges
            riksdag för att förändra den förvaltning av rovdjuren som nu råder,
            om det inte tillstöter någonting. Om vi inte är tvungna att ändra
            förvaltningen tycker vi att det här fungerar bra.
          </note>
          <note type="speaker">
            Anf. 207 JENS HOLM (V) replik:
          </note>
          <note>
            Herr talman! Jag tog upp referensnivån 170–270 vargar som ni
            föreslog i er proposition från 2013 och som röstades igenom i
            riksdagen. Jag menar att den nivån inte vilar på vetenskaplig
            grund. Den var helt i strid med det rigorösa, demokratiska och
            inkluderande arbete som Vargkommittén bedrev. Man lade fram ett
            väldigt omfattande förslag bara några månader innan ni fick igenom
            er proposition i riksdagen.
          </note>
          <note>
            Det var ju du själv, Lars Tysklind, som pratade om att det var
            så viktigt att vargen ska ha en gynnsam bevarandenivå. Då tycker
            jag att vi i riksdagen inte ska snyta ur oss några siffror som
            vi tycker låter bra och som säkerställer att man kan fortsätta
            att jaga varg under många år framöver.
          </note>
          <note>
            Det här måste vila på vetenskaplig grund. Det var just ett sådant
            arbete som Vargkommittén hade bedrivit under lång tid. Det arbetet
            kastade ni i papperskorgen, och det tycker jag var väldigt beklagligt.
          </note>
          <note>
            Det som ni sysslar med i och med det här tillkännagivandet är
            att säga till regeringen – och jag är inte på något vis en regeringsrepresent
            ant – vad den får göra innan den ens har kommit med ett förslag.
            Jag tycker att det är viktigt att vi värnar om de procedurer som
            vi har här. Annars tror jag att vi på sikt urholkar förtroendet
            för det vi gör. Jag tycker att det är fel att man säger till regeringen,
            innan den ens har kommit med något förslag, vad den inte får göra.
            När regeringen väl har kommit med ett förslag, då respekterar
            jag er och även min egen rätt som oppositionspolitiker att kritisera,
            att motionera och att försöka ändra på det.
          </note>
          <note>
            Men att gå ut med negativa tillkännagivanden och försöka att
            stoppa saker innan de ens har kommit till stånd, det är bara att
            förvirra människor och underminera förtroendet för det som vi
            gör, ärligt talat.
          </note>
          <note type="speaker">
            Anf. 208 LARS TYSKLIND (L) replik:
          </note>
          <note>
            Herr talman! Jag vill hävda vår rätt att göra ett tillkännagivande.
            J ag sa i början av mitt anförande att under alliansregeringen
            kan nog Jens Holm hitta tillkännagivanden av negativ art. Jag,
            som satt i trafikutskottet, var med om detta åtskilliga gånger
            som stöddes av Vänsterpartiet utan att man darrade på manschetten.
            Att recensera vad som är stolligt och inte tycker jag att vi kan
            lämna därhän.
          </note>
          <note>
            Regeringen har rätt att lägga fram förslag, och vi har rätt att
            föreslå tillkännagivanden; det kan vi väl vara överens om. Jag
            tror inte att vi förhindrar regeringen att lägga fram sitt förslag,
            men då vet regeringen åtminstone vilken politik som det finns
            majoritet för i Sveriges riksdag.
          </note>
          <note>
            Referensvärden är inte det som vi diskuterar i dag. När det gäller
            vetenskaplig grund kan vi väl, Jens Holm, vara överens om vargstammen
            har utvecklats positivt i det här landet. Stammen startade ju
            från noll och är nu uppe i ett antal hundra individer.
          </note>
          <note>
            Det som vi från Liberalerna såg som det största problemet var
            genetiken, att det behövdes invandrade vargar. Det kan vi väl
            tycka är bra båda två.
          </note>
          <note>
            Jag tycker fortfarande att det här tillkännagivandet har sin
            högsta relevans i sammanhanget.
          </note>
          <note type="speaker">
            Anf. 209 MAGNUS OSCARSSON (KD):
          </note>
          <note>
            Herr talman! Jag yrkar bifall till utskottsinitiativet, vilket
            innebär att riksdagen tillkännager för regeringen att den bör
            fullfölja intentionerna bakom den rovdjurspolitik som riksdagen
            har beslutat.
          </note>
          <note>
            När det handlar om skyddsjakt säger det sig självt att det är
            bråttom med att verkställa beslutet. Det passar sig inte med långa
            överklagandeprocesser i domstolar.
          </note>
          <note>
            Den utredning som regeringen har låtit tillsätta har presenterat
            ett förslag som innebär att beslut om skyddsjakt åter ska prövas
            i domstol.
          </note>
          <note>
            Frågan om jakt på de stora rovdjuren handlar ytterst om möjligheterna
            att bedriva djurhållning i Sverige. Vill vi ha bort den svenska
            djurhållningen, som ligger främst i världen när det gäller djurskydd,
            miljöhänsyn och minst användning av antibiotika, som möjliggör
            för öppna landskap och biologisk mångfald, då ska vi försvåra
            för djurägarna att ta hand om sina djur. Då kan vi följa regeringen
            och dess utredare, förslag och promemorior.
          </note>
          <note>
            Men, herr talman, om vi vill ha en hållbar svensk djurhållning
            och livsmedelsproduktion, då måste vi lyssna på vad djurägarna
            själva säger om hur de upplever sin situation, vilka konsekvenser
            det får – inte bara ekonomiska utan också psykologiska och sociala
            – när man tvingas att ta hand om de blodiga kadavren från sina
            egna djur. Vi har kunnat ta del av hemska berättelser i olika
            medier runt om vårt land, i Torsås, i Aspås utanför Krokom, i
            Lesjöfors, i Rasbo utanför Uppsala, i Molstaberg utanför Gnesta
            och i Älmhult. Det är bara axplock av drabbade djurägare under
            detta år.
          </note>
          <note>
            Regeringen vill öka domstolarnas inflytande över rovdjurspolitiken.
            Detta vore olyckligt. För att människa och rovdjur ska samexistera
            krävs olika avväganden mellan motstridiga intressen. Det handlar
            om hur vi väger saker som bevarandestatus, naturvårdshänsyn, biologisk
            mångfald, äganderätten, ekonomiska och sociala värden, livskvalitet,
            demokratiska påverkansmöjligheter och så vidare.
          </note>
          <note>
            Herr talman! Alliansregeringen lämnade en väl genomtänkt proposi
            ­ tion om rovdjurspolitiken 2013. Det är beklagligt att Socialdemokraterna
            nu vill låta Miljöpartiet ändra på denna välbalanserade politik.
            Detta ris ­ kerar att leda till ökade motsättningar. I längden
            skadar det möjligheterna till en hållbar samexistens mellan människa
            och rovdjur.
          </note>
          <note>
            Den viktigaste framgångsfaktorn för livskraftiga rovdjursstammar
            är acceptansen hos människor i närområdet. Detta bekräftas av
            Vargkommittén, som i sitt utredningsbetänkande SOU 2013:60 framhöll
            att en långsiktigt hållbar rovdjurspolitik i större utsträckning
            måste balansera landsbygdsnäringarnas, inklusive jägarnas, behov
            och åtgärder för bevarandet av biologisk mångfald. Kommittén ansåg
            att antalet rovdjursangrepp på tamdjur inte i någon del av Sverige
            får vara så högt att tamdjurshållning påtagligt försvåras eller
            omöjliggörs.
          </note>
          <note>
            I betänkandet skrev också utredningen att det är av mycket stor
            betydelse för den folkliga acceptansen och en central del av en
            fungerande förvaltning att ansvariga myndigheter kan fatta snabba
            skyddsjaktsbeslut.
          </note>
          <note>
            Utifrån ett demokratiskt perspektiv är det naturligtvis viktigt
            att regeringen respekterar riksdagens tillkännagivanden. För oss
            kristdemokrater är det dessutom viktigt att beslut om jakt på
            rovdjur fattas nära de människor som berörs av besluten. Därför
            står vi fast vid en decentraliserad förvaltning av rovdjursstammarna.
          </note>
          <note type="speaker">
            Anf. 210 DANIEL BÄCKSTRÖM (C):
          </note>
          <note>
            Herr talman! Efter att ha tagit del av mer eller mindre engagerade
            inlägg från talarstolen under den här debatten kan jag konstatera
            att kunskapen om vad som sagts här under hösten inte är särskilt
            klar hos alla ledamöter. Jag har hört Isak From ställa retoriska
            frågor om var förslaget finns.
          </note>
          <note>
            Den 17 november hade jag en interpellationsdebatt med klimat-
            och miljöminister Åsa Romson. Jag citerar ur ministerns interpellationssvar:
            ” Regeringens intention är att redan i vinter säkerställa att
            beslut om jakt efter varg ska kunna överklagas till domstol. ”
            Tydligare än så går det inte att tolka ministerns skriftliga interpellationssvar
            till mig.
          </note>
          <note>
            Vi följde också ett antal överläggningar kring vad detta innebär
            i praktiken. Jag fick inget svar på när regeringen tänker ta detta
            beslut. Regeringen kommer inte att lägga fram det här till kammaren.
            Regeringen har full rätt att ta detta beslut själv. Min fråga
            är: Kommer man att göra det innan licensjakten kan genomföras
            kommande säsong, alltså om några veckor, eller inväntar man någon
            ytterligare säsong längre fram? Frågan är inte om regeringen avser
            att göra detta, utan när .
          </note>
          <note>
            Därför är det oerhört relevant att majoriteten i utskottet har
            kommit överens om det här initiativet, att man tydligt markerar
            vad majoriteten i kammaren står bakom för inriktning, att man
            försvarar beslutet från december 2013 och att man försvarar den
            nuvarande instansordningen och vädjar till regeringen att inte
            ändra den.
          </note>
          <note>
            Vad som har hänt under hösten är, som vi har hört tidigare, att
            det blivit väldigt många som går och funderar på vad det finns
            för förutsättningar inför kommande licensjakt. Vad finns det för
            långsiktighet och hållbarhet? Förtroendekapitalet för innevarande
            regering har naggats i kanterna under hösten, då man ägnat sig
            åt ifrågasättanden och satt igång utredningsarbete som öppnar
            nya frågeställningar när vi äntligen har fått en förvaltning som
            kommit i bruk.
          </note>
          <note>
            Som värmlänning vet jag vilka praktiska problem det innebär att
            ha för hög förekomst av varg i en population på en tämligen begränsad
            geografisk yta. Anser Isak From och övriga här att det är rimligt
            att ett län ska bära mer än hälften av Sveriges samlade population
            av vargar?
          </note>
          <note>
            Kan vi förvänta oss en tydlighet när det handlar om att inte
            ändra instansordningen? Den praktiska konsekvensen när regeringen
            tar detta beslut kommer att bli att det leder till överprövningar.
            Så var det i vintras, och då avslogs de av Naturvårdsverket. Men
            de kommer per automatik att leda till ytterligare överprövningar,
            vilket i sin tur kommer att öppna för att det inte blir någon
            verkställighet. Då kommer tillväxten att öka, och vi vet de socioekonomiska
            effekterna av detta. Vi vet vilka konsekvenser vi får bära lokalt.
            Vi vet förutsättningarna för fåraveln och fårnäringen och för
            övrig djurhållning. Vi vet hur det är att springa och jaga ett
            nötkreatur som efter flera dagar ute i skogen snabbt förvildas
            på grund av att det skrämts av vargen. Så är det ute i bygderna.
            Vi vet att vi i stora delar av Värmland har en tredjedel så stor
            avskjutning av älg som för några år sedan.
          </note>
          <note>
            Jag vädjar verkligen till er som representerar regeringspartierna.
            Jag hoppas att ni gör allt ni kan för att se till att man försvarar
            nuvarande instansordning, så att det kan bli en långsiktig tydlighet
            i de här frågorna, och att man också når resultat i praktiken.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 december .)
          </note>
          <note>
            § 16 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Skrivelser
          </note>
          <note>
            2015/16:48 Regeringens exportstrategi
          </note>
          <note>
            2015/16:70 Integritetsskydd vid signalspaning i försvarsunderrättelseverksamhet
          </note>
          <note>
            2015/16:76 Kvalitetssäkring av högre utbildning
          </note>
          <note>
            Kammaren biföll talmannens förslag att motionstiden för ovanstående
            skrivelse r skulle förlängas till och med fredagen den 15 januari
            2016 .
          </note>
          <note>
            EU-dokument
          </note>
          <note>
            KOM(2015) 646 Förslag till rådets direktiv om ändring av direktiv
            2006/112/EG om ett gemensamt system för mervärdesskatt vad gäller
            varaktigheten för skyldigheten att efterleva den lägsta normalskattesatsen
          </note>
          <note>
            § 17 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 14 december
          </note>
          <note>
            2015/16:279 Kilometerskattens effekter på tillgången på biodrivmedel
          </note>
          <note>
            av Erik Ottoson (M)
          </note>
          <note>
            till klimat- och miljöminister Åsa Romson (MP)
          </note>
          <note>
            § 18 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 14 december
          </note>
          <note>
            2015/16:487 Stängning av svenska moskéer
          </note>
          <note>
            av Markus Wiechel (SD)
          </note>
          <note>
            till statsrådet Anders Ygeman (S)
          </note>
          <note>
            2015/16:488 Eftersupning
          </note>
          <note>
            av Hans Hoff (S)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 19 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 11 december
          </note>
          <note>
            2015/16:387 Sveriges stöd till de barn som drabbas av kriget
            i Syrien
          </note>
          <note>
            av Hans Linde (V)
          </note>
          <note>
            till statsrådet Isabella Lövin (MP)
          </note>
          <note>
            § 20 Kammaren åtskildes kl. 21.14 .
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början till och med
            § 8 anf. 44 (delvis),
          </note>
          <note>
            av andre vice talmannen därefter till och med § 8 anf. 87 (delvis),
          </note>
          <note>
            av tredje vice talmannen därefter till och med § 9 anf. 134 (delvis),
          </note>
          <note>
            av förste vice talmannen därefter till ajourneringen kl. 16.01,
          </note>
          <note>
            av tredje vice talmannen därefter till och med § 15 anf. 181
            (delvis) och
          </note>
          <note>
            av förste vice talmannen därefter till sammanträdets slut.
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Anmälan om vice ordförande i utskott
          </note>
          <note>
            § 2 Avsägelse
          </note>
          <note>
            § 3 Anmälan om kompletteringsval
          </note>
          <note>
            § 4 Anmälan om fördröjda svar på interpellationer
          </note>
          <note>
            § 5 Ärenden för hänvisning till utskott
          </note>
          <note>
            § 6 Ärenden för bordläggning
          </note>
          <note>
            § 7 Allmänna bidrag till kommuner
          </note>
          <note>
            Finansutskottets betänkande 2015/16:FiU3
          </note>
          <note>
            Anf. 1 ULRIKA HEINDORFF (M)
          </note>
          <note>
            Anf. 2 NIKLAS KARLSSON (S) replik
          </note>
          <note>
            Anf. 3 ULRIKA HEINDORFF (M) replik
          </note>
          <note>
            Anf. 4 NIKLAS KARLSSON (S) replik
          </note>
          <note>
            Anf. 5 ULRIKA HEINDORFF (M) replik
          </note>
          <note>
            Anf. 6 ANDERS AHLGREN (C)
          </note>
          <note>
            Anf. 7 MATS PERSSON (L)
          </note>
          <note>
            Anf. 8 NIKLAS KARLSSON (S) replik
          </note>
          <note>
            Anf. 9 MATS PERSSON (L) replik
          </note>
          <note>
            Anf. 10 NIKLAS KARLSSON (S) replik
          </note>
          <note>
            Anf. 11 MATS PERSSON (L) replik
          </note>
          <note>
            Anf. 12 JAKOB FORSSMED (KD)
          </note>
          <note>
            Anf. 13 NIKLAS KARLSSON (S)
          </note>
          <note>
            Anf. 14 JAKOB FORSSMED (KD) replik
          </note>
          <note>
            Anf. 15 NIKLAS KARLSSON (S) replik
          </note>
          <note>
            Anf. 16 JAKOB FORSSMED (KD) replik
          </note>
          <note>
            Anf. 17 NIKLAS KARLSSON (S) replik
          </note>
          <note>
            Anf. 18 ANDERS AHLGREN (C) replik
          </note>
          <note>
            Anf. 19 NIKLAS KARLSSON (S) replik
          </note>
          <note>
            Anf. 20 ANDERS AHLGREN (C) replik
          </note>
          <note>
            Anf. 21 NIKLAS KARLSSON (S) replik
          </note>
          <note>
            Anf. 22 ULRIKA HEINDORFF (M) replik
          </note>
          <note>
            Anf. 23 NIKLAS KARLSSON (S) replik
          </note>
          <note>
            Anf. 24 ULRIKA HEINDORFF (M) replik
          </note>
          <note>
            Anf. 25 NIKLAS KARLSSON (S) replik
          </note>
          <note>
            Anf. 26 HÅKAN SVENNELING (V)
          </note>
          <note>
            Anf. 27 JAKOB FORSSMED (KD) replik
          </note>
          <note>
            Anf. 28 HÅKAN SVENNELING (V) replik
          </note>
          <note>
            Anf. 29 JAKOB FORSSMED (KD) replik
          </note>
          <note>
            Anf. 30 HÅKAN SVENNELING (V) replik
          </note>
          <note>
            Anf. 31 ANDERS AHLGREN (C) replik
          </note>
          <note>
            Anf. 32 HÅKAN SVENNELING (V) replik
          </note>
          <note>
            Anf. 33 ANDERS AHLGREN (C) replik
          </note>
          <note>
            Anf. 34 HÅKAN SVENNELING (V) replik
          </note>
          <note>
            Anf. 35 EMMA HENRIKSSON (KD)
          </note>
          <note>
            Anf. 36 MARGARETA B KJELLIN (M)
          </note>
          <note>
            Anf. 37 STAFFAN DANIELSSON (C)
          </note>
          <note>
            Anf. 38 BARBRO WESTERHOLM (L)
          </note>
          <note>
            Anf. 39 CATHARINA BRÅKENHIELM (S)
          </note>
          <note>
            Anf. 40 MARGARETA B KJELLIN (M) replik
          </note>
          <note>
            Anf. 41 CATHARINA BRÅKENHIELM (S) replik
          </note>
          <note>
            Anf. 42 MARGARETA B KJELLIN (M) replik
          </note>
          <note>
            Anf. 43 CATHARINA BRÅKENHIELM (S) replik
          </note>
          <note>
            (Beslut fattades under § 12.)
          </note>
          <note>
            § 8 Rättsväsendet
          </note>
          <note>
            Justitieutskottets betänkande 2015/16:JuU1
          </note>
          <note>
            Anf. 44 HELENE PETERSSON i Stockaryd (S)
          </note>
          <note>
            Anf. 45 ANDREAS CARLSON (KD) replik
          </note>
          <note>
            Anf. 46 HELENE PETERSSON i Stockaryd (S) replik
          </note>
          <note>
            Anf. 47 ANDREAS CARLSON (KD) replik
          </note>
          <note>
            Anf. 48 HELENE PETERSSON i Stockaryd (S) replik
          </note>
          <note>
            Anf. 49 KRISTER HAMMARBERGH (M) replik
          </note>
          <note>
            Anf. 50 HELENE PETERSSON i Stockaryd (S) replik
          </note>
          <note>
            Anf. 51 KRISTER HAMMARBERGH (M) replik
          </note>
          <note>
            Anf. 52 HELENE PETERSSON i Stockaryd (S) replik
          </note>
          <note>
            Anf. 53 ROGER HADDAD (L) replik
          </note>
          <note>
            Anf. 54 HELENE PETERSSON i Stockaryd (S) replik
          </note>
          <note>
            Anf. 55 ROGER HADDAD (L) replik
          </note>
          <note>
            Anf. 56 HELENE PETERSSON i Stockaryd (S) replik
          </note>
          <note>
            Anf. 57 KRISTER HAMMARBERGH (M)
          </note>
          <note>
            Anf. 58 HELENE PETERSSON i Stockaryd (S) replik
          </note>
          <note>
            Anf. 59 KRISTER HAMMARBERGH (M) replik
          </note>
          <note>
            Anf. 60 HELENE PETERSSON i Stockaryd (S) replik
          </note>
          <note>
            Anf. 61 KRISTER HAMMARBERGH (M) replik
          </note>
          <note>
            Anf. 62 KENT EKEROTH (SD)
          </note>
          <note>
            Anf. 63 KRISTER HAMMARBERGH (M) replik
          </note>
          <note>
            Anf. 64 KENT EKEROTH (SD) replik
          </note>
          <note>
            Anf. 65 KRISTER HAMMARBERGH (M) replik
          </note>
          <note>
            Anf. 66 KENT EKEROTH (SD) replik
          </note>
          <note>
            Anf. 67 HELENE PETERSSON i Stockaryd (S) replik
          </note>
          <note>
            Anf. 68 KENT EKEROTH (SD) replik
          </note>
          <note>
            Anf. 69 HELENE PETERSSON i Stockaryd (S) replik
          </note>
          <note>
            Anf. 70 KENT EKEROTH (SD) replik
          </note>
          <note>
            Anf. 71 MATS PERTOFT (MP)
          </note>
          <note>
            Anf. 72 KRISTER HAMMARBERGH (M) replik
          </note>
          <note>
            Anf. 73 MATS PERTOFT (MP) replik
          </note>
          <note>
            Anf. 74 JOHAN HEDIN (C)
          </note>
          <note>
            Anf. 75 TORBJÖRN BJÖRLUND (V)
          </note>
          <note>
            Anf. 76 ROGER HADDAD (L)
          </note>
          <note>
            Anf. 77 KENT EKEROTH (SD) replik
          </note>
          <note>
            Anf. 78 ROGER HADDAD (L) replik
          </note>
          <note>
            Anf. 79 KENT EKEROTH (SD) replik
          </note>
          <note>
            Anf. 80 ROGER HADDAD (L) replik
          </note>
          <note>
            Anf. 81 HELENE PETERSSON i Stockaryd (S) replik
          </note>
          <note>
            Anf. 82 ROGER HADDAD (L) replik
          </note>
          <note>
            Anf. 83 HELENE PETERSSON i Stockaryd (S) replik
          </note>
          <note>
            Anf. 84 ANDREAS CARLSON (KD)
          </note>
          <note>
            Anf. 85 BEATRICE ASK (M)
          </note>
          <note>
            Anf. 86 KENT EKEROTH (SD) replik
          </note>
          <note>
            Anf. 87 BEATRICE ASK (M) replik
          </note>
          <note>
            Anf. 88 KENT EKEROTH (SD) replik
          </note>
          <note>
            Anf. 89 BEATRICE ASK (M) replik
          </note>
          <note>
            Anf. 90 ADAM MARTTINEN (SD)
          </note>
          <note>
            Anf. 91 BEATRICE ASK (M) replik
          </note>
          <note>
            Anf. 92 ADAM MARTTINEN (SD) replik
          </note>
          <note>
            Anf. 93 BEATRICE ASK (M) replik
          </note>
          <note>
            Anf. 94 ADAM MARTTINEN (SD) replik
          </note>
          <note>
            (Beslut fattades under § 12.)
          </note>
          <note>
            § 9 Fortsatt svenskt deltagande i Natos utbildnings- och rådgivningsinsats
            RSM i Afghanistan
          </note>
          <note>
            Sammansatta utrikes- och försvarsutskottets betänkande 2015/16:UFöU1
          </note>
          <note>
            Anf. 95 Försvarsminister PETER HULTQVIST (S)
          </note>
          <note>
            Anf. 96 BJÖRN SÖDER (SD)
          </note>
          <note>
            Anf. 97 STIG HENRIKSSON (V)
          </note>
          <note>
            Anf. 98 Försvarsminister PETER HULTQVIST (S) replik
          </note>
          <note>
            Anf. 99 STIG HENRIKSSON (V) replik
          </note>
          <note>
            Anf. 100 Försvarsminister PETER HULTQVIST (S) replik
          </note>
          <note>
            Anf. 101 STIG HENRIKSSON (V) replik
          </note>
          <note>
            Anf. 102 KENNETH G FORSLUND (S)
          </note>
          <note>
            Anf. 103 BJÖRN SÖDER (SD) replik
          </note>
          <note>
            Anf. 104 KENNETH G FORSLUND (S) replik
          </note>
          <note>
            Anf. 105 BJÖRN SÖDER (SD) replik
          </note>
          <note>
            Anf. 106 KENNETH G FORSLUND (S) replik
          </note>
          <note>
            Anf. 107 KARIN ENSTRÖM (M)
          </note>
          <note>
            Anf. 108 STIG HENRIKSSON (V) replik
          </note>
          <note>
            Anf. 109 KARIN ENSTRÖM (M) replik
          </note>
          <note>
            Anf. 110 STIG HENRIKSSON (V) replik
          </note>
          <note>
            Anf. 111 KARIN ENSTRÖM (M) replik
          </note>
          <note>
            Anf. 112 PERNILLA STÅLHAMMAR (MP)
          </note>
          <note>
            Anf. 113 STIG HENRIKSSON (V) replik
          </note>
          <note>
            Anf. 114 PERNILLA STÅLHAMMAR (MP) replik
          </note>
          <note>
            Anf. 115 STIG HENRIKSSON (V) replik
          </note>
          <note>
            Anf. 116 PERNILLA STÅLHAMMAR (MP) replik
          </note>
          <note>
            Anf. 117 DANIEL BÄCKSTRÖM (C)
          </note>
          <note>
            Anf. 118 ALLAN WIDMAN (L)
          </note>
          <note>
            Anf. 119 STIG HENRIKSSON (V) replik
          </note>
          <note>
            Anf. 120 ALLAN WIDMAN (L) replik
          </note>
          <note>
            Anf. 121 STIG HENRIKSSON (V) replik
          </note>
          <note>
            Anf. 122 ALLAN WIDMAN (L) replik
          </note>
          <note>
            Anf. 123 MIKAEL OSCARSSON (KD)
          </note>
          <note>
            Anf. 124 ROGER RICHTOFF (SD)
          </note>
          <note>
            Anf. 125 STIG HENRIKSSON (V) replik
          </note>
          <note>
            Anf. 126 ROGER RICHTOFF (SD) replik
          </note>
          <note>
            Anf. 127 STIG HENRIKSSON (V) replik
          </note>
          <note>
            Anf. 128 ROGER RICHTOFF (SD) replik
          </note>
          <note>
            Anf. 129 ALLAN WIDMAN (L) replik
          </note>
          <note>
            Anf. 130 ROGER RICHTOFF (SD) replik
          </note>
          <note>
            Anf. 131 ALLAN WIDMAN (L) replik
          </note>
          <note>
            Anf. 132 ROGER RICHTOFF (SD) replik
          </note>
          <note>
            Anf. 133 KALLE OLSSON (S)
          </note>
          <note>
            Anf. 134 LENA ASPLUND (M)
          </note>
          <note>
            Anf. 135 STIG HENRIKSSON (V) replik
          </note>
          <note>
            Anf. 136 LENA ASPLUND (M) replik
          </note>
          <note>
            Anf. 137 STIG HENRIKSSON (V) replik
          </note>
          <note>
            Anf. 138 LENA ASPLUND (M) replik
          </note>
          <note>
            (forts. § 13)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 10 Beslut om ärenden som slutdebatterats den 10 december
          </note>
          <note>
            AU2 Utgiftsområde 14 Arbetsmarknad och arbetsliv
          </note>
          <note>
            TU1 Utgiftsområde 22 Kommunikationer
          </note>
          <note>
            UU5 Översyn av den europeiska grannskapspolitiken
          </note>
          <note>
            § 11 Beslut om ärenden som slutdebatterats den 14 december
          </note>
          <note>
            UU2 Utgiftsområde 7 Internationellt bistånd
          </note>
          <note>
            SoU5 Stödboende – en ny placeringsform för barn och unga
          </note>
          <note>
            SoU1 Utgiftsområde 9 Hälsovård, sjukvård och social omsorg
          </note>
          <note>
            MJU1 Utgiftsområde 20 Allmän miljö- och naturvård
          </note>
          <note>
            § 12 Beslut om ärenden som slutdebatterats vid dagens sammanträde
          </note>
          <note>
            FiU3 Utgiftsområde 25 Allmänna bidrag till kommuner
          </note>
          <note>
            JuU1 Utgiftsområde 4 Rättsväsendet
          </note>
          <note>
            § 13 (forts. från § 9) Fortsatt svenskt deltagande i Natos utbildnings-
            och rådgivningsinsats RSM i Afghanistan (forts. UFöU1)
          </note>
          <note>
            Anf. 139 BJÖRN SÖDER (SD) replik
          </note>
          <note>
            Anf. 140 LENA ASPLUND (M) replik
          </note>
          <note>
            Anf. 141 BJÖRN SÖDER (SD) replik
          </note>
          <note>
            Anf. 142 LENA ASPLUND (M) replik
          </note>
          <note>
            Anf. 143 JAKOP DALUNDE (MP)
          </note>
          <note>
            Anf. 144 KENT HÄRSTEDT (S)
          </note>
          <note>
            Anf. 145 KENNETH G FORSLUND (S)
          </note>
          <note>
            Anf. 146 STIG HENRIKSSON (V) replik
          </note>
          <note>
            Anf. 147 KENNETH G FORSLUND (S) replik
          </note>
          <note>
            Anf. 148 STIG HENRIKSSON (V) replik
          </note>
          <note>
            Anf. 149 KENNETH G FORSLUND (S) replik
          </note>
          <note>
            (Beslut skulle fattas den 16 december.)
          </note>
          <note>
            § 14 Fortsatt svenskt deltagande i den militära utbildningsinsatsen
            i norra Irak
          </note>
          <note>
            Sammansatta utrikes- och försvarsutskottets betänkande 2015/16:UFöU2
          </note>
          <note>
            Anf. 150 HANS WALLMARK (M)
          </note>
          <note>
            (forts.)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 14 (forts.) Fortsatt svenskt deltagande i den militära utbildningsinsatsen
            i norra Irak (forts. UFöU2)
          </note>
          <note>
            Anf. 151 BJÖRN SÖDER (SD)
          </note>
          <note>
            Anf. 152 DANIEL BÄCKSTRÖM (C)
          </note>
          <note>
            Anf. 153 MIKAEL OSCARSSON (KD)
          </note>
          <note>
            Anf. 154 KENNETH G FORSLUND (S)
          </note>
          <note>
            Anf. 155 HANS WALLMARK (M) replik
          </note>
          <note>
            Anf. 156 KENNETH G FORSLUND (S) replik
          </note>
          <note>
            Anf. 157 HANS WALLMARK (M) replik
          </note>
          <note>
            Anf. 158 KENNETH G FORSLUND (S) replik
          </note>
          <note>
            Anf. 159 PERNILLA STÅLHAMMAR (MP)
          </note>
          <note>
            Anf. 160 HANS WALLMARK (M) replik
          </note>
          <note>
            Anf. 161 PERNILLA STÅLHAMMAR (MP) replik
          </note>
          <note>
            Anf. 162 HANS WALLMARK (M) replik
          </note>
          <note>
            Anf. 163 PERNILLA STÅLHAMMAR (MP) replik
          </note>
          <note>
            Anf. 164 STIG HENRIKSSON (V)
          </note>
          <note>
            Anf. 165 ALLAN WIDMAN (L)
          </note>
          <note>
            Anf. 166 BJÖRN SÖDER (SD) replik
          </note>
          <note>
            Anf. 167 ALLAN WIDMAN (L) replik
          </note>
          <note>
            Anf. 168 BJÖRN SÖDER (SD) replik
          </note>
          <note>
            Anf. 169 ALLAN WIDMAN (L) replik
          </note>
          <note>
            Anf. 170 ROGER RICHTOFF (SD)
          </note>
          <note>
            Anf. 171 KENT HÄRSTEDT (S)
          </note>
          <note>
            Anf. 172 JAKOP DALUNDE (MP)
          </note>
          <note>
            Anf. 173 ALLAN WIDMAN (L) replik
          </note>
          <note>
            Anf. 174 JAKOP DALUNDE (MP) replik
          </note>
          <note>
            Anf. 175 ALLAN WIDMAN (L) replik
          </note>
          <note>
            Anf. 176 JAKOP DALUNDE (MP) replik
          </note>
          <note>
            Anf. 177 FREDRIK MALM (L)
          </note>
          <note>
            (Beslut skulle fattas den 16 december.)
          </note>
          <note>
            § 15 Rovdjurspolitikens inriktning
          </note>
          <note>
            Miljö- och jordbruksutskottets betänkande 2015/16:MJU12
          </note>
          <note>
            Anf. 178 ISAK FROM (S)
          </note>
          <note>
            Anf. 179 EMMA NOHRÉN (MP)
          </note>
          <note>
            Anf. 180 JENS HOLM (V)
          </note>
          <note>
            Anf. 181 ULF BERG (M)
          </note>
          <note>
            Anf. 182 JENS HOLM (V) replik
          </note>
          <note>
            Anf. 183 ULF BERG (M) replik
          </note>
          <note>
            Anf. 184 JENS HOLM (V) replik
          </note>
          <note>
            Anf. 185 ULF BERG (M) replik
          </note>
          <note>
            Anf. 186 ISAK FROM (S) replik
          </note>
          <note>
            Anf. 187 ULF BERG (M) replik
          </note>
          <note>
            Anf. 188 ISAK FROM (S) replik
          </note>
          <note>
            Anf. 189 ULF BERG (M) replik
          </note>
          <note>
            Anf. 190 RUNAR FILPER (SD)
          </note>
          <note>
            Anf. 191 ISAK FROM (S) replik
          </note>
          <note>
            Anf. 192 RUNAR FILPER (SD) replik
          </note>
          <note>
            Anf. 193 ISAK FROM (S) replik
          </note>
          <note>
            Anf. 194 RUNAR FILPER (SD) replik
          </note>
          <note>
            Anf. 195 ESKIL ERLANDSSON (C)
          </note>
          <note>
            Anf. 196 EMMA NOHRÉN (MP) replik
          </note>
          <note>
            Anf. 197 ESKIL ERLANDSSON (C) replik
          </note>
          <note>
            Anf. 198 EMMA NOHRÉN (MP) replik
          </note>
          <note>
            Anf. 199 ESKIL ERLANDSSON (C) replik
          </note>
          <note>
            Anf. 200 ISAK FROM (S) replik
          </note>
          <note>
            Anf. 201 ESKIL ERLANDSSON (C) replik
          </note>
          <note>
            Anf. 202 ISAK FROM (S) replik
          </note>
          <note>
            Anf. 203 ESKIL ERLANDSSON (C) replik
          </note>
          <note>
            Anf. 204 LARS TYSKLIND (L)
          </note>
          <note>
            Anf. 205 JENS HOLM (V) replik
          </note>
          <note>
            Anf. 206 LARS TYSKLIND (L) replik
          </note>
          <note>
            Anf. 207 JENS HOLM (V) replik
          </note>
          <note>
            Anf. 208 LARS TYSKLIND (L) replik
          </note>
          <note>
            Anf. 209 MAGNUS OSCARSSON (KD)
          </note>
          <note>
            Anf. 210 DANIEL BÄCKSTRÖM (C)
          </note>
          <note>
            (Beslut skulle fattas den 16 december.)
          </note>
          <note>
            § 16 Bordläggning och beslut om förlängd motionstid
          </note>
          <note>
            § 17 Anmälan om interpellation
          </note>
          <note>
            § 18 Anmälan om frågor för skriftliga svar
          </note>
          <note>
            § 19 Anmälan om skriftligt svar på fråga
          </note>
          <note>
            § 20 Kammaren åtskildes kl. 21.14.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
