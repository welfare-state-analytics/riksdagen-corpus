<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--62</head>
          <docDate when="2016-02-03 00:00:00">2016-02-03 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 20, 21 och 22 januari justerades.
          </note>
          <note>
            § 2 Avsägelse
          </note>
          <note>
            Andre vice talmannen meddelade att Johan Nissinen (SD) avsagt
            sig uppdraget som suppleant i finansutskottet .
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2015/16: 337
          </note>
          <note>
            Till riksdagen
          </note>
          <note>
            Interpellation 2015/16:337 Offentlig upphandling
          </note>
          <note>
            av Ann-Charlotte Hammar Johnsson (M)
          </note>
          <note>
            Interpellationen kommer att besvaras tisdagen den 23 februari
            2016.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 1 februari 2016
          </note>
          <note>
            Finansdepartementet
          </note>
          <note>
            Ardalan Shekarabi (S)
          </note>
          <note>
            Enligt uppdrag
          </note>
          <note>
            Rikard Jermsten
          </note>
          <note>
            Expeditions- och rättschef
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Proposition
          </note>
          <note>
            2015/16:82 till socialutskottet
          </note>
          <note>
            Skrivelser
          </note>
          <note>
            2015/16:80 till arbetsmarknadsutskottet
          </note>
          <note>
            2015/16:87 till miljö- och jordbruksutskottet
          </note>
          <note>
            EU-dokument
          </note>
          <note>
            KOM(2016) 31 till trafikutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 29 mars .
          </note>
          <note>
            § 5 Utlänningsdatalag
          </note>
          <note>
            Socialförsäkringsutskottets betänkande 2015/16:SfU10
          </note>
          <note>
            Utlänningsdatalag (prop. 2015/16:65)
          </note>
          <note>
            föredrogs.
          </note>
          <note type="speaker">
            Anf. 1 MIKAEL CEDERBRATT (M):
          </note>
          <note>
            Herr talman! Jag yrkar bifall till yrkande 2 och 3 under punkt
            2 i vår reservation 1 och yrkande 1 under punkt 4 i reservation
            4.
          </note>
          <note>
            Detta betänkande innehåller en ny lag om behandling av personuppgifter
            i verksamheter som Migrationsverket, Polismyndigheten och utlandsmyndigheterna
            bedriver enligt utlännings- och medborgarskapslagstiftningen.
          </note>
          <note>
            Syftet med lagen är att ge tidigare nämna myndigheter möjligheter
            att behandla personuppgifter på ett effektivt och ändamålsenligt
            sätt och att samtidigt skydda människor mot att deras personliga
            integritet kränks vid en sådan behandling.
          </note>
          <note>
            Detta är en typ av mycket teknisk och svårbedömd lagstiftning
            där egentligen enbart insatta myndighetspersoner fullt ut kan
            värdera och bedöma hur bra lagstiftningen de facto är. Det är
            då extra viktigt att lyssna på remissinstanserna.
          </note>
          <note>
            Polismyndigheten hade några synpunkter i sitt svar. Bland annat
            vill Polismyndigheten om det uppkommer relevant information ha
            tillåtelse att informera den brottsbekämpande delen av sin egen
            myndighet, vilket lagförslaget inte tillåter, och att Polismyndigheten
            även ska kunna undantas från förbudet att använda lagöverträdelser
            som sökbegrepp.
          </note>
          <note>
            Vi moderater delar Polismyndighetens bedömningar på dessa två
            områden och anser det viktigt att ge polisen så bra verktyg som
            möjligt för att förhindra och upptäckta brott och att lagföra
            gärningsmän. Just nu är det extra viktigt med hänsyn till det
            kraftiga migrationstrycket som vi har haft och som även kommer
            att vara betydande inom överskådlig framtid.
          </note>
          <note>
            Innan gränskontrollen infördes var det väldigt många som kom
            in i vårt land utan att vi egentligen visste vilka de var. Därför
            är det extra viktigt att vi ger polisen möjligheter att ha bra
            verktyg vid den inre utlänningskontrollen.
          </note>
          <note>
            Som jag nämnde inledningsvis är denna typ av lagstiftning svår
            att till alla delar värdera vid beslutstillfället. Därför anser
            vi moderater att riksdagens beslut även behöver innehålla ett
            beslut om en snar utvärdering.
          </note>
          <note>
            Som en sista kommentar är det lite förvånande att regeringen
            inte lyssnar på framför allt Polismyndighetens synpunkter när
            inrikesministern har sagt att ungefär 80 000 människor behöver
            kunna utvisas.
          </note>
          <note type="speaker">
            Anf. 2 MARKUS WIECHEL (SD):
          </note>
          <note>
            Herr talman! Vi behandlar nu socialförsäkringsutskottets betänkande
            SfU10 om utlänningsdatalagen. Jag vill inledningsvis yrka bifall
            till SD- och M-re servationerna under punkt 1 och 4.
          </note>
          <note>
            Särskilt i det exceptionella läge som Sverige nu befinner sig
            i är det viktigt att ge Polismyndigheten de verktyg de behöver
            för att kunna utföra sitt arbete på ett bra, ändamålsenligt och
            effektivt sätt.
          </note>
          <note>
            I utlänningsdatalagen anges för vilka ändamål behandling av personuppgifter
            får förekomma, och dessa ändamål är indelade i primära och sekundära
            ändamål. De sekundära ändamålen reglerar i vilken utsträckning
            personuppgifter som myndigheten samlat in för ett primärt ändamål
            får behandlas för att lämnas ut till personer eller myndigheter
            med syftet att tillgodose deras behov.
          </note>
          <note>
            Vi menar att riksdagen bör gå Polismyndigheten till mötes, som
            ju i sitt remissvar efterfrågat ytterligare ett sekundärt ändamål.
            Myndigheten bör få tillhandahålla uppgifter som behandlas för
            den primära verksamheten för användning inom den brottsbekämpande
            delen av myndigheten. Detta tycks även vara något som regeringen
            kan tänka sig, varför vi menar att regeringen snarast bör se över
            möjligheterna till ett införande av ett sådant sekundärt ändamål.
          </note>
          <note>
            I huvudsak är regeringens förslag att betrakta som ett steg i
            rätt riktning. Vi menar dock att det går att göra mer för att
            förbättra polisens möjligheter men inser även vikten av att efter
            att förslagen blivit verklighet se till att en utvärdering snarast
            möjligt sker. På så sätt kan tänkbara problem kopplade till tillämpningen
            enkelt åtgärdas. Att utan utvärdering se konsekvenserna av det
            nya regelverket är svårt, men det kan vara extremt viktigt. En
            noggrann uppföljning är därför, i vårt tycke, ett måste.
          </note>
          <note>
            Herr talman! Vi menar att Polismyndigheten bör ha goda förutsättning
            ­ ar för att bedriva sitt arbete effektivt. Det är snarare märkligt
            om man, som vissa krafter ibland vill antyda, misstänkliggör en
            viktig myndighet som denna, som om den medvetet skulle använda
            sina uppgifter på ett felaktigt sätt.
          </note>
          <note>
            Nej, snarare bör en översyn göras för att Polismyndigheten med
            ytterligare ett sekundärt ändamål kan få möjlighet att tillhandahålla
            uppgifter som behandlas enligt de primära ändamålen i den brottsbekämpande
            verksamheten. Likaså bör möjligheterna att medge avsteg från det
            principiella förbudet för Polismyndigheten att använda uppgifter
            om lagöverträdelser som sökbegrepp ses över.
          </note>
          <note type="speaker">
            Anf. 3 CHRISTINA HÖJ LARSEN (V):
          </note>
          <note>
            Herr talman! När vi ska lagstifta om behandling av personuppgifter
            är det viktigt att inte bara titta på vad som är tekniskt möjligt
            och behövligt för olika typer av verksamheter utan också väga
            in hur förslaget påverkar skyddet för den personliga integriteten.
            Det gäller särskilt när det är fråga om situationer d är känsliga
            personuppgifter är vanliga. Syftet är att minska risken att personuppgifter
            eller annan känslig information sprids på ett olämpligt sätt.
            Det är just den avvägningen vi diskuterar här i dag.
          </note>
          <note>
            Vänsterpartiet tycker att alla människor har rätt till en bred
            privat sf är som skyddas på praktiska och principiella grunder.
            Skyddet för den personliga integriteten är en grundsten i ett
            fritt och demokratiskt samhälle. Den smygande utvecklingen mot
            ett kontrollsamhälle är en realitet och måste vändas. För oss
            måste skyddet för den personliga integriteten hela tiden vägas
            mot nyttan och omfatta oss alla. Vi motsätter oss glidningar som
            innebär att några av oss inte omfattas av ett sådant skydd på
            lika sätt som andra.
          </note>
          <note>
            Personuppgifterna får enligt grundläggande dataskyddsprinciper
            bara samlas in för specifika och legitima ändamål. Det betyder
            att uppgifterna sedan inte får användas på ett sätt som är oförenligt
            med det. Ända måls ­ regleringen är helt central för skyddet av
            den personliga integriteten. Det fungerar som den ram som ska
            garantera att en personuppgift endast an ­ vänds för det som den
            är tänkt för.
          </note>
          <note>
            Både Advokatsamfundet och Datainspektionen riktar kritik i sina
            remissvar mot att just ändamålsbestämmelserna i utredningens förslag
            är alltför vida. Det kan ifrågasättas om dessa bestämmelser verkligen
            uppfyller kraven enligt grundläggande dataskyddsprinciper. Vänsterpartiet
            tycker att avgränsningarna i ändamålsbestämmelserna måste vara
            precisa för att undvika att avgränsningsproblem uppstår och minska
            risken för kränkningar av den personliga integriteten.
          </note>
          <note>
            I propositionen har regeringen valt att ersätta det som är ett
            nödvändighetskrav med ett behovskrav beträffande personuppgifterna.
            Eftersom ändamålsbestämmelserna redan i utredningens förslag var
            vida innebär förändringen att de riskerar att bli ännu vidare.
          </note>
          <note>
            Utredningen innehåller varken någon analys eller avvägningar
            av vad behovskravet får för konsekvenser. Inte heller propositionen
            innehåller ett tillräckligt underlag för att man ska kunna ta
            ställning till vad det här egentligen kommer att betyda när det
            gäller integriteten. Vänsterpartiet anser därför, precis som utredningen
            föreslår och som för övrigt majoriteten av remissinstanser na
            tycker, att det ska uppställas ett nödvändighetskrav för behandlingen
            av personuppgifter i de här ändamålsbestämmelserna.
          </note>
          <note>
            Vänsterpartiet är generellt kritiskt till att tillåta direktåtkomst
            mellan olika myndigheter, särskilt när det gäller så här känsliga
            personuppgifter. Det riskerar att leda till att alldeles för många
            personer utan tillräckliga skäl får tillgång till de här personuppgifterna.
            Ofta finns det mindre integritetskänsliga sätt att dela information
            mellan myndigheterna utan att olika tjänstemän har direkt åtkomst
            till varandras personuppgifter.
          </note>
          <note>
            Eftersom förslaget till utlänningsdatalag frångår principen att
            uttryckligen ange vilka kategorier uppgifter som får behandlas
            i Migrationsverkets verksamhetsregister ökar sannolikt möjligheterna
            för Migrationsverket att behandla helt andra kategorier av personuppgifter
            än vad man kan i dag. Vi tycker därför att regeringen bör återkomma
            med ett förslag som innebär att Säkerhetspolisens och Polismyndighetens
            direktåtkomst till Migrationsverkets uppgifter inte omfattar fler
            uppgifter än vad som i dag finns i Migrationsverkets verksamhetsregister.
          </note>
          <note>
            Vänsterpartiet tycker också, precis som Advokatsamfundet, att
            den argumentation och motivering som finns i propositionen kring
            nödvändigheten av att införa en uttrycklig rätt för Migrationsverket
            att få tillgång till Polismyndighetens fingeravtrycks- och signalementsregister
            inte är övertygande. Det saknas tillräckligt underlag som visar
            att Migrationsverkets slagningar i just Polismyndighetens fingeravtrycksregister
            har bidragit till verkets arbete med att fastställa asylsökandes
            identitet på ett sådant sätt som faktiskt uppväger det integritetsintrång
            som det kan innebära.
          </note>
          <note>
            I det fåtal fall där Migrationsverkets tillgång till registret
            skulle kunna stärka asylsökandes möjlighet att bevisa sina asylskäl
            eller sin identitet kan Migrationsverket begära den aktuella informationen
            från Polismyndighe ­ ten. Även det faktum att Migrationsverket
            över huvud taget får kännedom om att en enskild person finns upptagen
            i Polismyndighetens register kan vara känsligt för den enskilda.
            Och eftersom regeringen i förslaget frångår principen om att uttryckligen
            ange vilka personuppgifter som Migrationsverket får behandla i
            sitt verksamhetsregister ökar sannolikheten för att Migrationsverket
            får behandla andra uppgifter än i dag. Vänsterpartiet tycker därför
            att regeringen ska ta fram ett förslag som innebär att Säkerhetspolisen
            och Polismyndigheten inte får direktåtkomst till fler uppgifter
            än som finns i dag.
          </note>
          <note>
            Till sist vill jag säga: Propositionens förslag till bestämmelser
            om tredjelandsöverföringar innebär att myndigheterna kommer att
            kunna lämna ut fler personuppgifter till tredje land jämfört med
            i dag. Vi vet tyvärr att det redan i dag har förekommit att hemlandet
            har fått information om en persons uppgifter i asylansökan vid
            tvångsutvisningar. Det är helt uppenbart att utlämning av en sådan
            information riskerar att utsätta den enskilda för risker och att
            kränka dennas integritet – det gäller faktiskt även familjen.
            Därför bör bestämmelserna följas upp och utvärderas mycket noga.
          </note>
          <note>
            Jag ställer mig naturligtvis bakom Vänsterpartiets samtliga reservatio
            ­ ner men yrkar bifall endast till reservation nr 3.
          </note>
          <note type="speaker">
            Anf. 4 ANNA VIKSTRÖM (S):
          </note>
          <note>
            Herr talman! Först vill jag yrka bifall till utskottets förslag
            i betänkandet. Utlänningsdatalagen är en ny lag om behandling
            av personuppgifter i den verksamhet som Migrationsverket, Polismyndigheten
            och utlandsmyndigheterna bedriver enligt utlännings- och medborgarskapslagstiftningen.
            Med verksamhet avses till exempel utlänningars inresa i och utresa
            från Sverige, deras vistelse och arbete, mottagande av asylsökande
            och andra utlänningar samt svenskt medborgarskap.
          </note>
          <note>
            Personuppgifter är all slags information som direkt eller indirekt
            kan hänföras till en fysisk person som är i livet. Med behandling
            avses varje åtgärd eller serie av åtgärder som vidtas i fråga
            om personuppgifter, till exempel insamling, lagring, bearbetning,
            användning, överföring, spridning och några ord till i en lista.
          </note>
          <note>
            Den här lagen gäller endast om behandlingen av personuppgifter
            är helt eller delvis automatiserad eller om personuppgifterna
            ingår i en strukturerad samling av personuppgifter. Därmed faller
            manuell behandling av personuppgifter helt utanför lagens tillämpningsområde,
            om den inte ingår i en sådan strukturerad samling. Lagen är också
            teknikneutral.
          </note>
          <note>
            I vissa delar av lagen gäller personuppgiftslagens paragrafer,
            och i vissa delar tar denna lag över. Det kan vara värt att nämna
            att den här typen av datalag redan finns inom ett flertal andra
            domäner, till exempel polisdatalagen.
          </note>
          <note>
            Som när det gäller alla lagar som reglerar personuppgiftshantering
            är det en balans mellan integritet och att verksamheterna ska
            kunna utföra sitt arbete. Denna balans tar sig till exempel uttryck
            i begränsningar för hantering av känsliga personuppgifter – det
            är till exempel etniskt ursprung, politiska åsikter och uppgifter
            som rör hälsa och sexualliv – och även hur man får använda sökbegrepp
            för känsliga personuppgifter.
          </note>
          <note>
            Frågor som rör personuppgiftshantering i denna lag har tidigare
            varit reglerade i en förordning. Liksom tidigare föreslås att
            ett antal myndighe ­ ter ska ha direktåtkomst till Migrationsverkets
            personuppgifter: Polismyndigheten, Säkerhetspolisen, Försäkringskassan,
            Pensionsmyndigheten samt Skatteverket. Dock, som det tydligt står
            i 16 § , ska det när det gäller de myndigheter som utlänningsdatalagen
            omfattar vara så här: Tillgången till personuppgifter begränsas
            till det som varje tjänsteman behöver för att kunna fullgöra sina
            arbetsuppgifter.
          </note>
          <note>
            Ett förtydligande i den här lagen är en uttrycklig rätt för Migrationsverket
            att ta del av Polismyndighetens fingeravtrycks- och signalementsregister
            för jämförelse, något som redan sker i dag. Ny är möjligheten
            att kontrollera identiteten av en person via fotografijämförelse.
            Det är något som både Migrationsverket och regeringen anser skulle
            kunna effektivisera arbetet och även förkorta asylprocessen i
            vissa fall.
          </note>
          <note>
            Herr talman! Det är positivt att regeringen strävar efter att
            skapa en teknikneutral och flexibel lagstiftning samtidigt som
            den värnar om den personliga integriteten. Dessa utgångspunkter
            tillgodoses bäst genom att man väljer en mer generell reglering
            av personuppgiftsbehandlingen, medan det framgår på flera ställen
            i lagen och i propositionen att formerna för behandlingen närmare
            regleras i en förordning eller genom myndighetsföreskrifter.
          </note>
          <note>
            Vid utformningen av lagen måste en godtagbar balans uppnås mellan
            samhällets rättmätiga krav på att verksamheten enligt utlännings-
            och medborgarskapslagstiftningen kan bedrivas på ett effektivt
            och välordnat sätt och skyddet för den personliga integriteten.
            Bestämmelserna i utlänningsdatalagen har till syfte att balansera
            dessa båda intressen.
          </note>
          <note type="speaker">
            Anf. 5 MARIA FERM (MP):
          </note>
          <note>
            Herr talman! Vi debatterar alltså socialförsäkringsutskottets
            betänkan ­ de 10 om en utlänningsdatalag. Behovet av en ny lagstiftning
            är en konse kvens av att en ny lydelse av 2 kap. 6 § regeringsformen
            trädde i kraft 2011.
          </note>
          <note>
            Bestämmelsen innebär att enskilda är skyddade mot åtgärder från
            det allmänna som innefattar betydande intrång i den personliga
            integriteten om det görs utan samtycke och innebär övervakning
            eller kartläggning av den enskildes personliga förhållanden. Enligt
            regeringen innebär den nya lydelsen av bestämmelsen s ammantaget
            med bestämmelsen i 2 kap. 20 § regeringsformen att åtgärder som
            innebär betydande intrång i den personliga integriteten måste
            regleras i lag.
          </note>
          <note>
            Regeringens förslag innebär att det införs en ny lag om behandling
            av personuppgifter i verksamhet som Migrationsverket, Polismyndigheten
            och utlandsmyndigheterna bedriver enligt utlännings- och medborgarskapslagstiftningen:
            utlänningsdatalagen.
          </note>
          <note>
            Det finns alltså ett behov av en ny reglering, och det är positivt
            att regeringen strävar efter att skapa en teknikneutral och flexibel
            lagstiftning och samtidigt värnar om den personliga integriteten.
            Dessa utgångspunkter tillgodoses bäst genom att man väljer en
            mer generell reglering av personuppgiftsbehandlingen där de grundläggande
            bestämmelserna som har till syfte att skydda den registrerade
            mot intrång i den personliga integriteten vid behandling av personuppgifter
            slås fast i lag, medan formerna för behandlingen regleras närmare
            i förordning eller efter bemyndigande genom myndighetsföreskrifter.
          </note>
          <note>
            Det har alltså varit viktigt att hitta en balans mellan myndigheternas
            behov av att behandla personuppgifter på ett effektivt och ändamålsenligt
            sätt och skyddet för den personliga integriteten.
          </note>
          <note>
            Det är av stor vikt, inte minst av integritetsskyddsskäl, att
            den närmare omfattningen av direktåtkomsten regleras så precist
            som möjligt. I likhet med justitieutskottet delar vi bedömningen
            att det kan vara både svårt och opraktiskt att specificera vilka
            uppgifter som ska få behandlas. Regeringen bedömer att de närmare
            bestämmelserna om för vilket syfte direktåtkomst ska medges därför
            bör regleras i förordning och inte i lag.
          </note>
          <note>
            Med detta yrkar jag bifall till utskottets förslag i betänkandet.
          </note>
          <note type="speaker">
            Anf. 6 EMMA CARLSSON LÖFDAHL (L):
          </note>
          <note>
            Herr talman! Som vi tidigare hört i debatten handlar dagens debatt
            om utlänningsdatalagen.
          </note>
          <note>
            Att i korta ordalag förklara den är i stort sett omöjligt. Syftet
            med utlänningsdatalag en är att ge Migrationsverket, p olisen
            och utlandsmyndigheterna förutsättningar för att kunna behandla
            personuppgifter på ett enkelt och effektivt sätt. Samtidigt är
            det viktigt att detta görs på ett sådant sätt att den personliga
            integriteten för den enskilda personen inte kränks.
          </note>
          <note>
            För oss liberaler är det extra viktigt att den enskilda människans
            integritet vägs mot myndigheternas behov av information. Myndigheterna
            måste ha ett verktyg som är effektivt och flexibelt att arbeta
            med. Men samtidigt måste den enskildes känsliga personuppgifter
            endast behandlas om det är absolut nödvändigt.
          </note>
          <note>
            Vi anser att man har gjort en avvägning mellan dessa två intressen
            och ställer oss därför positiva till lagförslaget.
          </note>
          <note>
            Polismyndigheten har i sitt remissvar efterlyst en möjlighet
            att få använda de här uppgifterna i brottsbekämpande verksamhet.
            Regeringen har sagt att de har för avsikt att återkomma i frågan.
          </note>
          <note>
            Vi ser positivt på att detta utreds grundligt och att man än
            en gång ser över den enskildes integritet innan lagförslaget kommer.
            Vi förutsätter också att det görs en uppföljning av lagen, så
            som är brukligt, så att eventuella felaktigheter kan åtgärdas.
          </note>
          <note>
            Jag yrkar bifallet till utskottets förslag i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17.)
          </note>
          <note>
            § 6 Bidrag för glasögon till barn och unga
          </note>
          <note>
            Socialutskottets betänkande 2015/16:SoU4
          </note>
          <note>
            Bidrag för glasögon till barn och unga (prop. 2015/16:71)
          </note>
          <note>
            föredrogs.
          </note>
          <note type="speaker">
            Anf. 7 CARINA HERRSTEDT (SD):
          </note>
          <note>
            Herr talman! I dag ska vi diskutera frågan om glasögon till barn
            och unga. Jag blev väldigt glad när regeringen lade fram det här
            förslag et , eftersom det är ett förslag som jag har drivit sedan
            jag kom in i riksdagen 2010. Förvisso vill jag att det ska vara
            helt gratis, men detta är väl att se som ett steg i rätt riktning.
          </note>
          <note>
            Herr talman! Låt mig börja med att yrka bifall till reservation
            2 om att utlänningar som vistas i Sverige utan nödvändiga tillstånd
            inte ska omfattas av den föreslagna propositionen.
          </note>
          <note>
            I regeringens proposition föreslås en ny lag om glasögonbidrag
            till barn och unga. Lagen innebär en skyldighet för landstingen
            att lämna bidrag för kostnad för glasögon eller kontaktlinser
            till barn och unga mellan 8 och 19 år och som omfattas av landstingens
            skyldighet att erbjuda hjälpmedel enligt hälso- och sjukvårdslagen.
          </note>
          <note>
            Jag har själv en dotter som vid tio års ålder behövde glasögon.
            När hon var elva år hade vi bytt glasögon tre gånger redan och
            hade ett extra par. Det blev fyra par. Nu hade jag förvisso möjlighet
            att betala detta och hade den typen av inkomst. Men det är faktiskt
            inte alla som har det. Självfallet satsar man gärna på sina barn,
            men det är inte alla föräldrar som har råd att göra det. Därför
            menar vi att förslaget om glasögonbidrag är mycket bra, och vi
            välkomnar den här satsningen på barn och unga.
          </note>
          <note>
            Glasögon är viktigt för barnen och många gånger också en förutsättning
            för att de ska kunna delta i fritidsaktiviteter och skolarbete
            på lika villkor. Barnen växer och utvecklas, och då är de också
            tvungna att byta sina glasögon med jämna mellanrum. Det är orimligt
            att barn som växer upp i familjer med knappa förhållanden ska
            behöva avstå glasögon för att föräldrarna inte har råd.
          </note>
          <note>
            Vi menar att barn, oberoende av föräldrarnas ekonomi, ska kunna
            leva och växa upp under goda förhållanden. Vi menar att möjligheten
            till glasögon för alla barn i skolåldern ska vara likvärdig, eller
            åtminstone så likvärdig det går, över hela landet. Naturligtvis
            förutsätter vi att de landsting som i dag har en högre ersättning
            än den som regeringen nu föreslår inte sänker sin ambitionsnivå.
          </note>
          <note>
            Vi sverigedemokrater vill däremot satsa mer än regeringen. Regeringen
            satsar 800 kronor per barn och år i sin budget. Sverigedemokraterna
            satsar 1 200 kronor per barn och år upp till 19 års ålder, eftersom
            glasögon oftast är mer kostsamma än 800 kronor per år.
          </note>
          <note>
            Herr talman! Som jag sa är vi positiva till den här satsningen
            på barn och unga och ser det som ett steg i rätt riktning. Därför
            ställer vi oss bakom regeringens proposition, men vi reserverar
            oss angående den delen av lagförslaget som jag tog upp. Vi yrkar
            att riksdagen tillkännager för regeringen att de som enligt lagen
            om hälso- och sjukvård till vissa utlänningar som vistas i Sverige
            utan nödvändiga tillstånd inte ska omfattas av den nu föreslagna
            lagen.
          </note>
          <note>
            När lagen om hälso- och sjukvård till vissa utlänningar som vistas
            i Sverige utan nödvändiga tillstånd tillkom yrkade vi avslag på
            den propositionen i dess helhet. Vi motiverade det med att Sverige
            har de mest generösa asyl- och migrationsreglerna i den utvecklade
            världen, och har man flyktingstatus nekas man inte uppehållstillstånd.
          </note>
          <note>
            Därför menar vi att det inte finns sakliga skäl till att personer
            håller gömda eller vistas i Sverige utan tillstånd. För att Sverige
            ska kunna upprätthålla en reglerad invandring anser vi att de
            som har fått avvisnings- eller utvisningsbeslut eller bara befinner
            sig i landet utan tillstånd bör lämna landet.
          </note>
          <note>
            En viktig princip för oss är att ingen ska nekas akut eller omedelbar
            vård i Sverige på grund av bristande betalningsförmåga. Men i
            detta fall anser vi inte att glasögonbidrag är att betrakta som
            akut vård, och vi menar därför att det inte heller bör omfattas
            av lagen.
          </note>
          <note>
            Vi anser såklart att lag och ordning ska gälla. Att undanhålla
            sig från avvisnings- eller utvisningsbeslut är en kriminell handling
            och bör också klassas som det.
          </note>
          <note>
            Herr talman! Vi yrkar på att riksdagen tillkännager för regeringen
            att man bör återkomma till riksdagen med ett nytt förslag, där
            personer som vistas i Sverige utan nödvändiga tillstånd inte ska
            inkluderas i lagen om glasögon till barn och unga.
          </note>
          <note>
            Vi menar att detta är en viktig reform och att det är viktigt
            att den genomförs med barnens bästa i första rummet. Därför väljer
            vi att inte yrka avslag på propositionen, trots vår invändning
            och reservation avseende personer som uppehåller sig i Sverige
            utan tillstånd.
          </note>
          <note>
            Än e n gång yrkar jag på reservation 2.
          </note>
          <note type="speaker">
            Anf. 8 STAFFAN DANIELSSON (C):
          </note>
          <note>
            Herr talman! Denna debatt är för socialutskottet delvis en upprepning
            av höstens budgetdebatt, när regeringens budget bifölls av riksdagen.
            Det innebar bland annat att glasögon för barn mellan 8 och 19
            år skulle betalas av staten. När det gäller barn mellan 0 och
            7 år finns det en skyldighet för landstingen att tillhandahålla
            glasögon fritt.
          </note>
          <note>
            Jag framhöll då att Centerpartiets budget var en storsatsning
            på fler jobb i Sverige genom en rad satsningar. När fler människor
            kommer i arbete ökar skatteintäkterna för kommuner, landsting
            och stat samtidigt som kostnaderna för utanförskapet minskar.
            Därför var också Centerpartiets budget en mycket offensiv sådan
            som skulle ha skapat många tiotusentals jobb och därigenom också
            ge större skatteintäkter och mer resurser till hälso- och sjukvården.
          </note>
          <note>
            Regeringen med stödparti gör ett stort nummer av de riktade specialstatsbidrag
            man vill införa till allt möjligt, till exempel glasögon och läkemedel.
            I den grenen är man – det medges – rätt oslagbar . Man höjer skatter
            som försämrar drivkrafterna för jobb och företagande och delar
            sedan ut dem gratis i olika förmåner. Men gratis läkemedel och
            gratis glasögon går till alla familjer oavsett inkomst, även de
            mest välbärgade, och är något gratis ökar ofta användningen.
          </note>
          <note>
            I dag diskuterar vi regeringens förslag att införa en skyldighet
            för landstingen att lämna bidrag för kostnad för glasögon till
            barn och unga mellan 8 och 19 år. Centerpartiets utgångspunkt
            är att alla landsting ska tillhandahålla bidrag för glasögon till
            barn eftersom glasögon för barn är att betrakta huvudsakligen
            som hjälpmedel. De som inte omfattas av ett generellt stöd i sitt
            landsting eller sin region i dag och som på grund av sina ekonomiska
            förutsättningar inte har råd att själva bekosta glasögon kan få
            ekonomiskt bistånd för detta.
          </note>
          <note>
            Ett mer effektivt sätt att höja inkomsterna för ekonomiskt utsatta
            familjer kan vara exempelvis höjt bostadsbidrag eller höjd socialbidragsnorm.
            Det finns även andra invändningar mot lagförslaget som är värda
            att lyfta fram, och de finns i våra reservationer. De framförs
            även av några av remissinstanserna, till exempel att skillnader
            kan uppkomma mellan villkoren för glasögon till barn upp till
            7 år och villkoren för glasögon till barn mellan 8 och 19 år.
          </note>
          <note>
            Jag står bakom alla Centerpartiets reservationer men nöjer mig
            för tids vinnande med att yrka bi fall till reservationerna 1
            och 3.
          </note>
          <note type="speaker">
            Anf. 9 CHRISTINA ÖRNEBJÄR (L):
          </note>
          <note>
            Herr talman! Jag vill börja med att yrka bifall till reservationerna
            1 och 7.
          </note>
          <note>
            Att sitta i ett klassrum och inte se vad som står på tavlan,
            att plötsligt få en boll i huvudet på idrotten utan att ha en
            aning om varifrån den kom eller att ständigt ha huvudvärk – så
            ska självklart inga barn behöva ha det. Synfel är många gånger
            ärftligt, och det är inte ovanligt alla i en familj bär glasögon
            eller för den delen linser. För vissa familjer där glasögonen
            behöver bytas ofta – det kan vara på grund av att synfelet förvärras,
            på grund av en rolig fotbollsmatch på skolgården eller på grund
            av att ren tankspriddhet och glömska är boven – blir det ibland
            dyrt.
          </note>
          <note>
            Liberalerna tycker att det ska finnas nationella riktlinjer för
            stöd till glasögon till barn. Bostadsort och plånbok ska inte
            avgöra om ett barn ska kunna få glasögon eller inte. Landsting
            och regioner borde erbjuda bidrag till barnglasögon, och det jobbar
            vi för – i landstingen och regionerna. Om man är riksdagsledamot
            och vill bedriva landstingspolitik kandiderade man nog i fel val
            2014.
          </note>
          <note>
            Vi liberaler för en diskussion om vilka skillnader mellan landstingen
            eller regionerna som är rimliga. Vilken sida om en länsgräns man
            bor på bör inte innebära att man får olika god vård eller olika
            tillgång till hjälpmedel. Vi lutar åt att staten nog bör styra
            mer och att det är dags att göra en ordentlig genomlysning av
            ansvarsfördelningen mellan stat och landsting. Det regeringen
            och dess stödpartier gör är dock någonting helt annat. Det verkar
            faktiskt inte finnas någon analys alls bakom vad som ska regleras
            nationellt och vad landstingen ska göra själva.
          </note>
          <note>
            Det förslag vi diskuterar i dag kan vara det allra tydligaste
            exemplet. Vi ska alltså reglera i lag att barn i åldern 8 – 19
            ska få bidrag till glasögon men att landstingen när det gäller
            yngre kan göra i stort sett som de själva vill, precis som med
            alla andra hjälpmedel. Är inte det lite knepigt? Det tycker Lagrådet
            i alla fall, även om det har ett annat språkbruk än jag. Man säger:
            ”En mycket preciserad regel för en särskild situation är också
            svår att förena med ramlagstanken.”
          </note>
          <note>
            Om man nu ska göra ett nationellt system, vilket vi som sagt
            absolut inte helt avvisande till, måste man tänka till lite grann
            kring hur ett sådant ska se ut. Regeringen har dessutom ett utmärkt
            sammanhang att göra det tankearbetet i. En nyligen tillsatt utredare
            ska se över avgifter och regelverk för hjälpmedel och fundera
            på nationell reglering och huvudmannaskap. Glasögon är ett hjälpmedel,
            och nu sysslar vi med avgifter och regelverk för dem. Då passar
            det ju alldeles utmärkt att utredaren får se över även detta.
          </note>
          <note>
            Det utredaren då också bör fundera på är om det verkligen är
            så ändamålsenligt med just ett bidrag på några hundralappar till
            alla barn som behöver glasögon. Här har mitt eget parti en hemläxa
            att göra, och jag tackar för inspirationen! Ett par standardglasögon
            till barn kostar nämligen strax under tusenlappen. Flera av de
            stora optikkedjorna har olika erbjudanden som till exempel kan
            innebära att man bara betalar för synundersökningen, att man bara
            betalar en del eller att man får två par glasögon till priset
            av ett. Det är en utgift som de allra flesta familjer klarar av.
            De som verkligen inte gör det kan få annan typ av stöd.
          </note>
          <note>
            Samtidigt finns det barn som behöver glasögon som kostar flera
            tusen. Även ögonen växer hos barn som växer, och synen kan förändras
            oerhört snabbt. Ett par glasögon kan behöva bytas flera gånger
            om året. Det svider i plånboken även för föräldrar med hyfsade
            inkomster, och då är de där 800 kronorna en ganska klen tröst.
            Kanske vore det bättre med ett högkostnadsskydd? I stället för
            lite pengar till många som inte behöver kanske man borde ge mer
            till lite färre – till dem som verkligen behöver?
          </note>
          <note>
            Jag läser också på flera ställen att det nu blir gratis glasögon
            till barn. Det är ju lite tokigt, för det är faktiskt inte sant.
            Det handlar inte om gratis glasögon, utan det handlar om ett bidrag.
          </note>
          <note>
            Det de mest utsatta barnfamiljerna behöver allra mest är en politik
            för fler jobb, med sänkta trösklar in på arbetsmarknaden och goda
            villkor för företagande. Där har ni en betydande hemläxa att göra!
            För att förbättra villkoren för dem som ändå hamnar utanför är
            till exempel bostadsbidraget, riksnormen för försörjningsstöd,
            flerbarnstillägget och underhållsstödet mer träffsäkra stöd än
            ett glasögonbidrag som även betalas ut till mångmiljardärer och
            riksdagsledamöter. Fritidspengen var för övrigt också ett sådant
            stöd, men det har ni redan tagit bort.
          </note>
          <note>
            Liberalernas slutsats av detta är att det behövs en bred och
            förutsättningslös diskussion om ett förstatligande av sjukvården
            som kan bidra till att säkra sjukvårdens kvalitet och likvärdighet
            över hela landet. Svaret är inte självklart. Det kan vara så att
            dagens ansvarsfördelning mellan stat, landsting och kommuner i
            huvudsak är som den ska vara men att några områden behöver starkare
            statlig styrning.
          </note>
          <note>
            Självklart ska inga barn, oavsett vilka föräldrar de har eller
            var föräldrarna kommer ifrån, behöva gå utan de glasögon de behöver.
            Det här är dock en felriktad satsning.
          </note>
          <note type="speaker">
            Anf. 10 MIKAEL DAHLQVIST (S):
          </note>
          <note>
            Herr talman och åhörare! I detta betänkande föreslås att riksdagen
            antar propositionen 2015/16:71 , som innebär en skyldighet för
            landstingen att lämna bidrag för kostnad för glasögon och kontaktlinser
            till barn och unga mellan 8 och 19 år. Lagförslaget är tänkt att
            träda i kraft den 1 mars.
          </note>
          <note>
            Politik gör skillnad. Sveriges regering håller på att staka ut
            en ny väg. Sedan tidigare har vi infört fria läkemedel för barn
            och unga. Vi har ökat resurserna till sjukvården. Vi har satsat
            flera miljarder på bemanning inom äldreomsorgen. Vi har kraftigt
            förstärkt socialtjänsten. Politik gör skillnad. Sverige håller
            på att få en ny väg. I stället för skattesänkningar har vi en
            helt annan fördelningspolitik.
          </note>
          <note>
            Som representant för Socialdemokraterna kan jag stolt meddela
            kammaren att vi i dag debatterar ytterligare en reform, en satsning
            som gör att våra barn och unga får möjlighet att se.
          </note>
          <note>
            Redan i vårpropositionen för 2015 aviserade regeringen avsättandet
            av 120 miljoner kronor per år för stöd till synhjälpmedel. Det
            ska ges som ett bidrag till pojkar och flickor, oavsett vilken
            bakgrund eller funktionsförmåga de har, för att de ska kunna delta
            på lika villkor i skolan och på fritiden. Det ska också ge mer
            jämlik tillgång till glasögon, vilket ger barn i ekonomisk utsatthet
            bättre förutsättningar och minskar utanförskapet.
          </note>
          <note>
            Det är sant som en del debattörer redan har sagt att landstingen
            i dag ger bidrag till standardglasögon för barn i åldern 0 – 7
            år med stöd av hälso- och sjukvårdslagen. Men även inom det spannet,
            herr talman, kan man se en variation i bidragets storlek och utformning.
            Tittar man på de äldre barn och ungdomar som det här förslaget
            gäller, de mellan 8 och 19 år, kan man se enormt stor variation
            mellan landstingen i Sverige.
          </note>
          <note>
            Det är därför regeringen föreslår att vi riktar ett stöd till
            barn och unga mellan 8 och 19 år. Regeringen förutsätter att stödet
            till barn under 7 år fortsatt kommer att ges, precis som i dag.
          </note>
          <note>
            Som sagt innefattar målgruppen inte bara våra egna medborgare
            utan även barn i familjer på flykt, ensamkommande flyktingbarn
            och barn som av något annat skäl vistas i landet utan tillstånd.
            Vi väljer att se alla barns behov.
          </note>
          <note>
            Ett barns syn utvecklas snabbt. Från födseln fram till ungefär
            4 års ålder har de flesta utvecklat en synskärpa nästan som hos
            en vuxen. Vid 10, 11 eller 12 års ålder – det finns naturligtvis
            individuella variationer – har man i princip fullt utvecklad syn.
            Därför är det oerhört viktigt att man får rätt hjälp i rätt tid.
          </note>
          <note>
            Herr talman! År 2014 fanns det i Sverige ca 1,3 miljoner barn
            och unga i åldern 8 – 19 år. Socialstyrelsen gör utifrån rapporten
            Landstingens stöd till glasögon för barn antagandet att ca 12
            – 13 procent av barnen i åldern 8 – 16 år är i behov av synhjälpmedel.
            Antar man att behovet ser lika ut i åldern 17 – 19 år skulle det
            innebära att ca 160 000 barn och unga i landet berörs.
          </note>
          <note>
            Ett par enkla glasögon inklusive glas och bågar till målgruppen
            kan kosta runt 500 kr onor . Men så fort man behöver glasögon
            eller kontaktlinser som är särskilt utformade stiger priset till
            mellan 1 000 och 2 000 kronor.
          </note>
          <note>
            Enligt förslaget får regeringen meddela föreskrifter om stödets
            storlek och villkor och hur återbetalningsskyldigheten ska se
            ut. Reformen kommer att göra bidragsgivningen jämnare och tydligare
            för den enskilde, oavsett landsting. Regeringen avser i förordningen
            att bidraget till glasögon eller kontaktlinser ska uppgå till
            ett visst belopp per person.
          </note>
          <note>
            I dag finns inga enhetliga regler inom landstingen för vad som
            ingår när stöd ges. Vi tror att kloka landstingspolitiker i stor
            utsträckning själva kan hantera stora delar av reformen och få
            ett bra resultat. Dock föreslås att Socialstyrelsen får i uppdrag
            att följa upp och utvärdera reformen.
          </note>
          <note>
            Regeringen har också sedan tidigare gett kommittédirektiv till
            en utredning om hjälpmedel, teknik och metoder för delaktighet
            och självbestämmande. En särskild utredare ska se över tillgången
            till och användningen av hjälpmedel och lämna förslag i syfte
            att öka likvärdigheten och minska skillnaderna i fråga om avgifter
            och regelverk. Naturligtvis kommer vi att följa dessa åtgärder.
          </note>
          <note>
            Herr talman! Jag yrkar mot denna bakgrund bifall till utskottets
            förslag och avslag på motionen och reservationen.
          </note>
          <note type="speaker">
            Anf. 11 SOFIA FÖLSTER (M):
          </note>
          <note>
            Herr talman! En av grundbultarna i vår gemensamma välfärd är
            att så gott det går ge alla barn likvärdiga förutsättningar i
            livet. Det innebär en skolgång som ger varje barn rikligt med
            kunskap för att delta i samhället och skapa sin egen försörjning.
            Det innebär vård och en beredskap för alla de sjukdomar som plötsligt
            och oväntat kan dyka upp. Det innebär även rätten till en trygg
            uppväxt.
          </note>
          <note>
            Dessa insatser gör att även om barn föds med olika förutsättningar
            gör vi vad vi kan för att ändå ge alla barn en god chans i livet,
            en god uppväxt och möjligheter att bli vad de vill och nå sina
            drömmar.
          </note>
          <note>
            Synfel är en av de mest förekommande funktionsnedsättningarna
            hos barn, så vanlig att vi ibland glömmer att det är en funktionsnedsättning.
            Socialstyrelsen antar att 12 – 13 procent av alla barn i åldern
            8 – 16 år är i behov av glasögon. Det är ungefär vart åttonde
            barn.
          </note>
          <note>
            Att inte kunna se ordentligt är inte bara ett hinder för att
            lära sig läsa, skriva och räkna. Det hindrar också deltagandet
            i fritidsaktiviteter och gör livet svårt i vardagen. En så enkel
            sak som att säkert korsa en väg blir en stor utmaning om man inte
            kan se vart man går.
          </note>
          <note>
            Det är oerhört viktigt att alla barn som är i behov av glasögon
            också får det. Men det är inte alltid en självklarhet. Olika familjer
            har olika ekonomiska förutsättningar, och som vi har hört i tidigare
            anföranden är glasögon en dyr investering.
          </note>
          <note>
            Landstingen är i dag ansvariga för att bistå med stöd till glasögon.
            Trots det ser det väldigt olika ut i olika landsting, och det
            finns skillnader mellan landstingen i fråga om vilka barn som
            får rätt till stödet och i vilken omfattning de får stödet.
          </note>
          <note>
            Därför menar vi att det ändå finns skäl att utjämna skillnaderna
            mellan landstingen och på så sätt förbättra likvärdigheten för
            barn med synfel. Det är också i linje med de vallöften vi utställde
            inför riksdagsvalet 2014.
          </note>
          <note>
            Vi har dock valt att addera ett särskilt yttrande. Förra året
            kom ungefär 160 000 asylsökande till Sverige. Det är ungefär dubbelt
            så många som året innan. 35 000 är ensamkommande barn. Vi har
            föreslagit en rad åtgärder för att vårt samhälle ska kunna klara
            av att ta hand om de människor som har kommit till Sverige. Men
            vi tror att det utöver detta behövs en diskussion om vilka välfärdstjänster
            som ska komma de människor till del som bara vistas här tillfälligt.
            Det är inte en självklar utgångspunkt att personer som inte bor
            permanent i Sverige och inte har arbetat här ska ha samma tillgång
            till tjänster i välfärden som de som har svenskt medborgarskap
            eller permanent uppehållstillstånd eller har arbetat ihop kvalifika
            ­ tioner för att komma in i de svenska välfärdssystemen.
          </note>
          <note>
            Den här gången har vi valt att inte reservera oss, men vi anser
            att det finns anledning att noga följa utvecklingen i frågan och
            förbehåller oss rätten att återkomma i den större diskussionen
            om vad som ska ingå i det svenska samhällskontraktet och vad som
            inte ska göra det.
          </note>
          <note>
            (Applåder)
          </note>
          <note type="speaker">
            Anf. 12 JAN LINDHOLM (MP):
          </note>
          <note>
            Herr talman! Politiker borde mycket oftare tala om helheten.
            Politiker borde mycket oftare tala om att olika politikområden
            hänger ihop och påverkar varandra, att en reform på ett område
            kan ha effekter på helt andra samhällsområden. Politiker borde
            oftare argumentera utifrån vad de vill med samhället än med fakta
            från just det stuprör där ämnet hör hemma. Utifrån det perspektivet
            tänkte jag argumentera i dag.
          </note>
          <note>
            Den rödgröna feministiska regeringen har en mycket genomtänkt
            jobbpolitik. Vi föreslår inte sänkta löner i en tid när tillväxten
            mer än någonsin är beroende av köpstarka slutkonsumenter. Det
            vore kontraproduktivt ur ett jobbpolitiskt perspektiv. Den feministiska
            regeringen vet nämligen att det bara är genom ökad välfärd vi
            skapar stabila samhällen.
          </note>
          <note>
            Vi prioriterar inte heller sänkta skatter i en tid när förutom
            medvetna konsumenter den offentliga sektorn är den enda säkra,
            stabila och köpstarka inhemska kund som kan ställa krav på leverantörer
            att ligga i framkant i utvecklingen.
          </note>
          <note>
            Den rödgröna feministiska regeringen satsar på framtiden. Vi
            gör det i många olika former: mer forskning, ökat bostadsbyggande
            och utveckling av all de n infrastruktur som krävs för ett modernt,
            fungerande samhälle. Vi satsar på de små och medelstora företagen,
            men främst satsar vi på de unga. Vi vet att utan ständigt nya
            välutbildade generationer kommer vårt samhällsbygge inte att kunna
            fortsätta utvecklas.
          </note>
          <note>
            Vi läser alltmer i Sverige, inte bara skönlitteratur utan även
            för kunskapsinhämtning. Allt fler i varje ny ung generation förväntas
            klara av allt fler år av krävande utbildning. I dag finns det
            mesta av det studiematerial som våra elever och studenter ska
            tillägna sig på nätet, och allt fler studerar på distans. Det
            ställer krav.
          </note>
          <note>
            Att då börja skolan med en suddig bild av bokstäverna i boken
            och otydliga konturer av det läraren ritar och skriver på tavlan
            är inte någon bra start. Det har vi hört många påpeka. Det har
            vi insett sedan länge, och därför är det tur att vi har en så
            väl utvecklad barnhälsovård. Synfel upptäcks ofta tidigt, och
            landstingen ger därför redan bidrag till glasögon för barn i åldern
            noll till sju år. Så var det inte förr. Mitt eget synfel upptäcktes
            först vid 19 års ålder.
          </note>
          <note>
            I takt med att barn växer kan synfelen förändras ganska snabbt,
            vilket också har påpekats. Glasögonen kan alltså behöva bytas
            med bara några års intervall eller oftare för att ge fullgott
            stöd. Att glasögon är en dyr hist ­ oria har alla debattörer hittills
            påpekat, och det vet jag av egen erfarenhet.
          </note>
          <note>
            Vi vet också att klyftorna i samhället växer. Så var det även
            före alliansregeringens tillträde 2006, så Socialdemokraterna
            kan inte heller slå sig för bröstet och säga att de har lyckats
            väl på det området, vare sig tidigare eller nu.
          </note>
          <note>
            Men under alliansregeringens tid ökade takten med vilken klyftorna
            i samhället växte. Allt fler fick och får tyvärr fortfarande allt
            svårare att klara det nödvändigaste. Risken finns därför att stora
            investeringar som glasögon inte blir av och att många ungdomar
            från familjer med små resurser får svårt att följa skolarbetet.
          </note>
          <note>
            Det är inte lätt att förstå hur partier i opposition kan påstå
            sig sätta sysselsättning högst på den politiska agendan när de
            har invändningar mot ett stöd till det kanske mest grundläggande
            redskapet för framtidens arbetskraft: en synförmåga som gör att
            man kan följa en utbildning. Det är en brist på helhetssyn.
          </note>
          <note>
            De flesta landsting ger tyvärr inte stöd till glasögon för barn
            över sju år, vilket gör att villkoren för skolbarn är olika i
            olika delar av landet. Så kan vi inte ha det. Därför bör en regering
            och en riksdag ta ett initiativ.
          </note>
          <note>
            Redan i den budget som riksdagen i höstas antog för 2016 anslogs
            medel för denna reform, så den oro för undanträngningseffekter
            som står beskriven i en del motioner anser jag är ganska obefogad.
          </note>
          <note>
            Krav på ytterligare utredningar och, som det står i en motion,
            en eventuell utredning av ett förstatligande av sjukvården innebär
            bara en långbänk. Det är klart att förslag och beslut kan bli
            bättre om vi utreder mer och väntar. Men det skulle förmodligen
            innebära att många generationer skolbarn framöver får sämre förutsättningar
            för skolarbete och går ut med sämre resultat än om vi gör det
            som regeringen föreslår i dag.
          </note>
          <note>
            Oppositionspartiernas förhoppning om att landstingen ska lösa
            detta utan statlig inblandning ser jag mest som en förevändning
            att hitta på ett motiv för att motsätta sig regeringens förslag.
            Det kan ju knappast vara så illa att allianspartierna outtalat
            och indirekt motsätter sig möjligheterna för de m från samhällets
            bottenskikt att ta sig upp till toppen, kanske hit till riksdagen.
          </note>
          <note>
            Vill man vara illvillig kan motståndet mot ett statligt stöd,
            även om det inte är den bästa formen, till glasögon för dem i
            åldern 8 – 19 tolkas som en ovilja att möjliggöra klassresan i
            vårt land.
          </note>
          <note>
            Jag tror givetvis inte att det finns en sådan medveten tanke
            från oppositionspartierna eftersom jag vet att de flesta som engagerar
            sig politiskt, oavsett vilket parti man tillhör, vill att alla
            ska få möjlighet att utveckla sin fulla potential. Det är ju så
            vi skapar ökad sysselsättning och ett gott samhälle.
          </note>
          <note>
            En genomtänkt politik för fler i arbete förutsätter att alla
            politikområden medverkar. Det är därför det är så viktigt att
            staten tar ett tydligt initiativ för alla barn s och ungas rätt
            till en bra start i livet med god synskärpa.
          </note>
          <note>
            Herr talman! Jag yrkar bifall till utskottets förslag och avslag
            på reservationerna.
          </note>
          <note type="speaker">
            Anf. 13 KARIN RÅGSJÖ (V):
          </note>
          <note>
            Herr talman! Jag tänkte tala lite om reformpolitik, för det är
            precis vad detta handlar om. Från 2016 avsätter vi 120 miljoner
            kronor per år för att även barn och unga i åldern 8 – 19 år ska
            få bidrag till glasögon på motsvarande sätt som de som är noll
            till sju år får genom landstingen. Det är en generell välfärdsreform.
          </note>
          <note>
            Några i denna sal tycker att det är en bättre idé att de barn
            som lever i ekonomiskt utsatta familjer i stället ska knacka på
            dörren till socialtjänsten, lite med mössan i hand. Var sjätte
            svensk barnfamilj lever på en ekonomisk nivå som ligger under
            EU:s fattigdomsgräns. Utan barnbidraget och underhållsstödet skulle
            var fjärde familj vara fattig. Jag ber er fundera på det.
          </note>
          <note>
            Det är stor variation mellan landstingen som ger denna typ av
            bidrag till glasögon. Det borde ni kanske ha tagit tag i de där
            åtta åren när ni styrde landet och såg att variationerna mellan
            landstingen ökade. Det blir orättfärdigt.
          </note>
          <note>
            Mot bakgrund av att samtliga landsting redan i dagsläget ger
            bidrag till barn noll till sju år föreslår vi detta. Vi tycker
            att det är en bra reform. Vi förutsätter att bidraget till barn
            mellan noll och sju år kommer att fortsätta att ges av landstingen.
          </note>
          <note>
            Målgruppen innebär att även familjer som söker asyl, ensamkomman
            ­ de flyktingbarn och barn som vistas i Sverige utan nödvändiga
            tillstånd får ta del av denna reform. Vi tillämpar barnkonventionen.
          </note>
          <note>
            I denna diskussion har jag hört att Moderaterna närmar sig Sverigedemokraterna
            i synen på välfärd. Vissa ska ha, vissa ska inte ha. Jag vill
            poängtera det.
          </note>
          <note>
            Med denna reform blir det mindre tombola för barn och familjer
            och mer jämställt i hela Sverige. Socialstyrelsen ska få i uppdrag
            att följa reformen. Det tycker vi är bra. Alla reformer som sjösätts
            ska följas och utvärderas, tycker vi. Om man tittar på vilka av
            den förra regeringens sjösatta reformer som har utvärderats ser
            man dessvärre inte många man kan pricka av.
          </note>
          <note>
            Politiker på högerkanten tycker jag har låtit den solidariska
            generella familjepolitiken förfalla. Den här typen av reformer
            såg vi inte så många av under de åtta år som de borgerliga partierna
            styrde.
          </note>
          <note>
            Klyftan mellan de rikaste och fattigaste hushållen har ökat kraftigt.
            Då pratar vi inte bara om de senaste åtta åren utan om de senaste
            tjugo åren. Om man tittar på SCB:s siffror över disponibel inkomst,
            det vill säga inkomst efter skatt, ser man att den rikaste tiondelen
            av befolkningen har fått se sina inkomster öka med hela 63 procent
            sedan 1991 medan de fattigaste 10 procentens inkomster har ökat
            med 1,7 procent. Då kan man förstå skillnaden och vilka som behöver
            reformer. Det är inte de rikaste.
          </note>
          <note>
            De ökade klyftorna i samhället har drabbat barn i Sverige oerhört
            hårt. Det kan vi se på många områden. Precis som Miljöpartiet
            sa hänger politiken ihop.
          </note>
          <note>
            Detta är ingen megareform. Trots det sticker den i ögonen på
            vissa av de borgerliga politikerna. Jag vill återigen påminna
            om att 18 procent av alla svenskar under 19 år levde i relativ
            fattigdom år 2013. Det är en hård siffra. Andelen har ökat med
            5 procentenheter sedan 2006. Det är den högsta nivå som SCB har
            uppmätt. Fundera på det! Det är nytt rekord i barnfattigdom, på
            grund av den orättfärdiga politik som den förra regeringen förde.
          </note>
          <note>
            Det är därför vi måste ha fler generella reformer. Det behövs
            fler reformer som minskar klyftorna, och de måste vi arbeta med
            på lång sikt. Det är just därför det är bra att även barn till
            föräldrar med skral ekonomi kan känna sig något uppgraderade av
            den budget som Vänsterpartiet har varit med och komponerat. Barn
            och unga i åldern 8–19 år ska till exempel få bidrag för glasögon
            på motsvarande sätt som barn åldern 0–7 år.
          </note>
          <note>
            Man ska komma ihåg att det sett till hela utskottet är vansinniga
            nedskärningar på högerkanten utifrån den liggande budgeten. Jag
            vill påminna om att Moderaterna vill ha ungefär 4 miljarder mindre
            till välfärden, Liberalerna 2,4 miljarder mindre och KD i runda
            slängar 4 miljarder mindre. Centerpartiet leder listan med 6,1
            miljarder mindre till välfärden. Så ser det ut.
          </note>
          <note>
            Vänstern vill se att välfärden byggs upp och utvecklas. Vi hade
            gärna sett större satsningar och en helt annan fördelningspolitik,
            för det är precis vad vi behöver.
          </note>
          <note>
            Jag måste ställa en basal fråga. Under åtta år hade ni i de borgerliga
            partierna regeringsmakten. Ni såg att landstingen gled isär. Det
            handlar om var man bor om man ska få olika typer av bidrag och
            så vidare. Varför gjorde ni så lite? Det är en fråga som jag vill
            ställa till er.
          </note>
          <note>
            Jag yrkar avslag på samtliga motioner och stöder det liggande
            förslaget.
          </note>
          <note>
            (Applåder)
          </note>
          <note type="speaker">
            Anf. 14 EMMA HENRIKSSON (KD):
          </note>
          <note>
            Herr talman! Jag vill börja med att yrka bifall till reservation
            1. Jag står självklart bakom alla våra reservationer, men för
            tids vinnande yrkar jag bifall bara till den första.
          </note>
          <note>
            För Kristdemokraterna är det självfallet viktigt att alla barn
            kan lära sig att läsa och skriva och får möjlighet att få glasögon
            om de har synnedsättning. Därför har Kristdemokraterna verkat
            för att den politiska nivå i vårt land som ansvarar för hälso-
            och sjukvård och för hjälpmedel, nämligen landstingen och regionerna,
            ska se till att man lokalt inför stöd för att barn som behöver
            glasögon ska få det när föräldrarna inte har råd.
          </note>
          <note>
            Vi har, inte minst under vår tid i regeringen då Maria Larsson
            hade ansvaret för barnfrågor, verkat för att minska barnfattigdomen
            och risken för att barn inte ska få det de behöver. Glasögon är
            självfallet ett sådant grundläggande behov.
          </note>
          <note>
            Det är viktigt att det finns försörjningsstöd för familjer som
            inte har något annat sätt att få sin vardagsekonomi att gå ihop.
            Men framför allt är det viktigt att barnfamiljer får möjlighet
            att klara sin egen försörjning. Att föräldrar får arbete är det
            viktigaste för att barn ska få det de ekonomiskt har behov av.
          </note>
          <note>
            Vi har därför sett till att öka de generella stöden i form av
            barndelen i bostadsbidraget. Vi har sett till att de familjer
            som lever i störst ekonomisk utsatthet under lång tid ska få möjlighet
            att behålla försörjningsstödet lite längre så att de kommer på
            rätt köl och får en egen försörjning.
          </note>
          <note>
            I propositionen sägs att landstingen ska vara skyldiga att tillhandahålla
            glasögon för de lite äldre barnen. Vi vänder oss emot att det
            bara är de äldre barnen, för vi ser en risk för att det kommer
            att innebära att lands ­ tingen, om det blir obligatoriskt för
            vissa grupper av barn, tar bort glas ­ ögonstödet för de yngre
            barnen. Det är en skevhet i lagstiftningen som inte beror på några
            principer utan bara på att man inte tror att landstingen kom ­
            mer att göra så. Därför gör man en lag som gäller de lite äldre
            barnen och hoppas sedan på det bästa för de yngre.
          </note>
          <note>
            Det blir en skevhet i lagstiftningen. Det finns ingen argumentation
            för lagstiftningen, utan det är bara en budgetteknisk lösning.
            Budgetteknik kan man behöva använda ibland, men det är knappast
            bra som princip när man ska skydda de mest utsatta.
          </note>
          <note>
            Kristdemokraterna kommer att fortsätta att verka för att landstingen
            tillhandahåller glasögon för de barn som behöver det. Det är ett
            hjälpmedel, men det bör hanteras som ett sådant. Ansvaret för
            det bör ligga hos landstingen, enligt vår lagstiftning och de
            principer som jag tror att vi alla står bakom.
          </note>
          <note type="speaker">
            Anf. 15 KARIN RÅGSJÖ (V) replik:
          </note>
          <note>
            Herr talman! Jag måste fråga dig något, Emma Henriksson. Ni hade
            möjlighet att göra något när ni såg att landstingens vilja att
            betala ut bidrag ser väldigt olika ut i Sverige. Det glider isär
            på område efter område när man tittar på vad landstingen gör och
            inte gör.
          </note>
          <note>
            Min ena fråga till dig är: Vad gjorde ni för att minimera de
            stora skillnaderna? Min andra fråga är: SCB:s siffror visar att
            385 000 barn, det vill säga 18 procent av alla svenskar under
            19 år, levde i relativ fattigdom 2013 – hur tycker du att man
            ska hantera det?
          </note>
          <note>
            Behövs det inte mer generella välfärdsreformer för att lyfta
            dessa grupper, eller hur tycker du att vi ska hantera det? Ska
            vi ha specifika ingångar för vissa barn, som exempelvis ska söka
            bidrag via socialtjänsten? Hur tycker du att vi ska bygga upp
            och säkra barns möjligheter att ta sig fram i det här landet?
          </note>
          <note type="speaker">
            Anf. 16 EMMA HENRIKSSON (KD) replik:
          </note>
          <note>
            Herr talman! Jag ber i förväg om ursäkt för att jag går lite
            utanför ämnet för dagens debatt, som är glasögonbidrag för barn.
          </note>
          <note>
            Karin Rågsjös frågor handlade om barnfattigdom och framför allt
            om relativ fattigdom. Det är ett knepigt begrepp. Vi har sett
            till att de allra fattigaste har blivit lite mindre fattiga. De
            sämst ställda har fått det bättre, de näst sämst ställda har också
            fått det bättre liksom de näst näst sämst ställda.
          </note>
          <note>
            Förutsättningarna för de ekonomiskt utsatta i vårt land blev
            bättre under alliansregeringen. Men vi såg också till att de som
            jobbar och sliter hårdast och får de högsta inkomsterna har fått
            behålla mer. Det gör att fler kan hamna i den grupp som lever
            i relativ fattigdom. De har fått mer pengar i sin plånbok. Fler
            har råd att spela fotboll, fler har råd att gå och titta på innebandymatcher
            och fler har råd att köpa lite bättre mat.
          </note>
          <note>
            Relativt har det blivit fler personer, men det är ingen enskild
            som har fått det sämre. Den relativa fattigdomen handlar om hur
            mycket jag har i förhållande till dig, inte om hur mycket jag
            har för att klara mig.
          </note>
          <note>
            När Rädda Barnen gör sin barnfattigdomssammanställning använder
            de lite olika mått. En del av de måtten är sådana att om man får
            försörjningsstöd under lång tid, då är man fattig. När vi då gör
            så att de som har försörjningsstöd under lång tid får behålla
            det stödet lite längre, för att de ska ha ett incitament för att
            jobba – det vill säga får mer pengar i plånboken under längre
            tid och har fått mer försörjningsstöd – då slår det igenom som
            en siffra om att det har blivit fler fattiga. Men det handlar
            ju om att fler människor har fått mer pengar att klara sig på
            och framför allt har fått bättre förutsättningar för att långsiktigt
            bli självförsörjande.
          </note>
          <note>
            När vi tittar på begrepp och definitioner är det viktigt att
            se vad som är den stora utmaningen. Den största utmaningen är
            att fler ska klara sig själva, och det ledde vår politik till
            – till skillnad från Vänsterpartiets.
          </note>
          <note type="speaker">
            Anf. 17 KARIN RÅGSJÖ (V) replik:
          </note>
          <note>
            Herr talman! Jag återkommer till min första fråga om landstingen,
            som jag gärna vill ha ett svar på, och sedan går jag tillbaka
            till barnfattigdomen.
          </note>
          <note>
            Tittar man i olika rapporter och SCB:s siffror ser man att det
            är väldigt markant att den relativa barnfattigdomen ökade med
            5 procent under er regeringsperiod. Tittar man på olika nivåer,
            olika hälsotillstånd och så vidare ser man att ni inte har satsat
            på de sämst ställda, om man får uttrycka sig så, på dem som är
            socioekonomiskt utsatta. Ni har satsat på en helt annan grupp.
          </note>
          <note>
            Politiken hänger ihop. Det är därför vi vill reformera och ta
            in fler välfärdsreformer. Det är extremt viktigt. Vi vill inte
            sänka skatterna mer för de absolut rikaste och vill inte heller
            behålla de enorma räntebidragen. Allt hänger ihop. Vi vill satsa
            på ett mer jämlikt samhälle, för vi tror att jämlikhet bygger
            ihop Sverige. Ett land som är mer jämlikt mår mycket bättre. När
            skillnaderna ökar mår folk sämre. Detta är en reform av flera.
            Vi pratar om reformpolitik, och det är vansinnigt stor skillnad
            på vad vi vill satsa på.
          </note>
          <note>
            Det vore väldigt bra om du kunde svara på frågan varför ni under
            åtta år inte laddade lite mer när det gäller skillnaderna mellan
            landstingen, som har ökat i ganska rask takt.
          </note>
          <note type="speaker">
            Anf. 18 EMMA HENRIKSSON (KD) replik:
          </note>
          <note>
            Herr talman! Kristdemokraterna vill överföra mycket mer av det
            som i dag är landstingens ansvar när det gäller den avancerade
            sjukvården till staten, just för att få det mer lika över landet.
            Men det tror jag att vi får återkomma till i någon annan debatt.
          </note>
          <note>
            Tillbaka till barnfattigdomen: Du repeterar igen att det handlar
            om den relativa fattigdomen, specifikt i SCB:s mätningar. Det
            är ett svårt begrepp, som jag pratade om innan.
          </note>
          <note>
            Men sedan påstår du att vi inte gjorde någonting för de mest
            utsatta. Det kan inte bli mer felaktigt i redovisningen! Vi satsade
            just precis på de allra mest utsatta. I våra skattereformer sänkte
            vi skatten mest för dem som tjänar minst, just för att fler ska
            klara av att försörja sig själva, att fler ska få känna: Jag är
            självförsörjande, jag behöver inte be någon annan om pengar för
            att ha råd att köpa kaffe eller blöjor till mina barn eller råd
            att prioritera i min vardag. Fler ska känna den självständigheten.
          </note>
          <note>
            Vi har också satsat på att fler ska få ett arbete, inte minst
            de som inte har så lång utbildningsbakgrund och har svårt att
            få ett avancerat arbete. RUT-tjänsterna är ett jätteviktigt bidrag
            till att fler har kommit i egen försörjning. Det är något som
            ni motarbetar och förnedrande kallar pigtjänster. Men det är riktiga,
            bra jobb som människor är stolta över att gå till och som de absolut
            inte ska behöva skämmas för.
          </note>
          <note>
            Vi har också tittat på de barn som har det svårt därför att föräldrarna
            är fattiga, barn som själva har vittnat om att de måste avstå
            från fritidsaktiviteter. Där sa vi: Här måste vi rikta pengar
            specifikt till något som gynnar barnen. Barnrättsorganisationerna
            höll med oss. De som jobbar med barnen i socialtjänsten höll med
            oss. Men vad gör Vänsterpartiet och den nuvarande regeringen?
            Jo, tar bort det som man vet är pengar som riktas direkt till
            barn, tar bort pengar som gör att barn nu igen måste sluta på
            fotbollen, sluta på sin dans, sluta på gymnastiken.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17 .)
          </note>
          <note>
            § 7 Värdepapperscentraler och kontoföring av finansiella instrument
          </note>
          <note>
            Finansutskottets betänkande 2015/16:FiU15
          </note>
          <note>
            Värdepapperscentraler och kontoföring av finansiella instrument
            (prop. 2015/16:10)
          </note>
          <note>
            föredrogs.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades under § 17 .)
          </note>
          <note>
            § 8 Subsidiaritetsprövning av Europaparlamentets förslag till
            ändringar i EU:s valrättsakt
          </note>
          <note>
            Konstitutionsutskottets utlåtande 2015/16:KU27
          </note>
          <note>
            Subsidiaritetsprövning av Europaparlamentets förslag till ändringar
            i EU:s valrättsakt (P8_TA(2015)0395)
          </note>
          <note>
            föredrogs.
          </note>
          <note>
            Kammaren biföll utskottets förslag att ärendet fick avgöras trots
            att det varit tillgängligt kortare tid än två vardagar före den
            dag då det skulle behandlas.
          </note>
          <note type="speaker">
            Anf. 19 JONAS GUNNARSSON (S):
          </note>
          <note>
            Herr talman! Ärendet vi nu diskuterar är inte riktigt som de
            subsidiaritetsprövningar vi är vana att göra i den här kammaren.
            Jag kan konstatera att det är ett mycket kritiskt yttrande som
            föreslås lämnas, ett yttrande som dessutom har hanterats i full
            enighet i utskottet.
          </note>
          <note>
            Det är dessutom inte utan viss förvåning jag kan konstatera att
            det finns brister i det mest grundläggande när det gäller Europaparlamentets
            kommunikation med oss i riksdagen. Det kan tyckas vara självklart
            att meddela att ett subsidiaritetsprövningsförfarande har inletts,
            så att de nationella parlamenten i EU faktiskt får möjlighet att
            inleda en sådan prövning, men så har inte skett i det här fallet.
            Även det faktum att förslaget till valrättsakt inte har åtföljts
            av en motivering vad gäller subsidiaritets- och proportio ­ nalitetsprinciperna
            förtjänar kritik.
          </note>
          <note>
            De nationella parlamentens rätt att subsidiaritetspröva förslag
            till EU ‑ lagstiftning infördes i samband med Lissabonfördraget.
            Syftet var att stärka medlemsstaternas parlaments – och därmed
            de folkvalda lagstiftarnas – inflytande över eventuell maktöverflyttning
            till EU. Avsteg i negativ riktning från de rutiner som har etablerats
            mellan medlemsstaternas parlament och EU:s institutioner kan skada
            det förtroende som har etablerats under de år som verktyget har
            funnits på plats. I värsta fall kan sådana brister som nämnts
            minska de nationella parlamentens fördragsbundna demokratiska
            roll i EU ‑ beslutsfattandet.
          </note>
          <note>
            När det gäller det faktiska innehållet – det vi har att pröva
            enligt sub ­ sidiaritets- och proportionalitetsprinciperna – blir
            det tydligt att det är mycket lite som kan passera utan att väsentlig
            makt över en av de regle ­ ringar som är viktigast för vår demokratis
            funktionssätt, nämligen val ­ lagen, i många stycken föreslås
            flytta från den nationella nivån till den europeiska.
          </note>
          <note>
            Förslagen skulle, om de genomfördes, också få konsekvenser på
            tryck- och yttrandefrihetens områden. För oss ter det sig en aning
            underligt att Europaparlamentet faktiskt vill diktera vad de svenska
            partierna ska ha i sina politiska program och hur deras valsedlar
            ska se ut. I övrigt kan det också ifrågasättas om flera av de
            andra förslagen som ligger på bordet är rimliga i förhållande
            till vad det skulle innebära vad gäller laglig reglering av vad
            vi i alla fall vanligtvis brukar betrakta som partiernas inre
            angelägenheter.
          </note>
          <note>
            För att avsluta vill jag bara säga att jag tycker att det är
            underligt att EU ‑ parlamentet inte har involverat de nationella
            folkvalda församlingarna i ett tidigare skede i den här processen.
            Då hade förmodligen en mer konstruktiv och kanske till och med
            paneuropeisk debatt kunnat ta fart.
          </note>
          <note>
            Trenden och ambitionen sedan EU ‑ val började hållas har varit
            tydlig, nämligen att ge väljarna förståelse och insikt i EU ‑
            frågor samt öka inflytandet från befolkningen i stort över det
            som beslutas på transnationell nivå. Då kan till exempel en gemensam
            valdag som nu föreslås komma till nytta. Syftet från EU ‑ parlamentet
            med förslagen är tydligt. De vill uppnå just det, och det är vällovligt.
            Tyvärr känns det dock som om parlamentet i den här frågan har
            missat den viktigaste beståndsdelen i receptet för ökat medborgarinflytande,
            nämligen den politiska diskussionen.
          </note>
          <note>
            Herr talman! Med detta korta anförande kan jag konstatera att
            Europaparlamentets förslag i stora delar vore direkt olämpliga
            att genomföra. Avslutningsvis vill jag yrka bifall till utskottets
            förslag.
          </note>
          <note>
            (Applåder)
          </note>
          <note type="speaker">
            Anf. 20 PATRICK RESLOW (M):
          </note>
          <note>
            Herr talman! Grunden för det här ärendet är att Europaparlamentet
            har presenterat ett förslag och numera också en resolution vad
            avser ändringar i EU:s valrättsakt. Det är ett pågående ärende
            där rådet just nu håller på att diskutera förslaget.
          </note>
          <note>
            Syftet med förslaget är, som vi hörde, att öka den demokratiska
            och gränsöverskridande dimensionen i Europaparlamentsvalen, att
            öka den demokratiska legitimiteten för beslutsprocessen, att stärka
            unionsmedborgarskapet och att öka Europaparlamentets legitimitet.
          </note>
          <note>
            För att säkerställa detta syfte har Europaparlamentet föreslagit
            en rad mycket långtgående åtgärder. Jag tänkte översiktligt skissera
            hur det ser ut.
          </note>
          <note>
            För det första föreslår Europaparlamentet en gemensam valperiod
            och en gemensam dag och tidpunkt då valet till Europaparlamentet
            ska vara avslutat. I detta förslag ligger också att alla prognoser
            och annat som bygger på vallokalsundersökningar inte ska få meddelas
            förrän efter denna tidpunkt, eftersom det kan påverka utgången
            av valet.
          </note>
          <note>
            För det andra föreslår man ett regelverk på unionsnivå som ska
            hindra dubbel röstning. Här föreslås ett mycket omfattande informationsutbyte
            mellan medlemsstaterna, dels när det gäller de medborgare som
            har dubbelt medborgarskap, dels när det gäller medborgare som
            är bosatta i en medlemsstat men som är medborgare i en annan.
          </note>
          <note>
            För det tredje vill man införa en ny gemensam valkrets, där partiernas
            listor toppas av respektive partis kandidat till posten som ordförande
            i kommissionen.
          </note>
          <note>
            För det fjärde föreslår Europaparlamentet att det ska ske en
            reglering av innehåll, publicering och utskick av partiernas valmaterial.
          </note>
          <note>
            För det femte föreslår man att det ska införas regler rörande
            fastställande av kandidatlistor, röstlängder, listornas utseende
            i fråga om logotyper och de europeiska partinamnen.
          </note>
          <note>
            Herr talman! Konstitutionsutskottet har i detta ärende att ta
            ställning till om bestämmelserna om subsidiaritet är tillämpliga.
            Vi kan konstatera att så är fallet och att detta förslag är av
            sådan karaktär att det omfattas av subsidiaritetsprincipen. Vi
            konstaterar att Europaparlamentet i denna process har brustit
            i sin information i fråga om när denna subsidiaritetsprövning
            inletts och när tidsfristen börjat löpa. Detta har inte varit
            riktigt tydligt.
          </note>
          <note>
            Vi vill också framföra att utkastet till förslag saknar motivering
            när det gäller varför syfte och mål med regeländringarna måste
            ske på unionsnivå och inte på medlemsstatsnivå. Vi har i tidigare
            fall riktat mycket stark kritik när en sådan motivering sakna
            t s, eftersom det försämrar de nationella parlamentens möjligheter
            att påverka beslutsprocessen.
          </note>
          <note>
            Vår uppfattning är att förslaget på flera områden strider mot
            subsidiaritetsprincipen. Inte minst gäller det de förslag som
            avser att reglera de nationella partiernas nomineringsordningar.
            Vi menar att en reglering på unionsnivå är ett allvarligt ingrepp
            i partiernas inre liv, och det kan till och med ifrågasättas om
            man skulle acceptera en sådan långtgående reglering ens på nationell
            nivå.
          </note>
          <note>
            Vi anser också att förslagen om en gemensam valkrets och toppkandi
            ­ dater är alltför långtgående i förhållande till de uppsatta
            målen. Tvärtom menar vi att en sådan reglering kan vara kontraproduktiv.
            Det är inte så att väljarna rusar till vallokalerna för att lägga
            sina röster i Europaparlaments ­ valen. Risken är att det med
            ökad reglering blir precis tvärtom, det vill säga att man tappar
            sin legitimitet och att färre väljer att gå och rösta i Europa
            ­ parlamentsvalet. Denna typ av reglering skulle lämpa sig bättre
            på natio ­ nell nivå.
          </note>
          <note>
            Vi anser att flera av förslagen strider mot svensk grundlag.
            Det gäller till exempel regleringen av valsedlarnas utseende,
            innehållet i de nationella partiernas valkampanjmaterial och publiceringen
            av valkampanjmateria ­ let. Det gäller också förbudet mot publicering
            av valprognoser.
          </note>
          <note>
            Det är viktigt att vi i ett demokratiskt samhälle mycket tydligt
            slår vakt om tryck- och yttrandefriheten och att vi avvisar tankegångarna
            på att man ska inskränka tryck- och yttrandefriheten genom reglering
            på unionsnivå som är helt onödig.
          </note>
          <note>
            Utskottet menar däremot att det finns en liten ljuspunkt i mörkret,
            och det är förslaget om en gemensam valperiod och en gemensam
            dag och tidpunkt då valet till Europaparlamentet ska vara avslutat.
            Där tycker vi att en reglering på unionsnivå är mest lämpligt
            för att uppnå målet. Däremot får man nog överväga om inte åtgärderna
            när det gäller reglering på unionsnivå för att till exempel förhindra
            dubbel röstning är alltför byråkratiska och långtgående.
          </note>
          <note>
            Herr talman! Jag instämmer med föregående talare om att vi är
            ytterst kritiska till det förslag som har lagts fram. Det genomsyrar
            också det motiverade yttrande som vi föreslår att riksdagen ska
            anta. Med detta yrkar jag bifall till förslaget i konstitutionsutskottets
            utlåtande.
          </note>
          <note>
            (Applåder)
          </note>
          <note type="speaker">
            Anf. 21 JONAS MILLARD (SD):
          </note>
          <note>
            Herr talman! Sverigedemokraterna är, som namnet antyder, ett
            Sverigevänligt parti. Det innebär för vårt vidkommande att vi,
            olikt vissa andra mer internationalistiska och mer federalt sinnade
            partier, alltid strävar efter att makten ska stanna i Sverige.
            I de fall då makten har överlämnats strävar vi efter att den faktiskt
            ska återföras till det svenska folket.
          </note>
          <note>
            Att makthavare i EU strävar efter att knyta så mycket makt som
            möjligt till sig själva på bekostnad av Europas självständiga
            nationer är beklagligt men i sammanhanget inte alls konstigt.
            Vad som däremot är anmärkningsvärt är om man försöker mygla till
            sig makten genom att skicka ut ofullständiga underlag till de
            nationella parlamenten att fatta beslut om.
          </note>
          <note>
            I detta fall har alltså Europaparlamentet sänt över den här lagstiftningsakten
            till riksdagen utan att bifoga den sedvanliga underrättelsen om
            att samtliga språkversioner av förslaget sänts över till de andra
            nationella parlamenten i EU:s medlemsstater. Inte heller fanns
            det någon information om att förfarandet som används vid prövning
            av subsidiaritets- och proportionalitetsprincipen hade inletts.
            Enligt rutin följer sådan information med när akter överlämnas
            från kommissionen och rådet. Ett enigt utskott har nu gladeligen
            uttalat att frånvaron av sådana yttranden leder till osäkerhet
            bland de nationella parlamenten huruvida aktuell akt omfattas
            av reglerna för just subsidiaritetsprövning eller ens från vilken
            dag en sådan subsidiaritetsfrist ska räknas.
          </note>
          <note>
            Utskottet har även uttalat att det vore en god ordning om samtliga
            lagstiftningsakter som översänds till de nationella parlamenten
            åtföljs av sådan information, oavsett om avsändaren är kommissionen,
            rådet eller, som i detta fall, EU-parlamentet. Om detta har skett
            medvetet från parlamentets sida är det naturligtvis mycket illa.
            Har det skett genom ett förbiseende är det också mycket illa.
            Ansvariga borde likväl skämmas och göra ett bättre arbete framdeles.
          </note>
          <note>
            Vad gäller själva innehållet i detta förslag finns det mycket
            att anmärka på. Förslaget är överdrivet detaljerat, precis som
            många tidigare talare har varit inne på. Det innehåller regler
            som styr de politiska partiernas inre liv. Extra anmärkningsvärt
            är att det innehåller regler om sådant som redan styrs, eller
            inte styrs, av den svenska tryckfriheten. Sådana frågor gäller
            logotyper på valsedlar, hur valmaterial ska publiceras och förbud
            mot prognoser baserade på vallokalsundersökningar, det vill säga
            mycket långtgående regler.
          </note>
          <note>
            Som sann Sverigevän är jag därför glad att ett enigt utskott
            i dag skickar tillbaka förslaget till EU med två läxor: För det
            första måste EU vara mer tydligt. För det andra ska EU hålla fingrarna
            borta från svensk grundlag.
          </note>
          <note>
            (Applåder)
          </note>
          <note>
            I detta anförande instämde Fredrik Eriksson (SD).
          </note>
          <note type="speaker">
            Anf. 22 AGNETA BÖRJESSON (MP):
          </note>
          <note>
            Herr talman! Ibland är det lite extra intressant för oss som
            är mycket intresserade av lagstiftning på det mer principiella
            planet. KU föreslår för, såvitt jag förstår, första gången att
            man gör en subsidiaritetsprövning och lämnar ett motiverat yttrande
            utan att direkt ha fått en uppmaning att göra det.
          </note>
          <note>
            Vi diskuterar en ganska speciell valrättsakt. EU:s valrättsakt
            har processats under mycket lång tid. Tanken har varit att få
            till stånd starkare och mer formerade europeiska partier, en gemensam
            valdag, gemensamma listor och gemensamt kampanjmaterial. Bakgrunden
            till det har varit att man vill ha en mycket större och bredare
            gemensam debatt och politik i valrörelsen och få mer fokus på
            EU-debatten. Man vill i förlängningen se någon form av Europas
            förenta stater där det blir mer fokus på den gemensamma politiken
            för att ge mer legitimitet.
          </note>
          <note>
            Det förslag som EU lägger fram är mycket långtgående. Inte ens
            i USA finns en enda gemensam valkrets, och ingen skulle ens komma
            på tanken att föreslå något sådant. Att kräva andra partisymboler
            än de som vi känner igen oss i kan vara direkt kontraproduktivt
            när väljaren inte känner igen partiet denne ska rösta på. Listor
            där den svenska EU-kandidaten kanske återfinns först på baksidan
            av valsedeln kan direkt minska intresset för att rösta.
          </note>
          <note>
            Vi diskuterar i dag om man på EU-nivå har funderat över om förslaget
            borde prövas, trots att det är så långtgående åtgärder som föreslås
            i valrättsakten. KU tycker att det ska ske en prövning och att
            ett mycket kritiskt motiverat yttrande ska skrivas. Många av förslagen
            strider dels mot svensk grundlag, dels mot principen att frågor
            inte ska behandlas på en högre nivå.
          </note>
          <note>
            Jag yrkar bifall till utskottets förslag i utlåtandet.
          </note>
          <note>
            (Applåder)
          </note>
          <note type="speaker">
            Anf. 23 PER-INGVAR JOHNSSON (C):
          </note>
          <note>
            Herr talman! I konstitutionsutskottet har vi kommit fram till
            ett förslag som innebär att riksdagen ska lämna ett motiverat
            yttrande till Europaparlamentet om vår subsidiaritetsprövning
            av EU:s valrättsakt. Jag tycker att vi från konstitutionsutskottet
            har kommit fram till ett tydligt och bra förslag till yttrande.
            Vi hoppas att de som arbetar med dessa frågor i Europaparlamentet
            kommer att förstå yttrandet.
          </note>
          <note>
            KU anser att grundtanken i den nuvarande valrättsakten om reglerna
            vid nationella val också ska gälla för Europavalet. Tilltron till
            valförfarandet skapas genom att man känner igen sig. Vi tror att
            det är viktigt för att upprätthålla förtroendet för valförfarandet.
            Detta påverkar också antalet medborgare som är beredda att delta
            i val.
          </note>
          <note>
            Det finns delar i förslaget där konstitutionsutskottet tycker
            att vi kan ställa upp på att det finns särskilda regler när det
            gäller Europavalet. Det handlar om åtgärder för att undvika dubbelröstning.
            Samtidigt får valet inte vara alltför byråkratiskt. Det finns
            en tendens till det i förslaget. Den delen kan vi tänka oss att
            acceptera, likaså att fastställa en dag och tid när valen ska
            avslutas gemensamt i hela Europa.
          </note>
          <note>
            När det gäller övriga förslag som framförs om valrättsakten är
            vi kritiska. Vi menar att de strider mot subsidiaritetsprincipen,
            det vill säga att vi anser att vi kan sköta lagstiftningen bättre
            på nationell nivå än att Europaparlamentet ska ta över beslutanderätten
            om hur Europavalen ska gå till.
          </note>
          <note>
            Vi anser inte att de politiska partiernas inre liv ska styras
            alltför mycket. Det bör i stort kunna gå till som i Sverige. Några
            av förslagen är så långtgående att det till och med kan bli konflikt
            med vår grundlagsreg ­ lering i Sverige om tryck- och yttrandefrihet.
            Det gäller bland annat kravet i valrättsakten på att partisymboler
            ska finnas på valsedlarna. I Sverige har vi beslutat att det får
            finnas partisymboler på valsedlarna, men i Europavalet skulle
            det enligt förslaget bli obligatoriskt. Det menar vi är alltför
            långtgående. Det ger problem tryckfrihetsmässigt.
          </note>
          <note>
            Herr talman! Jag yrkar bifall till förslaget i konstitutionsutskottets
            utlåtande.
          </note>
          <note>
            (Applåder)
          </note>
          <note type="speaker">
            Anf. 24 MIA SYDOW MÖLLEBY (V):
          </note>
          <note>
            Herr talman! Flera talare har förtjänstfullt redogjort för innehållet
            i det motiverade yttrandet. Det är galant skrivet. Vi skulle också
            kunna säga att det här är skit, men yttrandet är mycket snyggare
            skrivet. Det är mycket bra.
          </note>
          <note>
            Det är bra att vi är så överens. Jag håller helt och hållet med
            Jonas Gunnarsson i slutsatsen att förslaget är direkt olämpligt.
            Om förslaget eventuellt landar i Europaparlamentet igen hoppas
            jag att vi är lika överens där också. Det är bra om det går att
            förstå en politisk linje om partierna har samma uppfattningar
            oavsett vilket parlament de är representerade i.
          </note>
          <note>
            I Europaparlamentet har företrädarna för FI, som inte är representerade
            här, och Liberalerna, Centerpartiet och Socialdemokraterna röstat
            för förslaget. Jag ska också säga att två socialdemokrater lade
            ned sina röster.
          </note>
          <note>
            Jag hoppas att det som har sagts här i kammaren också kommer
            att vara den politik som drivs vidare i EU-parlamentet. En förutsättning
            för att vi också ska få igenom vår vilja är att vi håller vår
            linje hela vägen. Yttrandet är glädjande, och jag hoppas att det
            resulterar i att hela paketet slängs i papperskorgen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17.)
          </note>
          <note>
            § 9 Åtgärder för att göra samhället mer motståndskraftigt mot
            våldsbejakande extremism
          </note>
          <note>
            Konstitutionsutskottets betänkande 2015/16:KU4
          </note>
          <note>
            Åtgärder för att göra samhället mer motståndskraftigt mot våldsbejakande
            extremism (skr. 2014/15:144)
          </note>
          <note>
            föredrogs.
          </note>
          <note type="speaker">
            Anf. 25 JONAS MILLARD (SD):
          </note>
          <note>
            Herr talman! Jag kan inledningsvis säga att jag riskerar att
            dra över ett par minuter på anförandet. Jag hoppas att det finns
            överseende med det.
          </note>
          <note>
            Sverigedemokraterna har i betänkandet totalt sex reservationer,
            men för tids vinnande nöjer jag mig med att yrka bifall till reservation
            1 och reservation 4.
          </note>
          <note>
            Jag vill även berätta för er som lyssnar att Sverigedemokraterna
            kan ställa sig bakom några delar i förslaget som presenteras.
            Det gäller bland annat hur vi ska utveckla metoder för att identifiera
            samfund och organisationer som inte kan ges stöd och pengar från
            det allmänna på grund av att de inte lever upp till grundläggande
            demokratiska värderingar genom att de exempelvis förespråkar radikal
            islamism.
          </note>
          <note>
            Vi ställer oss också bakom att det finns anledning att se över
            behovet av ett förtydligande ansvar för skolhuvudmän och andra
            som arbetar med barn och unga för att motverka radikalisering.
          </note>
          <note>
            Herr talman! Terrorism är inte ett nytt fenomen. Sverigedemokraterna
            har länge varnat för islamismens utbredning. Vi känner alla till
            hur det runt om i världen sedan länge diskuteras hur kriget mot
            terrorism ska föras, hur islamismen bäst kan slås tillbaka och
            hur den demokratiska delen av världen kan vinna striden mot terrorismen.
          </note>
          <note>
            Lösningarna som diskuteras är mer eller mindre långtgående, men
            det absoluta flertalet av världens moderna länder verkar enade
            om att vi måste göra mer. En internationell kapprustning mot hotet
            från terrorister pågår just nu. Sveriges bidrag till kapprustningen
            heter Mona Sahlin. Med hjälp av stödtelefoner och genuspedagogik
            ska hon och regeringen bekämpa hårdföra IS-krigare.
          </note>
          <note>
            Herr talman! För oss är det inte fel att tillsätta en nationell
            samordnare, men det ska då vara en person med dokumenterad kunskap
            på området och inte en före detta partiledare som vid flera tillfällen
            visat prov på dåligt omdöme och dålig verklighetsförankring. Som
            politiker från sjuklövern har det tyvärr varit väldigt nära till
            hands att helt bortse från verkligheten till förmån för sina personliga
            politiska preferenser.
          </note>
          <note>
            När man inte vill ändra politiken försöker man i stället ändra
            på verkligheten, vilket oftast brukar yttra sig i politiskt korrekta
            floskler om ett mer spännande Sverige men med lite mer och större
            utmaningar. Det är också vanligt att då beskylla oss sverigedemokrater
            för att alltför ensidigt fokusera på islamismen. Mitt enkla svar
            är att det inte bara är jag och mitt parti som menar att vi bör
            fokusera på just islamismen, utan det gör även flertalet av de
            forskare som till skillnad mot exempelvis Mona Sahlin besitter
            djupare kunskap i ämnet.
          </note>
          <note>
            En av dessa forskare som besitter den här kunskapen är terrorforskaren
            Magnus Norell, som i torsdags blev intervjuad av Dagens Samhälle.
            Han sammanfattar förslagen så här: Förslagen är väldigt allmänt
            hållna, på gränsen till meningslösa. Vidare säger han: Om kommunernas
            samordnare jobbar på samma sätt som Mona Sahlin är det illa. Vidare
            menar samma forskare att det är fel att bunta ihop våldsbejakande
            islamism med andra våldsbejakande ideologier.
          </note>
          <note>
            Även regeringens egen utredare har fastslagit vilken sorts extremism
            det är som verkligen utgör det största hotet. Ändå verkar majoriteten
            här ­ inne nöja sig med denna verkningslösa och missriktade rapport
            från den samordnare som ni har varit med att utse.
          </note>
          <note>
            Herr talman! Jag skulle kunna stå här länge och påtala olämpligheten
            i att regeringen Reinfeldt tillsatte en av vår tids mest kontroversiella
            politiker, dessutom före detta partiledare för Socialdemokraterna,
            som nationell samordnare och vårt främsta vapen mot våldsbejakande
            extremism.
          </note>
          <note>
            Sverigedemokraterna vill att riksdagen tillkännager för regeringen
            att den saknar förtroende för Mona Sahlin och föreslår att hon
            ersätts av en icke politisk samordnare som har de kunskaper som
            krävs och som uppdraget så väl förtjänar.
          </note>
          <note>
            Ett av förslagen i betänkandet handlar om att stärka och stödja
            samfund och organisationer som vill motverka radikalisering. Det
            som helt verkar ha missats här är att det är flera av just dessa
            samfund och organisationer som bidrar till ökad radikalisering,
            även om de utåt fördömer densamma.
          </note>
          <note>
            Återigen vill jag hänvisa till Magnus Norell och den intervju
            som han gav i Dagens Samhälle i torsdags. Där säger Magnus Norell
            följande: Det är dessa organisationer som utses till dialogpartner.
            De är starka, välorganiserade och får mycket statsbidrag och kommunala
            bidrag. Men då blir den officiella bilden av islam den bild som
            islamisterna ger. Organiserad islam är helt dominerad av konservativ
            islam.
          </note>
          <note>
            Detta är alltså vad en av de främsta terrorforskarna uttryckligen
            menar.
          </note>
          <note>
            Ett konkret exempel på hur man från moskéer säger en sak utåt
            men gör något helt annat i verkligheten visades för några år sedan.
            Ni kanske alla minns programmet Uppdrag granskning från 2012 där
            man granskade moskéer och deras företrädare med dold kamera. Det
            framgick tydligt av samtalen hur man agerade internt för att förtrycka
            kvinnor, samtidigt som man utåt sett gärna framhöll att kvinnor
            och män var lika mycket värda.
          </note>
          <note>
            Att ge dessa organisationer mer stöd i form av exempelvis mer
            pengar från statskassan innebär bara att man ännu en gång – jag
            vet inte vilken gång i ordningen – skjuter sig själva i foten.
            Därför vill Sverigedemokraterna inte att riksdagen beslutar om
            mer stöd och pengar till dessa samfund och organisationer.
          </note>
          <note>
            Vidare föreslår konstitutionsutskottet att riksdagen beslutar
            om åtgärder för att försöka förhindra radikalisering och rekrytering
            i digitala miljöer, det vill säga på internet. Detta ska enligt
            utskottet ske ”genom att sprida positiva motbudskap om demokrati
            och våra grundläggande värden”. Att staten ska agera internetkrigare
            kommer, enligt vår mening, snarare att förstärka en känsla hos
            människor som håller på att radikaliseras, och de som sprider
            radikala budskap får ännu fler argument i sin verktygslåda som
            de kan använda för att driva sin tes om en gemensam fiende. Även
            i denna del motsätter vi sverigedemokrater oss förslaget.
          </note>
          <note>
            Det finns också två förslag i betänkandet, det ena under punkt
            9 med rubriken ” Beredskap för att hantera avhoppare ” och det
            andra under punkt 10 med rubriken ” Exitverksamheten ” .
          </note>
          <note>
            Herr talman! I detta vill Sverigedemokraterna vara extremt tydliga.
            Den som en gång lämnat Sverige för att kriga med IS eller med
            al-Q aida har förbrukat sin rätt att någonsin återvända till Sverige.
            I Sverigedemokraternas Sverige behövs således inga pengar tas
            från vare sig välfärd eller samhällsnyttiga investeringar till
            att bedriva någon avhoppsverksamhet i Sverige för terrorister.
          </note>
          <note>
            (Applåder)
          </note>
          <note>
            I detta anförande instämde Fredrik Eriksson (SD).
          </note>
          <note type="speaker">
            Anf. 26 ANDREAS NORLÉN (M):
          </note>
          <note>
            Herr talman! När solen gick upp över Paris lördagen den 14 november
            förra året låg 130 människor döda, mördade av fanatiska islamister.
            När flaggorna vajade på halv stång i Trollhättan i oktober förra
            året var det till minne av barn och skolpersonal som dödats av
            en hatisk rasist. Närmare 300 människor har rest från vårt land,
            från orter som Göteborg, Örebro, Gävle och många andra ­ för att
            strida för Daish eller IS, en barbarisk och brutal terrororganisation
            som fördriver hela folkgrupper, förslavar kvinnor och dödar barn.
            Runt om i Sverige har flyktingboenden stuckits i brand, och häromdagen
            i Stockholm jagades människor med utländskt utseende av en rasistisk
            mobb.
          </note>
          <note>
            Herr talman! Vi lever i en allvarsam och dramatisk tid, när våra
            grundläggande värderingar och vårt sätt att leva utmanas. Låt
            oss vara tydliga med just detta: Våra grundläggande värderingar
            attackeras och det pågår nu en kamp om samhällets värdegrund.
            Extremisterna och terroristerna i Frankrike, i Sverige, i Mellanöstern
            och på andra platser använder inte sina vapen i ett etiskt, kulturellt
            och ideologiskt vakuum. Vapnen används därför att det finns människor,
            också i vårt land, som står för antidemokratiska värderingar,
            värderingar som gör att de ser det som rättfärdigt att använda
            våld för att tvinga andra till underkastelse, att våld är ett
            legitimt medel för att förändra samhället. Den fria världen vann
            det kalla kriget mellan frihe ­ ten i väst och förtrycket i öst.
            Vi måste också vinna den kamp som nu rasar mellan demokrati och
            extremism.
          </note>
          <note>
            I dag debatterar vi här i riksdagen åtgärder för att göra samhället
            mer motståndskraftigt mot våldsbejakande extremism. Regeringen
            har lämnat en skrivelse till riksdagen med en rad åtgärder inom
            detta område, och den har behandlats av konstitutionsutskottet.
          </note>
          <note>
            De åtgärder som regeringen vidtar för att förebygga extremism
            är bra och bygger vidare på det arbete som alliansregeringen redovisade
            för riksdagen för några år sedan. Alliansen i konstitutionsutskottet
            menar dock att fler åtgärder behövs utöver de som regeringen nu
            har redovisat. Alliansen har därför i en följdmotion lagt fram
            en rad förslag för att vässa det förebyggande arbetet, och vi
            är glada över att regeringspartierna har gått oss till mötes på
            en rad punkter. Det innebär att det finns brett stöd i den här
            kammaren för ytterligare viktiga åtgärder i kampen mot radikalisering
            och extremism, och det innebär att konstitutionsutskottet vill
            rikta sju tillkännagivanden till regeringen. Jag kommer nu att
            redogöra för dessa.
          </note>
          <note>
            Vi säger för det första att arbetet mot våldsbejakande extremism
            behöver utvecklas kontinuerligt. Den nationella samordnarens arbete
            ska slutföras i juni, och det är mycket angeläget att det inte
            ses som slutet på arbetet mot extremism, inte ens som början till
            slutet utan möjligen som slutet på början.
          </note>
          <note>
            Att tidigt fånga upp människor som är på väg åt fel håll är centralt
            i arbetet mot radikalisering. Alliansen och regeringspartierna
            anser därför för det andra att det bör göras en översyn av om
            skolhuvudmän och andra som arbetar med barn och ungdomar ska få
            ett ökat ansvar för att motverka radikalisering och slå larm när
            de ser sådana tendenser. Skolan måste stå upp för demokratiska
            värden och inte låta odemokratiska åsikter stå oemotsagda. Det
            är även viktigt att skolan ber det omgivande samhället, till exempel
            socialtjänsten och polisen, om hjälp om man märker att unga riskerar
            att radikaliseras. I Storbritannien har man infört en prevent
            duty, en plikt att förhindra, och vi menar att de brittiska erfarenheterna
            bör tas till vara i Sverige.
          </note>
          <note>
            För det tredje är våra partier överens om att organisationer
            och samfund som tar avstånd från grundläggande principer för ett
            demokratiskt samhälle inte ska få stöd med skattebetalarnas pengar.
            Staten måste därför säkerställa att statliga bidrag inte går till
            antidemokratiska organisationer, men detta behöver även följas
            upp på den kommunala nivån. Ibland tycks det ha funnits en tveksamhet
            från olika kommuner att ifrågasätta fortsatta kommunala bidrag,
            även när det till exempel visat sig att organisationer återkommande
            bjudit in exempelvis föreläsare som är kända för antidemokratiska
            åsikter, oavsett om det handlat om förintelseförnekare eller hatpredikanter.
            Staten behöver därför utveckla metoder och redskap för att kommunerna
            ska kunna identifiera sådana sammanslutningar och få stöd i sina
            bedömningar.
          </note>
          <note>
            Vi framhåller samtidigt för det fjärde betydelsen av att stärka
            och stödja samfund och organisationer som vill motverka radikalisering.
            Det är mycket viktigt att många medborgare försvarar demokratins
            värdegrund och öppet tar avstånd från extremism. Där spelar det
            civila samhällets institutioner och organisationer en stor roll.
          </note>
          <note>
            För det femte är det centralt att kommuner och andra myndigheter
            har beredskap för att hantera personer som återvänder och misstänks
            ha begått grova brott utomlands men inte kan åtalas till följd
            av bristande bevisning. Myndigheterna får aldrig uppfattas som
            naiva, och det får aldrig vara så att personer av detta slag får
            en mer förmånlig behandling än andra när det gäller till exempel
            tillgång till bostäder och arbetsmarknadsåtgärder.
          </note>
          <note>
            Samtidigt är det viktigt att framhålla att personer som är svenska
            medborgare enligt grundlagen alltid har rätt att återvända till
            Sverige. Det är en ordning som har gällt länge, och det är en
            ordning som kommer att bestå tills vi ändrar vår grundlag. Det
            är då också viktigt att påpeka att det inte pågår något beredningsarbete
            för att ändra regeringsformen i det här avseendet eller i något
            annat avseende. Skulle man vilja ändra på detta är det därmed
            realistiskt sett först framåt 2023, efter valet 2022, som en sådan
            ändring skulle kunna genomföras. De som nu ropar högljutt på åtgärder
            för att utestänga svenska medborgare från Sverige har alltså en
            lång väg framför sig. Vill man ha åtgärder här och nu för att
            motverka det hot som återvändare kan utgöra för vårt samhälle
            är det de förslag som vi från utskottsmajoriteten för fram som
            är det som finns inom räckhåll. Det är det som är realistiskt
            och konkret och som gäller här och nu.
          </note>
          <note>
            Vidare framhåller vi i betänkandet för det sjätte att det krävs
            mer kunskap för att många – i skolan, på sociala medier och i
            andra sammanhang – ska kunna bemöta extremistisk propaganda. Innebörden
            av nazism och vänsterextremism är ganska välkänd i vårt samhälle,
            men kunskapen om våldsbejakande islamism är ofta otillräcklig.
            Därför behövs ett initiativ för att sprida kunskap om våldsbejakande
            islamistiska organisationers övergrepp och ideologi, ett uppdrag
            som förslagsvis kan ges till Forum för levande historia.
          </note>
          <note>
            Det är väl känt att sociala medier används som plattformar för
            att sprida propaganda från extremistiska organisationer. Det är
            därför för det sjunde mycket angeläget att arbeta proaktivt för
            att motverka radikalisering på nätet. KU och justitieutskottet
            anordnade nyligen på förslag från mig och Beatrice Ask en hearing
            om just radikalisering och rekrytering i digitala miljöer. Där
            gavs en mycket oroande bild av terrororganisationer som bedriver
            ett genomtänkt och professionellt arbete med hjälp av bland annat
            sociala medier för att skapa stöd för sin sak. Då är det självklart
            att goda krafter måste finnas där för att ifrågasätta och motbevisa
            extremisternas påståenden och mytbildning. Men det är samtidigt
            också angeläget att sprida positiva motbudskap om demokrati och
            våra grundläggande värden. Båda dessa uppgifter och åtgärder kan
            främjas genom uppdrag till myndigheter, men också genom stöd till
            organisationer och samfund som vill engagera sig i arbetet. Staten
            är förmodligen i många sammanhang inte den mest trovärdiga avsändaren
            om man vill kommunicera med unga människor. Därför spelar civilsamhället
            även här en nyckelroll.
          </note>
          <note>
            Herr talman! Varje dag försöker extremister i vårt land och i
            hela Europa att värva unga människor till en kamp mot demokratin.
            Vi som står på demokratins sida har ett gemensamt ansvar för att
            arbeta aktivt mot extremism och radikalisering. I dag kommer riksdagen
            på konstitutionsutskottets förslag att besluta om ytterligare
            åtgärder i detta viktiga arbete.
          </note>
          <note>
            Herr talman! Vi lever i en allvarsam och dramatisk tid, en tid
            när våra demokratiska värderingar och vårt sätt att leva utmanas,
            en tid när hatets och extremismens banerförare försöker vinna
            ungas hjärtan, en tid när vårt samhällskontrakt och vår samhällsgemenskap
            sätts på prov. Vi utmanas, och vi får inte ge vika. Vi i den här
            kammaren får inte ge vika. Alla de miljontals människor runt om
            i hela Sverige som står för demokrati, individens frihet, tolerans,
            öppenhet, jämställdhet och alla de andra värden som ligger till
            grund för vårt samhälle får inte ge vika. Vi måste utmana extremisternas
            förvridna världsbild och paranoida konspirationsteorier. Vi måste
            utmana hatet, illviljan och människoföraktet. Vi måste utmana
            de krafter som vill göra unga människor över hela Sverige till
            lydiga verktyg i en extremistisk kamp. Demokratin måste vinnas
            av varje ny generation, och nu är det vi som håller i frihetens
            fackla – vi i den här kammaren, vi i det här landet. Den facklan
            ska vi hålla brinnande – för att det är rätt, för att det är gott
            och för att det är vår plikt.
          </note>
          <note>
            Mot denna bakgrund yrkar jag bifall till förslaget i konstitutionsutskottets
            betänkande.
          </note>
          <note>
            (Applåder)
          </note>
          <note>
            (ANDRE VICE TALMANNEN: Jag vill uppmärksamma ledamoten på att
            den använda talartiden överskred den anmälda med över 25 procent.)
          </note>
          <note>
            I detta anförande instämde Patrick Reslow (M), Per-Ingvar Johnsson
            (C) och Tuve Skånberg (KD).
          </note>
          <note type="speaker">
            Anf. 27 EMILIA TÖYRÄ (S):
          </note>
          <note>
            Herr talman! Jag blir alltid väldigt glad när jag får höra mitt
            efternamn uttalas på rätt sätt, så jag tackar herr talmannen för
            att han lyckades med detta när han gav mig ordet.
          </note>
          <note>
            Vi är här i dag för att debattera konstitutionsutskottets betänkande
            KU4, Åtgärder för att göra samhället mer motståndskraftigt mot
            våldsbejakande extremism – en ganska lång titel. Det är också
            namnet på regeringens skrivelse, som vi i utskottet tycker ska
            läggas till handlingarna.
          </note>
          <note>
            Åtgärderna som regeringen föreslår är bra, precis som vi framhåller
            i betänkandet, men vi vill ta det ett steg längre. Det är glädjande
            att vi kunnat samordna oss över blockgränsen i denna viktiga fråga.
            Det visar på ett ansvarstagande för samhället och för utskottets
            seriositet. I diskussionen som förts har det funnits en lyhördhet
            för respektive partis önskemål, och jag tycker personligen att
            vår överenskommelse blev lyckad.
          </note>
          <note>
            Min fasta övertygelse är att det viktigaste för att komma till
            rätta med vilken sorts extremism det än må handla om är att ha
            ett gott förebyggande arbete. Med människor som är trygga och
            litar på att samhället finns där för dem är utrymmet för extrema
            våldsorganisationer att locka dem till sig litet.
          </note>
          <note>
            Det är ingen hemlighet att det är ungdomar som är lättast att
            locka till våldsbejakande organisationer – framför allt ungdomar
            som ännu inte hittat sin identitet. Hur ska vi göra för att hjälpa
            dem att hitta den, innan de hamnat i ett gäng som är svårt att
            ta sig ut ur, innan gänget är deras identitet, innan de lockas
            in i en våldsam spiral?
          </note>
          <note>
            Herr talman! Vi har några förslag som presenteras i betänkandet
            och som utskottets ordförande Andreas Norlén redogjorde för alldeles
            nyss. Det skulle vara förmätet att tro att detta kommer att vara
            den enda lösningen, men vi tror att förslagen kan föra oss närmare
            ett samhälle som klarar av att stå emot den våldsbejakande extremismen.
            Jag vill också lyfta fram en del av dem.
          </note>
          <note>
            Den förra regeringen tillsatte en nationell samordnare som ska
            ta fram en sammanhållen strategi för att värna demokratin mot
            extremism, som tidigare nämnts. En del av syftet är att förbättra
            samverkan mellan myndigheter, kommuner och organisationer för
            att de ska kunna stå pall för påtryckningarna. Samordnaren ska
            också se till att kunskapen om våldsbejakande extremism ökar och
            att förebyggande metoder utvecklas. Detta är givetvis ett viktigt
            arbete, och – nu kommer någonting som jag inte brukar säga i alltför
            många sammanhang – alliansregeringen ska berömmas för det beslutet.
          </note>
          <note>
            En fördel med att vi är eniga över blockgränsen är att det oavsett
            regering finns en kontinuitet i arbetet. Det förslag jag vill
            nämna här är att samordnarens arbete ska fullföljas och att erfarenheterna
            ska tas till vara.
          </note>
          <note>
            Kunskap nämns ofta som ett sätt att komma till rätta med olika
            problem i samhället – så också här. Det är svårt att besegra en
            fiende som man inte vet någonting om. Med kunskap följer som bekant
            också makt.
          </note>
          <note>
            Därför föreslår utskottet exempelvis att Forum för levande historia
            är lämpat att ta fram information om våldsbejakande islamistiska
            organisa ­ tioners övergrepp och ideologi. Forum för levande historia
            är ett nationellt forum för att främja demokrati, tolerans och
            mänskliga rättigheter. Ut ­ gångspunkten är Förintelsen. Myndigheten
            ska sträva efter att stärka män ­ niskors vilja att aktivt verka
            för alla människors lika värde. Den tar fram utredningar och faktamaterial,
            visar utställningar för skolelever och all ­ mänhet och bedriver
            informationsverksamhet i övrigt. Med tanke på foru ­ mets verksamhet
            hade det varit rimligt att också ta fram material om denna extremism,
            precis som myndigheten har gjort när det gäller information om
            nazismens och kommunismens våldshistoria.
          </note>
          <note>
            Om det finns en annan myndighet eller instans som är bättre lämpad
            för uppgiften kan denna förstås göra arbetet i stället. Det viktiga
            är att få fram information så att människor som är i kontakt med
            personer som riskerar att hamna utanför samhället och i extrema
            grupper, oavsett ideologisk grund, vet vad de ska hålla ögonen
            på.
          </note>
          <note>
            Herr talman! Den 16 november förra året startade ett försök med
            en stödtelefon dit personer kan ringa om de vill få tips och råd
            om vad de kan göra för att hindra att en anhörig dras in i en
            våldsbejakande extremistisk rörelse. Man kan ringa dit helt anonymt,
            och det är Röda Korset som bemannar telefonen. Försöket kommer
            att pågå fram till juni i år, och beroende på hur det går kan
            det bli en permanent lösning. Det här är en konkret åtgärd som
            kan hjälpa personer som känner oro för sina nära.
          </note>
          <note>
            Herr talman! Det finns förstås andra miljöer än de ideologiska
            där våld förhärligas. Läktarvåld, till exempel, har blivit allt
            vanligare. Det har till och med spritt sig till basketens värld,
            har jag fått höra nyligen. Det här är inget isolerat problem som
            finns bara på ett område. I ett samhälle där motsättningar mellan
            grupper eldas på och där man förväntas identifiera sig i första
            hand som en del av en viss grupp och inte som en samhällsmedborgare
            riskerar vi att få än mer polariseringar.
          </note>
          <note>
            Jag kommer inte att säga att vi ska kramas mer här i riksdagens
            talarstol. Men framhålla att vi med tolerans och en vilja att
            närma oss varandra kan hålla våldet på en lägre nivå – det kommer
            jag att göra. Astrid Lindgren blev aldrig mottagare av Nobelpriset,
            men klok var hon så det förslog: Ge barnen kärlek, mer kärlek
            och ännu mer kärlek, så kommer folkvettet av sig själv t .
          </note>
          <note>
            Med det, herr talman, vill jag tacka för mig och avsluta med
            att yrka bifall till utskottets förslag.
          </note>
          <note>
            (Applåder)
          </note>
          <note type="speaker">
            Anf. 28 AGNETA BÖRJESSON (MP):
          </note>
          <note>
            Herr talman! Emilia Töyrä sa i sitt anförande några positiva
            ord om Alliansen. Jag vill fortsätta med det. Vi behandlar KU4,
            som är en del av en mycket bredare överenskommelse när det gäller
            terrorism som Alliansen och regeringen gick in i i december. Där
            var det mycket skärpt lagstiftning, motverkande av terrorismresor,
            missbruk av pass och en rad andra olika åtgärder. Där ingår också
            som en del vikten av att jobba med det förebyggande arbetet. Man
            får inte frestas att tro att detta arbete är någonting som bara
            sker för sig, utan det är en viktig del av hela den stora lagstiftningsprocessen.
            I överenskommelsen tydliggör man kommunernas ansvar, det förebyggande
            arbetet och rekryteringen på nätet.
          </note>
          <note>
            Nu behandlar vi regeringens skrivelse om åtgärder för att göra
            samhäl ­ let mer motståndskraftigt mot våldsbejakande extremism
            och två motioner i samma frågor. Det finns en motion från allianspartierna
            och en motion från SD. Vi har dessutom fått in yttranden från
            både justitieutskottet och utbildningsutskottet, och vi har även
            haft en bred offentlig hearing tillsammans med justitieutskottet
            som i mycket handlade om radikaliseringen på nätet.
          </note>
          <note>
            Som flera talare har varit inne på tidigare är detta en aktuell
            fråga, som har varit aktuell under lång tid. Vi har traditionellt
            haft vänster- och höger ­ extrema grupper som har uppmanat till
            våld. Men den framväxande gruppen av våldsbejakande islamistiska
            extremister har kommit till och gett ett allt större fokus i det
            som kartläggs. Den senaste kartläggningen gjordes 2014. Förutom
            dessa tre grupper pekar man på att det också finns individer som
            i sig kan vara mycket farliga och som kan ha ganska stort avstånd
            till de olika grupperingarna. Dem ska man inte glömma bort.
          </note>
          <note>
            Den förra regeringen tillsatte den nationella samordnaren, som
            Emilia var inne på tidigare. Huvuduppdraget är att värna demokratin
            mot våldsbejakande extremism, och består i att engagera och involvera
            berörda aktörer på marknivå och lokal nivå. Det gäller socialtjänsten,
            skolan, polisen, fritidsverksamheten och olika former av organisationer
            inom det civila samhället. Det kan gälla trossamfund, men det
            kan också gälla andra organisationer. Det handlar om att underlätta
            utvecklingen och bredda kunska ­ pen.
          </note>
          <note>
            Det finns ett brett nätverk med myndighetssamverkan som är kopplat
            till den nationella samordnaren. Man tar fram utbildningsmaterial
            och rekommendationer för kommunernas arbete, och man ser till
            att riktigt bra metoder sprids.
          </note>
          <note>
            Den nationella stödtelefonen håller på prov på fram till juni
            2016. Då får man se om den ska fortsätta. Telefonen har mottagit
            någonstans mellan fyra och fem samtal per dag, och den har varit
            ett viktigt stöd. Vi får som sagt se om den ska fortsätta.
          </note>
          <note>
            Det finns 8 miljoner kronor avsatta för 2016 i statsbidrag för
            verksamhet som värnar demokratin. Bidraget kan sökas av olika
            organisationer men också av kommuner.
          </note>
          <note>
            Regeringen uppger 21 punkter i sin skrivelse. De kan delas upp
            i det som handlar om den nationella samordningen, om åtgärder
            för att värna demokratin och alla människors lika värde och om
            att ta fram utbildningsmaterial. Det handlar om den kampanj som
            Statens medieråd gör – No Hate Speech Movement på nätet. Det handlar
            också om uppdrag till Forum för levande historia och Nämnden för
            statligt stöd till trossamfund.
          </note>
          <note>
            Det finns åtgärder riktade mot särskilda riskgrupper. Det handlar
            om att ge Myndigheten för ungdoms- och civilsamhällesfrågor i
            uppdrag att titta på hur man kan fördela pengar för att motverka
            antidemokratiska strömningar. Man tar dessutom fram utbildningsmaterial,
            ger stöd till anhöriga och så vidare. Det finns uppdrag till Socialstyrelsen
            för att ge extra stöd till socialtjänsten. Det finns uppdrag till
            Kriminalvården att kartlägga de metoder som de använder sig av
            för att jobba förebyggande i sin verksamhet. Det finns åtgärder
            för att stödja avhoppare och ett stärkt nordiskt erfarenhetsutbyte.
          </note>
          <note>
            I betänkandet har majoriteten i utskottet haft en stor och bred
            samsyn. Vi ser gärna att regeringen, som redan har ett brett arbete
            på det här området, tydliggör och utvecklar det här arbetet inom
            några områden. Det tycker jag är bra. Flera av de punkter där
            vi nu gör tillkännagivanden är sådana som det pågår ett arbete
            med och som man kan behöva skärpa till sig i.
          </note>
          <note>
            Med det, herr talman, vill jag yrka bifall till utskottets förslag
            att lägga skrivelsen till handlingarna med de kompletterande tillkännagivandena.
          </note>
          <note>
            (Applåder)
          </note>
          <note type="speaker">
            Anf. 29 PER-INGVAR JOHNSSON (C):
          </note>
          <note>
            Herr talman! Vårt betänkande från konstitutionsutskottet om att
            göra samhället mer motståndskraftigt mot våldsbejakande extremism
            bygger på en skrivelse från regeringen. Efter vår följdmotion
            från allianspartierna har ett omfattande arbete lagts ned på att
            finna gemensamma ståndpunkter inom KU. Dessa har formulerats i
            ett förslag om att riksdagen ska göra ett tillkännagivande till
            regeringen om vilka åtgärder vi vill att regeringen ska genomföra
            för att förebygga, upptäcka och bekämpa våldsbejakande ex ­ tremism.
          </note>
          <note>
            En av de åtgärder jag vill lyfta fram gäller hur samhället ska
            kunna upptäcka och motarbeta de våldsförhärligande budskap som
            sprids på internet och i sociala medier. De här budskapen utgör
            verktyg för rekrytering till extremistiska organisationer och
            grupper. För några veckor sedan uppmärksammades i medierna hur
            IS mycket aktivt arbetar på nätet för att sprida sin våldsförhärligande
            propaganda.
          </note>
          <note>
            Vi framhåller i tillkännagivandet att det är viktigt med ett
            proaktivt förhållningssätt. Samhället behöver ge uppdrag till
            organisationer som kan upptäcka, ifrågasätta och motarbeta de
            här budskapen på nätet. Det behöver därför tas fram lättillgängligt
            informationsmaterial som är demokratibefrämjande, och det behöver
            tas fram på flera språk. Det är nödvändigt för att vi ska få ett
            framgångsrikt arbete när det gäller detta.
          </note>
          <note>
            Jag ser fram emot att vi i riksdagen inom kort kommer att behandla
            regeringens proposition om kriminalisering av förberedelser för
            terrorhandlingar. Det är förberedelser som ofta utförs av dem
            som på nätet tagit del av våldsförhärligande propaganda. Detta
            är en kriminalisering som jag i tre år genom motioner till riksdagen
            har framfört behovet av.
          </note>
          <note>
            Herr talman! Jag tillstyrker konstitutionsutskottets förslag
            om ett tillkännagivande i det här ärendet.
          </note>
          <note>
            (Applåder)
          </note>
          <note type="speaker">
            Anf. 30 MIA SYDOW MÖLLEBY (V):
          </note>
          <note>
            Herr talman! Som flera redan har sagt diskuterar vi alltså regeringens
            skrivelse om åtgärder för att göra samhället mer motståndskraftigt
            mot våld s bejakande extremism och motioner som har väckts med
            anledning av det. Det är verkligen ett arbete som nu mer än någonsin
            behövs. Det finns många bra förslag i skrivelsen, och det har
            också tillkommit många bra förslag från utskottet med anledning
            av motioner.
          </note>
          <note>
            Grupperingar som propagerar för våld som politisk metod och som
            också använder sig av våld är inget nytt i Sverige. Som många
            har sagt har det här pågått till och från och olika mycket under
            olika perioder.
          </note>
          <note>
            I mars 1940 utsattes en tidning i Norrbotten, Norrskensflamman,
            för ett brandattentat. Fem personer, varav två barn, dog. Fem
            personer blev skadade. Det är det värsta terrordådet i Sverige
            under 1900-talet. Det är också en verklighet som vi inte får bortse
            från.
          </note>
          <note>
            Det här har fortsatt. Från augusti 1991 till januari 1992 sköt
            John Auso ­ nius elva personer i Stockholm och Uppsala. En dog
            och flera fick skador för livet. Den gemensamma nämnaren hos offren
            var mörkt hår eller mörk hudfärg. Den 12 oktober 1999 mördades
            den f ackliga aktivisten Björn Söderberg. Två nynazister har dömts
            för mordet. Ytterligare en har dömts för skyddande av brottsling
            och grovt vapenbrott.
          </note>
          <note>
            Från den 13 juni 2003 och fram till gripandet i november 2010
            genomförde Peter Mangs en mängd våldsdåd i Malmö. E n hel stad
            sattes i skräck. Han har dömts för två mord, flera mordförsök
            och misshandel. Lägenheter och byggnader har beskjutits. Den gemensamma
            nämnaren hos offren är även här mörkt hår eller mörk hudfärg.
          </note>
          <note>
            Den 8 mars 2014 misshandlades Malmö FF-supportern Showan Shattak
            och tre andra personer efter en feministisk demonstration i Malmö.
            Även här var det nazister som anföll och attackerade.
          </note>
          <note>
            Den 22 oktober 2015 attackerades elever och lärare på grundskolan
            Kronan i Trollhättan. Tre avled och två skadades, och även här
            var det rasistiska motiv.
          </note>
          <note>
            Därutöver har vi under 2015 sett en mängd mordbränder på flyktingförläggningar.
            Det är en verklighet som vi inte kan bortse från. Vi har därutöver
            andra former av våld s bejakande aktivister. Vi har i helgen sett
            hur fotbollshuliga ner från de så kallade firmorna har gått samman
            med extrema högergrupper och attackerat barn på gatorna i Stockholm
            – hopar som dragit runt med det uttalade syftet att faktiskt misshandla
            barn. Vi har också förstås, som har nämnts här flera gånger, ett
            problem med andra våldsbejakande grupper, till exempel våldsbejakande
            islamister som reser utomlands, deltar i krig och sedan kommer
            tillbaka till Sverige och utgör ett hot.
          </note>
          <note>
            Vi måste förstås agera vad gäller alla former av våldsbejakande
            ex ­ tremism. Det är bra att det finns förslag som går att använda
            brett och på olika sätt. Men sedan är det någonting som vi dessutom
            måste göra, och det handlar om hur vi tillsammans ska skapa ett
            samhälle där det faktiskt finns en mindre rekryteringsgrund för
            de här grupperna. Vi har som sagt alltid haft extrema grupper
            som har propagerat för politiskt våld. Det har funnits nazistiska
            grupper i Sverige sedan 40-talet. Men de har inte alltid förmått
            att rekrytera. De har inte alltid förmått att dra andra personer
            till sig.
          </note>
          <note>
            Det som har hänt nu är att vi har ett samhälle som har dragits
            isär. Vi har ett samhälle där fler människor lämnas utanför och
            då också är lättare för de här grupperna att rekrytera.
          </note>
          <note>
            Det har inte plats i den här skrivelsen hur vi jobbar mot det
            som redan har uppstått, men det har plats i frågeställningen:
            Hur bygger vi ett samhälle som är starkt och som står enat och
            förmår att försvara demokratiska värden där alla känner att de
            hör till och faktiskt är en del av ett gott samhälle som vi alla
            vill försvara?
          </note>
          <note>
            (Applåder)
          </note>
          <note type="speaker">
            Anf. 31 ROGER HADDAD (L):
          </note>
          <note>
            Herr talman! Vi har alla följt händelserna i Paris, attackerna
            i Frankrike, både i januari förra året och i höstas, i Köpenhamn
            och också i Sverige, då Stockholm faktiskt råkade ut för en självmordsbombare.
            Sverige är inte förskonat från extremism och radikalism . Det
            förekommer radikalisering, rekrytering och finansiering till terrorism.
            Kommuner som Göteborg och Örebro är särskilt utsatta.
          </note>
          <note>
            Utvecklingen de senaste tre åren har varit oroande, i synnerhet
            sedan sommaren 2014 när al-Baghdadi utropade ett så kallat kalifat
            i Syrien och Irak för att uppmana människor från omvärlden och
            Europa att ansluta sig till ett så kallat jihadkrig, ett religiöst
            krig.
          </note>
          <note>
            Att över 300 personer hittills rest från Sverige till detta konfliktområde
            visar också att vi behöver vidta akuta åtgärder, herr talman.
            Den 13 augusti 2015 överlämnade därför regeringen denna skrivelse
            som konstitutionsut ­ skottet nu behandlar innehållande reviderade
            och nya förslag till myndig ­ heter men också till den nationella
            samordnaren mot våldsbejakande ex ­ tremism. Därefter överlämnade
            regeringen sin strategi mot terrorism, som riksdagen behandlade
            i december. Men i det dokumentet var det i huvud ­ sak kommande
            utredningar som aviserades, inte några konkreta lagförslag.
          </note>
          <note>
            Liberalerna och Alliansen kom överens med regeringen om ett antal
            åtgärder mot terrorism men också förebyggande insatser, som vi
            presenterade den 10 december. Jag hade möjlighet att delta i de
            väldigt konstruktiva samtalen. Jag beklagar dock att Vänsterpartiet
            inte var med när överenskommelsen justerades.
          </note>
          <note>
            Arbetet mot våldsbejakande extremism i alla dess former kräver
            helt klart insatser utöver de repressiva, som skärpta straff och
            kriminalisering av resor. Det är ingen underdrift att påstå att
            Sverige har varit tamt när det gäller de som har återvänt till
            Sverige efter att ha deltagit i terrorverksamhet för exempelvis
            I slamiska staten . De personerna har kallt kalkylerat med att
            man inte drabbas av någon som helst sanktion om man kommer tillbaka
            till Sverige.
          </note>
          <note>
            Den bilden, den kalkyleringen, måste vi ändra på. Sverige måste
            göra betydligt mer för att fler ska kunna lagföras för de avskyvärda
            brott som många av de personerna har gjort, antingen direkt eller
            indirekt genom att stötta terrorism och extremism.
          </note>
          <note>
            Herr talman! Hittills finns det en enda lagakraftvunnen dom från
            svensk domstol. Den är från 2005, för finansiering av terrorism.
            Nu avvaktar vi också överklagandet till Svea hovrätt efter att
            två personer nyligen dömdes till livstids fängelse i Göteborgs
            tingsrätt, för terrorism genom mord i Syrien våren 2013. Ingen
            i Sverige har alltså dömts för uppmaning till terrorism ännu.
            Ingen har dömts för rekrytering till terrorism.
          </note>
          <note>
            Vi har stora bekymmer i ett antal områden som vi inte längre
            kan blunda för. Det är miljöer där ungdomar och vuxna radikaliseras
            och luras eller lockas medvetet in i extremistisk verksamhet.
          </note>
          <note>
            Jag besökte Örebro i måndags, för att titta på hur de jobbar
            med radikalisering och extremism. 20 personer från bara en svensk
            kommun, Örebro, har under de senaste två och ett halvt åren rest
            till Syrien och Irak för att ansluta sig till Islamiska staten
            . Därför blir avhopparverksamhet och till exempel stödtelefonlinjer
            särskilt viktiga.
          </note>
          <note>
            Liberalerna välkomnar åtgärderna som presenteras i betänkandet,
            som också har vässats ytterligare med Alliansens tillkännagivanden
            på en rad områden. Det gäller inte minst bidrag till organisationer
            som ägnar sig åt våldsbejakande budskap. Åtgärderna är breda och
            ska träffa radikalisering och extremism, oavsett sort.
          </note>
          <note>
            Samtidigt måste vi ändå använda Säkerhetspolisens analys som
            visar att våldsbejakande islamistisk extremism är det största
            hotet mot Sveriges demokrati. Insatserna måste prioriteras utifrån
            den analysen. Organisatio ­ ner och samfund som ägnar sig åt våldsbejakande
            budskap måste identifi ­ eras, och offentliga bidrag måste kunna
            dras in. Kommuner, landsting och stat måste återkalla stödet.
            Ifall organisationer aktivt motverkar våra liberala värderingar,
            som demokrati och jämställdhet, ska de inte ha ingångar till myndigheten
            SST eller kommuner och landsting.
          </note>
          <note>
            I ett tillkännagivande i betänkandet , som Liberalerna och Alliansen
            har initierat, uppmanas regeringen och ytterst demokratiministern
            att omgåen ­ de påbörja ett arbete med att identifiera samfund
            som inte ska ha stöd från det offentliga. Alice Bah Kuhnke sa
            före jul i Agenda på SVT att hon var beredd att se över, till
            och med skärpa, regelverket. Men i en interpella ­ tionsdebatt
            med mig på samma tema den 12 januari meddelade hon att möjligheten
            redan finns. För mig är det alltså lite oklart vad regeringen
            vill i denna viktiga fråga.
          </note>
          <note>
            Den andra viktiga uppmaningen som jag särskilt vill lyfta fram
            är att det behövs fler aktiva åtgärder på sociala medier mot radikalisering
            och extremism. Utifrån Försvarshögskolans rapport vet vi att det
            sociala mediet Facebook är en effektiv plattform som tyvärr missbrukas
            och nyttjas till rekrytering till terrorism och radikalisering.
          </note>
          <note>
            Förbättrad dialog mellan kommuner och samfund finns. Men det
            är uppenbart att det inte fungerar. Tyvärr väljer konstitutionsutskottet
            att avslå Alliansens yrkande i just den delen. I mina samtal med
            SST, Nämnden för statligt stöd till trossamfund , har det blivit
            uppenbart att det finns brister i kommunernas dialoger med religiösa
            samfund. Ibland har medierapportering till och med bidragit till
            att tidningar har blivit bombhotade med krav på att man ska ta
            bort publicerade artiklar och reportage, till exempel Gefle Dagblad
            som uppmanades att ta bort artiklar om den lokala moskén i Gävle.
          </note>
          <note>
            Organisationer som får offentliga medel måste tåla mediernas
            granskning och allmänhetens insyn. Jag vet att det finns stora
            bekymmer när det gäller det. Det riskerar att befästa radikala
            miljöer som underlättar för vissa att rekrytera unga till terrorism
            och uppmana dem att sprida våldsbejakande budskap. Därför är punkten
            om samarbete med kommuner mycket central. Men det gäller även
            arbetet på sociala medier.
          </note>
          <note>
            Jag står bakom utskottets förslag i betänkandet.
          </note>
          <note>
            Jag måste avslutningsvis ställa en fråga till Jonas Millard,
            Sverigedemokraterna, som på punkt efter punkt har reserverat sig
            i konstitutionsutskottets betänkande. Man anser att det är verkningslöst.
            Man påstår att vi ger pengar till samfund som bedriver våldsbejakande
            extremism. Man säger nej till förslaget om avhopparverksamhet.
            Man säger nej till förslaget i utskottets betänkande om att stötta
            samfund och organisationer som vill jobba mot radikalisering och
            extremism.
          </note>
          <note>
            Herr talman! Det är obegripligt att Sverigedemokraterna skäller
            ut hela utskottet, idiotförklarar hela Sveriges riksdag och reserverar
            sig i betänkandet. Det är inte trovärdigt.
          </note>
          <note>
            (Applåder)
          </note>
          <note type="speaker">
            Anf. 32 JONAS MILLARD (SD) replik:
          </note>
          <note>
            Herr talman! Vi blev påhoppade här, tack vare att vi har en hel
            del reservationer i betänkandet. I mitt anförande var jag tydlig
            med vilka delar i betänkandet som vi håller med om och med de
            delar där vi inte håller med resten av utskottet.
          </note>
          <note>
            Det är inte bara vi som kritiserar de slutsatser som man har
            kommit fram till. Det här totalsågades så sent som i torsdags
            av en av Sveriges främsta forskare. Jag måste fråga: Hur kan man
            försvara alla de delar i betänkandet som ifrågasätts av forskare,
            som är betydligt kunnigare än den samordnare som exempelvis Roger
            Haddad har varit med om att tillsätta? Hur kan man försvara en
            sådan rapport?
          </note>
          <note type="speaker">
            Anf. 33 ROGER HADDAD (L) replik:
          </note>
          <note>
            Herr talman! Till skillnad från Sverigedemokraterna diskuterar
            jag gärna funktionen n ationell samordnare, inte personen . Jonas
            Millard ägnade en stor del av sitt anförande åt att angripa personen
            Mona Sahlin. Det är inte okej i det här sammanhanget. Ifall Sverigedemokraterna
            har synpunkter på funktionen – om den ska vara kvar eller inte,
            om den ska få utökat mandat eller mer pengar eller om den ska
            föreslå lagstiftningsärenden – är det i så fall den ni ska diskutera,
            Jonas Millard.
          </note>
          <note>
            Jag tycker att den nationella samordnaren, genom att åka runt
            och besöka en stor del av Kommunsverige, har bidragit till att
            öka intresset. Man har inte minst tvingat kommunpolitiker att
            lyfta upp frågan om extremism och att diskutera strategier. Initialt
            fanns det kommunalråd som sa att de inte hade några problem med
            det här, att de inte behövde göra någonting. Men när man skrapade
            lite på ytan, började besöka stadsdelar och diskutera med lokala
            församlingar, föreningar och skolor visade det sig att de visst
            hade problem. I den meningen har den nationella samordnaren bidragit
            i den här frågan.
          </note>
          <note>
            När det gäller avhopparverksamhet har vi ingen avhopparverksamhet
            i dag när det gäller just radikalisering och extremism. Med den
            här uppmaningen vänder vi oss egentligen till regeringen. Regeringen
            kan välja att tillsätta en egen utredning, att anvisa det till
            nationella sekretariatet eller hur de nu löser frågan. Det står
            inte att exakt den metod som används mot högerextremism också
            är bäst att tillämpa när det gäller radikal extremism.
          </note>
          <note>
            Det är för tidigt att avfärda eller ansluta sig till kritiska
            rapporter.
          </note>
          <note type="speaker">
            Anf. 34 JONAS MILLARD (SD) replik:
          </note>
          <note>
            Herr talman! För mig är det uppenbart att vem man tillsätter
            är viktigt, om man nu ska tillsätta en nationell samordnare. Det
            gäller att det är en människa som har kunskap och kompetens i
            ämnet. Det är uppenbarligen inte viktigt för Roger Haddad eftersom
            man beslutade att tillsätta just Mona Sahlin som samordnare.
          </note>
          <note>
            Det är inte på det sättet att jag enbart kritiserar Mona Sahlin
            som person. Jag citerade nämligen tydligt vad forskaren hade sagt.
            Han hade reflekterat över de åtgärder som Mona Sahlin föreslagit
            och recenserade dem.
          </note>
          <note>
            Jag kan upprepa dem igen och citera honom direkt ur den intervju
            som jag hoppas att Roger Haddad har tagit del av. Den publicerades
            i torsdagens Dagens Samhälle. Forskaren säger: Förslagen är väldigt
            allmänt hållna, på gränsen till meningslösa. Vidare: Om kommunernas
            samordnare jobbar på samma sätt som Mona Sahlin är det illa.
          </note>
          <note>
            Hur kan man helt bortse från den här totala sågningen? Även ni
            måste ha insett att det finns väldigt stora förbättringsåtgärder
            som man skulle ha kunnat vidta. Man borde bland annat ha hittat
            en samordnare som kan sköta jobbet på ett bra sätt och som har
            den kompetens som behövs.
          </note>
          <note type="speaker">
            Anf. 35 ROGER HADDAD (L) replik:
          </note>
          <note>
            Herr talman! Jag tycker inte att man, som Jonas Millard gör,
            ska överdriva den nationella samordnarens roll.
          </note>
          <note>
            När jag besökte Örebro kommun träffade jag den lokala och kommunala
            samordnaren mot våldsbejakande extremism. Det är ju han som med
            sitt team tillsammans med socialtjänsten, fältassistenter och
            skolans personal som ska göra jobbet. Men det arbetet hade inte
            tillkommit och ökats på om vi inte hade haft en nationell funktion.
            Dessutom har detta arbete genom politiska initiativ och politiska
            beslut påskyndats.
          </note>
          <note>
            Jonas Millard må hänvisa till vilken forskare och artikel som
            helst, men det finns inget svart eller vitt i de här frågorna.
            Det är inte så lätt som Jonas Millard påstår.
          </note>
          <note>
            Men Sverigedemokraterna besvarade ingen av mina frågor när det
            gäller utskottet. Vi uppmanar regeringen att påbörja en avhopparverksamhet,
            att börja titta på metoder för att identifiera eller stötta samfund
            och organisationer som aktivt vill arbeta mot radikalisering och
            mot extremism. Det säger Sverigedemokraterna nej till. Det tycker
            jag fortfarande är obegripligt.
          </note>
          <note type="speaker">
            Anf. 36 TUVE SKÅNBERG (KD):
          </note>
          <note>
            Herr talman! Av debatten har framkommit – och det vill jag understryka
            – att vårt demokratiska samhälle utsätts för attacker från odemokratiska
            våldsbejakande rörelser och individer. Det är därför angeläget
            med åtgärder som stärker samhällets arbete mot våldsbejakande
            extremism.
          </note>
          <note>
            Enligt Säpo kan man identifiera tre våldsbejakande extremistiska
            miljöer som inte accepterar de grundsatser som det öppna demokratiska
            samhället vilar på. Det är våldsbejakande högerextremism, våldsbejakande
            vänsterextremism och våldsbejakande islamistisk extremism. Dessutom
            finns det ensamagerande extremister som drivs av olika ideologier.
          </note>
          <note>
            Inte minst hotet från en våldsbejakande, radikaliserad islamism
            framstår som ett allvarligt hot mot vårt demokratiska samhälle.
            Säpo har lyft fram detta, och historien har gett dem rätt. Jag
            talar om terroristgrupper som Daish och al-Qaida som har ambitionen
            att bygga en islamistisk stat, ett kalifat, som har ambitionen
            inte bara för ett litet område i Mellanöstern utan för hela världen,
            också för Sverige. Vi vet att svenska medborgare i hundratal dras
            till dessa oroshärdar och återvänder med värderingar, spärrar
            och tabun bortsuddade av de mest djävulska upplevelser och attentat
            som de har ägnat sig åt.
          </note>
          <note>
            Vi behöver åtgärder som syftar till att öka kunskapen om våldsbejakande
            extremism. Vi behöver utveckla förebyggande insatser och metoder.
            Myndigheter, kommuner och det civila samhällets organisationer,
            inklusive trossamfund, behöver mer samordnat och effektivt bidra
            till att värna demokratin mot våldsbejakande extremism.
          </note>
          <note>
            Som vi har hört tidigare har regeringen i en skrivelse föreslagit
            en na ­ tionell samordning för att värna demokratin, värna alla
            människors lika värde och rättigheter mot våldsbejakande extremism,
            åtgärder mot identi ­ fierade risker, åtgärder för att individer
            ska lämna våldsbejakande extre ­ mistiska rörelser och ett stärkt
            internationellt kunskaps- och erfarenhetsut ­ byte. Det är viktigt
            och bra, och Kristdemokraterna och ett enigt utskott stöder det,
            utom möjligen i en del avseenden Sverigedemokraterna.
          </note>
          <note>
            Vi kristdemokrater välkomnar åtgärderna för att göra samhället
            mer motståndskraftigt mot våldsbejakande extremism. Det är en
            allvarlig och angelägen fråga. Demokratin måste värnas, och samhället
            måste bli mer motståndskraftigt mot radikalisering till våldsbejakande
            extremism. Förslagen som utskottet nu lägger fram om att gå ytterligare
            längre än vad regeringen gjorde i sin skrivelse är bra, men tyvärr
            kommer det säkert att visa sig inte vara tillräckligt. Detta är
            en strid som inte är avslutad i och med dagens debatt och beslut.
          </note>
          <note>
            Kristdemokraterna har tillsammans med övriga allianspartier formule
            ­ rat ytterligare steg för att motverka radikalisering till våldsbejakande
            ex ­ tremism. På ett flertal punkter har nu utskottet ställt sig
            bakom dessa åtgär ­ der i form av sju tillkännagivanden.
          </note>
          <note>
            Det finns behov av att kontinuerligt utveckla arbetet mot våldsbejakan
            ­ de extremism. Det uppdrag som getts åt den nationella samordnarens
            funk ­ tioner är angeläget.
          </note>
          <note>
            I alliansmotionen framhåller vi att kommunerna ofta saknar verktyg
            för att upptäcka och förhindra att fler rekryteras. Kunskapsbristerna
            när det gäller hur problemet ska motverkas är stora. Det krävs
            ett grundläggande arbete med att utveckla metoder för hur till
            exempel kommuner och skolor i ett tidigt skede ska kunna upptäcka
            ungdomar som riskerar att radikaliseras. Det krävs utbildning
            om vilka signaler lärare, föräldrar och alla vi andra ska vara
            uppmärksamma på.
          </note>
          <note>
            Vi anser att det bör vara ett statligt ansvar att framställa
            ett informa ­ tionsmaterial som distribueras till kommunerna för
            att öka deras kunskap om förebyggande arbete men även om hur kommunerna
            bör arbeta med återvändare. De som har begått brot t och kan lagföras
            ska lagföras. D et är inte alla som kan lag föras men som ändå
            utgör ett hot och en fara för fram ­ tiden. De måste fångas upp
            och stoppas.
          </note>
          <note>
            Kommunerna behöver också öka sin kunskap om olika våldsbejakan
            ­ de ideologiers budskap för att bättre kunna ta debatten med
            förespråkare för extremism. Det finns relativt god kunskap om
            högerextrema och vänsterextrema ideologier, men kunskapen om de
            ideologiska utgångspunkterna för Daish och al-Qaida och andra
            våldsbejakande islamistiska rörelser är betydligt svagare och
            behöver förstärkas.
          </note>
          <note>
            Det finns behov av djupare kunskaper hos unga människor om hur
            ett samhälle kan påverkas av bristande demokrati, avsaknad av
            rättssäkerhet och brott mot mänskliga rättigheter, just för att
            minska risken för att de ska lockas att ansluta sig till extrema
            rörelser. Det finns behov av kunskap om våldsbejakande islamistiska
            organisationers övergrepp och ideologi. När sådana kunskaper presenteras
            kommer de att vara avskräckande. Uppgiften att sprida sådana kunskaper
            skulle, mot bakgrund av de uppdrag som myndigheten redan har,
            kunna ges till Forum för levande historia.
          </note>
          <note>
            För att få olika former av organisationsbidrag som finansieras
            med skattebetalarnas pengar kräver vi i utskottet att de ska stå
            bakom grundläggande principer för ett demokratiskt samhälle. Det
            är orimligt att med skattemedel finansiera organisationer och
            samfund som arbetar för att undergräva vårt demokratiska statsskick
            och de värden som det bygger på, oavsett om organisationerna och
            samfunden är uttryckligt våldsbejakande eller inte. Därför bör
            staten bistå kommunerna med metoder och redskap för att identifiera
            samfund och organisationer som förespråkar eller på annat sätt
            stöder olika former av våldsbejakande extremism och som därmed
            inte bör kunna uppbära stöd från det allmänna.
          </note>
          <note>
            Det är samtidigt viktigt att stärka de krafter som tydligt tar
            avstånd från våldsbejakande extremism och att samhället ger dem
            stöd i deras avståndstagande. Dessa krafter finns, och de är viktiga
            och trovärdiga. Vi vill också identifiera och inspirera samfund
            och organisationer som vill arbeta för att motverka radikalisering.
            Det civila samhället är oerhört viktigt, och dessa insatser klarar
            sig inte samhället ifrån. Staten bör självklart också använda
            dessa metoder och redskap i sitt eget arbete för att motverka
            att statliga bidrag betalas ut till organisationer som inte accepterar
            grundläggande demokratiska värden. Jag vill tillägga att detta
            inte bara ska gälla i Sverige.
          </note>
          <note>
            Herr talman! Min talartid är strax ute. Jag hade anmält åtta
            minuter, men jag skulle kunna hålla på att tala länge.
          </note>
          <note>
            Om inte samhället tar krafttag mot dessa oerhört farliga och
            otäcka tendenser som vinner gehör hos unga människor kommer vi
            att få ett samhälle som blir polariserat, sönderfallande och farligt.
          </note>
          <note>
            Vi kommer att få se betydligt mer av repressiva åtgärder som
            tvingas fram. Därför är det så viktigt att vi nu , med den början
            till åtgärder som vi ändå enats om i utskottet , står upp för
            det demokratiska samhället och säger nej till all våldsanvändning
            , vem avsändaren än vill vara eller vilka skäl det än kan vara.
            Det är därför med glädje, herr talman, som jag yrkar bifall till
            utskottets förslag i betänkandet.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17 .)
          </note>
          <note>
            § 10 Riksrevisionens rapport om digitalradio
          </note>
          <note>
            Konstitutionsutskottets betänkande 2015/16:KU6
          </note>
          <note>
            Riksrevisionens rapport om digitalradio (skr. 2015/16:25)
          </note>
          <note>
            föredrogs.
          </note>
          <note type="speaker">
            Anf. 37 BERIT HÖGMAN (S):
          </note>
          <note>
            Herr talman! Betänkande KU6 handlar om Riksrevisionens rapport
            om digitalradio, eller DAB-radio om man så vill. Bakgrunden är
            flera utredningar , varav den senaste beställdes av den förra
            regeringen 2013 och överlämnades till den nuvarande regeringen
            i november 2014. Den hette Från analog till digital marksänd radio
            – En plan från Digitalradiosamordningen , SO U 2014:77, för att
            vara noga.
          </note>
          <note>
            Regeringen vidtog en sedvanlig remissomgång och startade beredningen.
            Parallellt med detta valde Riksrevisionen att göra sin granskning.
            Remissomgången visade sammantaget att det inte fanns ett tillräckligt
            starkt stöd för ett generellt införande i nuläget.
          </note>
          <note>
            Det är lätt att se de positiva delarna. Radiolyssnarna skulle
            få ett större utbud, fler aktörer skulle få plats, och fler nischade
            grupper skulle få sina favoritprogram. Det skulle helt enkelt
            ge yttrandefriheten en ny och större arena att verka på.
          </note>
          <note>
            Men så kommer vi till ”men”. Oklarheterna och tveksamheterna
            låg bland annat i om valet av teknik är det rätta, om yttäckningen
            var tillräcklig, radions viktiga roll vid katastrofer och också
            hur det såg ut i vår omvärld.
          </note>
          <note>
            Detta tillsammans med osäkerheten som låg och ligger i andra
            länders agerande gjorde att regeringen valde att i nuläget inte
            satsa på DAB-radion. Det framgår tydligt i texten i budgetpropositionen
            för 2016 för utgiftsområde 17. Men regeringen beskriver också
            att man har för avsikt att följa utvecklingen internationellt.
            Där är vårt grannland Norge intressant , liksom Storbritannien
            och en del andra.
          </note>
          <note>
            Herr talman! Konstitutionsutskottet har i sin behandling av regeringens
            skrivelse 2015/16:25 konstaterat att Riksrevisionens rapport inte
            innehåller några rekommendationer. Vi menar att regeringen har
            hanterat rapporten på ett korrekt sätt , varför konstitutionsutskottet
            enhälligt föreslår att riksdagen beslutar att lägga regeringens
            skrivelse till handlingarna.
          </note>
          <note>
            (Applåder)
          </note>
          <note type="speaker">
            Anf. 38 ANNICKA ENGBLOM (M):
          </note>
          <note>
            Herr talman! Konstitutionsutskottets betänkande nr 6 behandlar
            den granskningsrapport som Riksrevisionen genomfört om huruvida
            staten har bidragit till att den övergång som föreslås från analog
            marksänd fm-radio till digital på ett effektivt sätt belysts ur
            ett ekonomiskt perspektiv och ett lyssnarperspektiv.
          </note>
          <note>
            Frågan och diskussionen om övergången har egentligen pågått sedan
            den digitala erans födelse på 90-talet och har utmynnat i ett
            antal utredningar, som föregående talare har redovisat. Den senaste
            är Digitalradiosamordningens rapport som presenterades för regeringen
            i november 2014.
          </note>
          <note>
            Det är ett storteknikskifte som vi talar om. Det är i grunden
            en väldigt komplex fråga. Det finns både fördelar och nackdelar.
            Det finns därmed också både förespråkare och motståndare.
          </note>
          <note>
            Om vi tittar på fördelarna ser vi att det är ganska trångt i
            frekvensutrymmet i dag. En digitalisering skulle frigöra utrymme.
            Det skulle kunna vara fler aktörer, bättre konkurrens och därmed
            också ett mer jämbördigt förhållande mellan kommersiell och statlig
            radio.
          </note>
          <note>
            Nackdelarna har att göra med att det är ett stort teknikskifte.
            Det innebär ett skifte av själva apparaten för att kunna motta
            detta, och det gäller även i bilar. Riksrevisionen s rapport lyfter
            fram huruvida det är tillräckligt belyst om det finns en efterfrågan
            av just digitalradio hos lyssnarna. Om man tittar på teknikutvecklingen
            de senaste åren ser man att utvecklingen av internetradio har
            gått ganska fort. Frågan är om det egentligen inte är ett större
            utvecklingsområde än just övergång till digitalradio.
          </note>
          <note>
            Herr talman! Jag har i större delen av mitt liv sysslat med radio,
            inte med kommersiell radio utan med militär sådan. Därmed har
            jag förstås särskilda glasögon på vad gäller den aspekten av digitaliseringen
            och den viktiga roll som radion spelar i ett krisberedskapssammanhang.
            Det gäller yttäckning och därmed tillgång till radio i vårt avlånga
            och i många delar glesbefolkade land.
          </note>
          <note>
            Det är aspekter som bland annat lyfts fram i Riksrevisionens
            rapport. Slutsatsen är att effekterna av ett sådant teknikbyte
            inte är tillräckligt be ­ lysta. Just tillförlitligheten och att
            det är lättare att störa ut ett digitalt radio ­ system än ett
            analogt är en viktig faktor i den återuppbyggnad av totalför ­
            svaret som inleddes under alliansregeringen. Det är i dessa oroliga
            tider ytterligare en viktig aspekt.
          </note>
          <note>
            Herr talman! Från konstitutionsutskottets sida föreslår vi att
            granskningsrapporten om digitalradio läggs till handlingarna med
            två medskick. Baserat på regeringens svar kan det inte uteslutas
            att en digitalisering av marksänd radio ändå blir den framkomliga
            vägen. Det kan aktualiseras i framtiden. Det är bra att regeringen
            följer den internationella utvecklingen på området, bland annat
            i vårt närområde i Norge , där man avser att göra teknikskiftet
            2017.
          </note>
          <note>
            Ett medskick är att regeringen inte lägger frågan på is utan
            belyser och utreder frågan med beaktande av de påpekanden och
            rekommendationer som Riksrevisionen så förtjänstfullt lyfter fram
            i rapporten.
          </note>
          <note>
            Herr talman! Därmed yrkar jag bifall till utskottets förslag
            i konstitu ­ tionsutskottets betänkande nr 6 .
          </note>
          <note>
            (Applåder )
          </note>
          <note type="speaker">
            Anf. 39 NICLAS MALMBERG (MP):
          </note>
          <note>
            Herr talman! För mindre än ett år sedan, så sent som i mars 2015,
            fanns det ett brett uttalat politiskt stöd för att avveckla fm
            och gå över till DAB. I utfrågningen av partierna som gjordes
            då var Miljöpartiet det enda parti som hade en annan uppfattning.
          </note>
          <note>
            Det ser nu ut som att det har varit en total politisk omsvängning
            i frågan. Nu har vi ett enigt KU som ställer sig bakom regeringens
            skrivelse med innebörd att vi inte i närtid går vidare med en
            avveckling av fm-utsändningar och en utveckling av DAB-tekniken.
          </note>
          <note>
            Självklart är inte heller val av teknik för broadcast en ideologisk
            fråga. Det är en teknisk och ekonomisk fråga där vi mycket sansat
            kan se på vilka faktiska effekter den ena och den andra tekniken
            har ur ett tekniskt och ett ekonomiskt perspektiv.
          </note>
          <note>
            Det betänkande som konstitutionsutskottet har behandlat är som
            nämnts föranlett av Riksrevisionens granskning. Men regeringen
            har samtidigt varit förutseende nog att också sammanfatta den
            remissomgång som gjordes på den av den förra regeringen tillsatta
            utredningen.
          </note>
          <note>
            Remissomgången visade väldigt tydligt att så många återstående
            frågor fanns att lösa att alternativet att gå vidare med den tidsplanering
            som föreslogs i utredningen helt enkelt inte var möjlig. Det var
            inte ett rimligt alternativ.
          </note>
          <note>
            Det som kvarstod som alternativ för regeringen var i så fall
            att tillsätta ytterligare utredningar eller att avvakta och inte
            göra något i nuläget utan i stället se vad som händer internationellt.
            Som nämnts tidigare händer saker i vår omvärld. Vissa länder väljer
            att nu pröva DAB-tekniken. Andra länder väljer att inte göra det.
          </note>
          <note>
            Det senare alternativet var då att föredra, inte minst för att
            få klarhet i om det finns en efterfrågan från hushållen när det
            gäller en övergång till DAB-teknik. Att initiera en sådan övergång
            och inte möta den med en efterfrågan från hushållen vore föga
            meningsfullt.
          </note>
          <note>
            Som Berit Högman nämnde finns det många fördelar med den digitala
            tekniken, men räckvidd är inte en av dem. Där är den analoga tekniken
            klart fördelaktig, helt enkelt därför att det fortfarande går
            att urskilja ett budskap även om den analoga signalen blir sämre
            och sämre med ökat avstånd och även när brusnivån är förhållandevis
            hög. Det går fortfarande att uppfatta budskapet i sändningen.
            Den digitala tekniken klipper däremot tvärt. Det går från en väldigt
            bra ljudkvalitet till att inte vara någon signal alls.
          </note>
          <note>
            Den som haft en repig LP-skiva och en repig cd inser den skillnaden
            väldigt enkelt. Den repiga LP:n går att spela. Visst, det knastrar
            och brusar, men du hör musiken ändå. Den repiga cd:n går däremot
            inte att spela över huvud taget.
          </note>
          <note>
            Det här är inte en teoretisk fråga. Att uppnå en fullgod yttäckning
            över hela vårt land är en viktig fråga. Vi måste kunna få ut viktiga
            budskap, inte bara till Sveriges hushåll utan också i ytterskärgården
            eller i fjällområdena. Det räcker inte med att bygga upp ett DAB-nät
            som ska täcka alla våra hushåll i landet. Vi måste också ha möjlighet
            att sända radio över hela den geografiska ytan. Där är fm att
            föredra.
          </note>
          <note>
            Försvarsmaktens remissvar har naturligtvis varit helt avgörande
            och vägt väldigt tungt i regeringens ställningstagande.
          </note>
          <note>
            Att en övergång till DAB nu inte står för dörren innebär inte
            att vi saknar andra EU-politiska utmaningar för radion. Den kommersiella
            radion efterfrågar nu nationella fm-kanaler, och Sveriges Radio
            efterfrågar möjligheten att räkna det som man publicerar på webben
            inom ramen för sändningstillståndet. På samma sätt som vi har
            uppnått en politisk enighet kring DAB-frågan hoppas jag att vi
            framöver också får politisk samstämmighet i de frågorna.
          </note>
          <note>
            Jag yrkar bifall till konstitutionsutskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 40 PER-INGVAR JOHNSSON (C):
          </note>
          <note>
            Herr talman! Vi har i konstitutionsutskottet behandlat regeringens
            skrivelse om hur den ser på Riksrevisionens rapport om DAB-radion,
            alltså förslaget om en digitalisering av marksänd radio.
          </note>
          <note>
            Förslaget om en övergång från marksänd analog ljudradio till
            marksänd digital ljudradio lades fram av en statlig utredning.
            Sedan gjordes en plan för övergången som överlämnades av Digitalradiosamordningen
            i december 2014. Enligt förslaget skulle övergången till digital
            sändning vara genomförd så att fm-sändningarna skulle släckas
            ned 2022 eller senast 2024, när minst halva befolkningen i landet
            hade skaffat DAB-radioapparater. Förslaget har haft stöd och har,
            som jag uppfattar det, fortfarande stöd av Sveriges Radio och
            av privata medieföretag som vill kunna sända mer radio. De fördelar
            som lyfts fram är bland annat att fler kanaler för att sända radio
            blir tillgängliga i det här systemet och att sändningskostnader
            ­ na blir lägre. I Storbritannien och Norge pågår ett införande
            av DAB-radio.
          </note>
          <note>
            Regeringen lyfte i budgetpropositionen för 2016 fram remissutfallet
            i fråga om Digitalradiosamordningens förslag. Det var många invändningar
            och olösta frågor. Regeringen var därför inte beredd att gå vidare
            med ett genomförande. Men regeringen uttalar att man vill följa
            utvecklingen i andra länder, och man utesluter inte att frågan
            kommer upp på nytt.
          </note>
          <note>
            När regeringen lämnade budgetpropositionen hade den Riksrevision
            ­ ens rapport om digitalradion som en viktig grund för att nu
            inte införa digi ­ talradio. Riksrevisionen anser att en övergång
            till marksänd digital radio har betydande risker både teknikmässigt
            och lyssnarmässigt. Riksrevisio ­ nen lyfter också fram i rapporten
            att Sveriges Radio inte får tillgodoräkna sig programtjänster
            via internet. Riksrevisionen menar att regeringen bör överväga
            att modernisera bestämmelserna i yttrandefrihetsgrundlagen eftersom
            internet bedöms bli en stor del av mediesamhället, mediekonsum
            ­ tionen, i framtiden.
          </note>
          <note>
            Herr talman! I konstitutionsutskottet lyfter vi fram regeringens
            uttalan ­ de om att frågan om en digitalisering av marksänd radio
            kan komma att aktualiseras på nytt, och vi anser att det är bra
            att regeringen avser att följa den internationella utvecklingen
            på området.
          </note>
          <note>
            (Applåder)
          </note>
          <note type="speaker">
            Anf. 41 BENGT ELIASSON (L):
          </note>
          <note>
            Herr talman! Från Liberalernas sida vill vi vara med och understryka
            vikten av det ställningstagande som utskottet nu gör gällande
            skrivelsen från regeringen. Det är naturligtvis mycket viktigt
            att fortsätta att följa utvecklingen internationellt. Men det
            är också utomordentligt viktigt att hålla dörrar öppna, bejaka
            utvecklingen och följa med i utvecklingen. Därför vill vi gärna
            från vår sida göra några klargöranden och medskick.
          </note>
          <note>
            Herr talman! Man kan konstatera att situationen för den framtida
            distributionen av svensk radio är väldigt oklar efter regeringens
            beslut, och osäkerheten i hela branschen och bland samtliga aktörer
            är väldigt stor. Som alla vet har privatradion tilldelats 21 nationella
            kanaler i ett digitalt marknät samtidigt som regeringen vill avvakta
            i frågan. Det gör naturligtvis att situationen är ganska ohållbar.
            Privatradion har nu bett om uppskov med starten på grund av den
            oklara situationen. Digitaliseringen av svensk radios marknät
            är nog den enskilt viktigaste branschfrågan och framtidsfrågan
            för samtliga av radiobolagen.
          </note>
          <note>
            Man måste ändå påpeka att en politisk enighet när det gäller
            skrivelsen och behandlingen i KU inte är samma sak som enighet
            om synen på framtiden.
          </note>
          <note>
            Inför att den privata radions fm-tillstånd går ut 2018 förbereds
            nu enligt uppgift en förändring av tillstånden som ska ge privatradion
            ungefär sam ­ ma utrymme som i dag, det vill säga tre nationella
            kanaler. Det ska jämföras med de 21 i ett digitalt nät som privatradion
            redan har fått tillstånd att sända i. Men också Sveriges Radio
            behöver fler kanaler för att undvika alla de kanalkrockar som
            i dag sker och för att kunna utveckla sitt utbud. Det är något
            som vi faktiskt måste bejaka om vi menar något med att värna ett
            starkt public service.
          </note>
          <note>
            Situationen för radion i Sverige är besvärlig inom det här området,
            både för public service-radion och för privatradion, jämfört med
            exempel ­ vis situationen i Norge och Storbritannien, som har
            nämnts här i talarsto ­ len, som redan har byggt ut sina digitala
            nät. Och man måste lägga till att stora delar av Europa är på
            väg. Tillgången till ett tillräckligt antal natio ­ nella kanaler
            saknas helt enkelt i Sverige. Alla tjänar på ett större och friare
            radioutbud med fler kanaler, mer konkurrens och fler röster, inte
            minst demokratin.
          </note>
          <note>
            Herr talman! En annan sak är värd att påpeka: Under den tid som
            regeringen nu ska följa utvecklingen i övriga Europa är det viktigt
            att det frekvensutrymme som avsatts för det digitala marknätet
            i Sverige inte begränsas genom att det fylls med annat. Det skulle
            hindra en framtida utbyggnad, och då står vi vid ännu ett omkast
            i framtiden.
          </note>
          <note>
            Med andra ord, herr talman: Det är inte bara trångt i etern.
            Det är fullt. Dagens teknik har nått vägs ände. Utan att vi låser
            oss vid exakt vilken version av ny teknik vi ska ha måste vägen
            mot morgondagens radio nu stakas ut. Öppna dörrar är viktiga,
            precis som utskottet säger. Men ännu viktigare är att ta steget
            ut ur rummet och ut i verkligheten. Man måste ta frågan vidare.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17 .)
          </note>
          <note>
            § 11 Nya regler för att öka Europadomstolens effektivitet
          </note>
          <note>
            Konstitutionsutskottets betänkande 2015/16:KU9
          </note>
          <note>
            Nya regler för att öka Europadomstolens effektivitet (prop. 2015/16:18)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 17 .)
          </note>
          <note>
            § 12 Riksrevisionens rapport om Vattenfall och energiomställningen
          </note>
          <note>
            Näringsutskottets betänkande 2015/16:NU7
          </note>
          <note>
            Riksrevisionens rapport om Vattenfall och energiomställningen
            (skr. 2015/16:33)
          </note>
          <note>
            föredrogs.
          </note>
          <note type="speaker">
            Anf. 42 INGEMAR NILSSON (S):
          </note>
          <note>
            Herr talman! Dagens debatt handlar alltså om näringsutskottets
            betänkande 7 , som behandlar dels Riksrevisionens rapport om Vattenfall
            och energiomställningen samt regeringens skrivelse med anledning
            av rapporten, dels åtta motionsyrkanden från den allmänna motionstiden
            om Vattenfall AB.
          </note>
          <note>
            Inledningsvis beskriver Riksrevisionen bakgrund och motiv för
            granskningen och dess upplägg som att man ”granskat Vattenfalls
            förutsättningar att bli ett konkurrenskraftigt och ledande bolag
            i energiomställningen och därigenom bidra till EU:s klimat- och
            energimål, samt om bolaget kan nå sina miljörelaterade hållbarhetsmål”.
          </note>
          <note>
            Granskningen omfattar perioden 2010 – 2014. Det förtjänar nog
            att upprepas att granskningen omfattar just den tidsperioden,
            det vill säga 2010 – 2014, och den regering som då hade ansvaret
            för styrningen och ledningen av det helstatliga energiföretaget
            Vattenfall AB.
          </note>
          <note>
            Herr talman! Energimarknaden, och därmed energipolitikens spänningsfält,
            har genomgått en avsevärd förändring sedan 2010, både i ett svenskt
            och i ett europiskt perspektiv. Det gäller och påverkar inte minst
            Vattenfall som företag.
          </note>
          <note>
            Bland annat som en konsekvens av den finanskris och lågkonjunktur
            som präglade Europa och Sverige så påtagligt från och med 2008
            påverkades och förändrades energimarknaden i Sverige, i Europa
            och i världen långsiktigt – kanske för alltid. Marknaden har också
            förändrats av att allt fler länder i vår närhet lagt om sin energipolitik
            med en ökad inriktning mot mer av förnybar energi.
          </note>
          <note>
            Ett helstatligt bolag som Vattenfall är naturligtvis en viktig
            faktor och aktör i den energipolitiska utvecklingen, både nu och
            i framtiden, i Sverige men också på den framtida nordiska och
            europeiska energimarknaden. Hur Vattenfall AB styrs och leds är
            därför en viktig och central fråga i flera avseenden.
          </note>
          <note>
            Herr talman! Det som i nästan förvånande stor utsträckning präglar
            Riksrevisionens rapport är den tolkning som man gör beträffande
            rollfördelningen mellan regeringen som ägare, Vattenfalls styrelse
            och den operativa ledningen för bolaget. På punkt efter punkt
            lyfter man fram hur man ser att den här rollfördelningen nu är
            och hur man anser att den borde se ut.
          </note>
          <note>
            Regeringen å sin sida redovisar i sin skrivelse till riksdagen
            sin syn på Riksrevisionens rapport i allmänhet och på dessa specifika
            synpunkter i synnerhet. Regeringen delar inte Riksrevisionens
            syn på rollfördelningen mellan staten som ägare, bolagets styrelse
            och den operativa ledningen när det gäller operationella mål,
            till exempel val och utformning av hållbarhetsmål, placeringshorisont,
            samägande av bolag, forskning och användning av utdelning till
            förnybar energi.
          </note>
          <note>
            Inte heller när det gäller Riksrevisionens syn på Regeringskansliets
            in ­ terna processer för kunskapsinhämtning och oberoende analyser
            eller re ­ geringens uppföljning av Vattenfalls uppdrag delar
            regeringen Riksrevi ­ sionens syn och därav följande förslag.
          </note>
          <note>
            Herr talman! Glädjande nog finns det i utskottet en mycket tydlig
            majoritet som delar regeringens syn i det här avseendet. Det finns
            en bred samsyn på hur staten ska utöva sin ägarroll och hur rollfördelningen
            ska se ut. Detta kommer också till uttryck i ägardirektiv, i statens
            ägarstyrningsdokument och i bolagsordningen.
          </note>
          <note>
            På några områden delar dock regeringen i sin skrivelse Riksrevisionens
            synpunkter. Det gäller framför allt regeringens återrapportering
            till riksdagen. Där avser också regeringen att vidta åtgärder
            för en förbättrad och fortlöpande återrapportering av bolagets
            strategier och utveckling till riksdagen genom utskotten. Detta
            välkomnas av näringsutskottet.
          </note>
          <note>
            Herr talman! När det gäller motionerna från den allmänna motionstiden
            är de yrkanden som i första hand handlar om förvaltningen av Vattenfall
            i allt väsentligt tillgodosedda genom den skrivelse som regeringen
            har lämnat.
          </note>
          <note>
            På samma sätt är det när det gäller synen på Vattenfalls roll
            i energisystemet. Vad gäller den viktiga roll som Vattenfall spela
            r i detta sammanhang och hur den bör hanteras inom bland annat
            det uppdrag som Energikommissionen har att arbeta med finns det
            inom utskottet en bred samsyn.
          </note>
          <note>
            När det gäller synen på Vattenfalls agerande på den europeiska
            energimarknaden syns tydligt de svårigheter som i stort sett alla
            stora , mogna europeiska energibolag har att brottas med i dagsläget.
            Såväl regeringen som Vattenfalls ledning har, i sina olika roller,
            tydligt gett uttryck för en affärsmässigt sund omdirigering mot
            en ökad fokusering på förnybar energi.
          </note>
          <note>
            Man har också successivt vidtagit en rad olika åtgärder för detta.
            Låt mig bara nämna det faktum att man har utsett två nya styrelseledamöter
            på det här området som ett sätt att bredda bolagets kompetens,
            detta för att möjliggöra att Vattenfall kan leva upp till att
            vara ett ledande företag i energiomställningen.
          </note>
          <note type="speaker">
            Anf. 43 ANN-CHARLOTTE HAMMAR JOHNSSON (M):
          </note>
          <note>
            Herr talman! Jag vill börja med att yrka bifall till reservation
            1 från Moderaterna, Centern, Liberalerna och Kristdemokraterna.
          </note>
          <note>
            Vi debatterar Riksrevisionen s rapport om Vattenfall och energiomställningen.
            Det har ni precis hört föregående talare berätta om. Det är ett
            antal frågeställningar som har tagits fram från Riksrevisionen,
            som har sammanställts med rekommendationer och som regeringen
            sedan har gett sitt svar på i en skrivelse. Utifrån det materialet
            har näringsutskottet skrivit sitt betänkande.
          </note>
          <note>
            Det finns delar i rapporten där man från Riksrevisionen beskriver
            förbättringar som jag instämmer i . En sådan är att uppföljningen
            till riksdagen kan bli bättre. Här talar Riksrevisionen om mer
            transparens, utförlighet och hög kvalitativ redovisning. Det är
            bra och en god ordning.
          </note>
          <note>
            Det viktiga arbete som alliansregeringen gjorde under åtta år
            för att förbättra styrningen av Vattenfall AB utifrån hållbarhet
            och styrning vill vi se framåt, och vi följer frågan.
          </note>
          <note>
            År 2007 var Sverige det första landet i världen att införa GRI-rapportering:
            global reporting i nitiative, en internationell standard för hållbarhetsrapportering
            utifrån utmaningar och hur man agerar för att leva upp till riktlinjerna
            i ägarpolicyn. Detta har skapat medvetenhet och en god grund för
            ett fortsatt hållbarhetsarbete i bolaget och i alla bolag.
          </note>
          <note>
            År 2012 togs nya steg för att förstärka hållbarhet som en viktig
            angelägenhet. Regeringen lyfte då in frågan i bolagsstyrningen
            genom att ge styrelserna i uppdrag att utarbeta strategiska hållbarhetsmål.
            Genom att tydliggöra sitt engagemang inom centrala hållbarhetsfrågor
            visar bolagen att de är moderna organisationer. Hållbarhetsarbetet
            syftar alltså både till att säkerställa anständiga affärer och
            att bibehålla eller öka värdet på sven ­ ska bolag.
          </note>
          <note>
            I sådana här presentationer redovisas också sådant som etik ‑
            , jämställdhets- och miljöpolicy och miljöledningssystem enligt
            IFRS, vilket står för international financial r eporting s tandards.
          </note>
          <note>
            Herr talman! Vi är glada över att utskottet som helhet ställer
            sig bakom den motion som ligger till grund för att Vattenfall
            är en central aktör i den framtida svenska elförsörjningen och
            att vi som ett enigt utskott kan tillkännage för regeringen att
            den på lämpligt sätt bör tydliggöra att den parlamentariskt sammansatta
            Energikommissionen även bör diskutera frågor som Vattenfalls roll
            i energisystemet och bolagets uppdrag och mål.
          </note>
          <note>
            Inom ramen för Riksrevisionens rapport finns det dock delar som
            går in på vad Vattenfall ska göra i sin roll som bolag, där beskrivningen
            görs på ett sätt som innebär att man är inne på Vattenfalls ledning
            och berättar om den process som är ett internt arbete i ett bolag.
          </note>
          <note>
            Man talar om att forma en målbild för att bli ett konkurrenskraftigt
            och ledande bolag i energiomställningen och att genomföra en strategisk
            , långsiktig planering för hur bolaget ska nå dit. Sedan skriver
            Riksrevisionen att planeringen bör brytas ned i verksamhetsplanering
            dels på affärsområdesnivå, dels inom bolagets olika utvecklingsavdelningar.
          </note>
          <note>
            Det är inte en sak som politiken ska lägga sig i. Vi har hört
            Ingemar Nilsson säga samma sak tidigare.
          </note>
          <note>
            Ett bolag som Vattenfall styrs med ägardirektiv och bolagsregler,
            men i svaret från Riksrevisionen är man inne och besvarar frågor
            om hur bolaget ska agera. Det låter sig inte göras. Därför delar
            vi den syn regeringen har i de delar som handlar om att skilja
            på vad bolaget gör, vad styrelsen gör och de mål som sätts av
            regeringen. Det finns till exempel inte en miljörelaterad del
            av uppdraget som är fristående från den del som är affärsmässig.
            Ägarpolicyn ska också följas, och bolaget ska utvärderas utifrån
            hur det uppnår sina mål. Hur bolaget arbetar är en fråga för bolaget
            och inte för politiken.
          </note>
          <note>
            Ett mål sattes för Vattenfall, och det meddelades en avsikt att
            använda EU:s 2020-mål som referenspunkt för uppföljning av Vattenfalls
            roll i energiomställningen. Det beslutades också. Det är viktigt,
            herr talman, att ha uppsatta mål att jobba mot. Det har Vattenfall
            också tagit upp i dag , då man presenterade sitt resultat för
            2015.
          </note>
          <note>
            På vägen fram har Vattenfalls väg förändrats, precis som för
            många andra energibolag. Det har varit radikalt – från det att
            man verkade i Sverige till att man blev en internationell spelare
            på 1990-talet med satsningar i framför allt Tyskland, en omläggning
            av energipolitiken, globala förändringar i synen på klimat och
            energi samt vägval för att klara den egna energiförsörjningen
            för medborgare, industri och näringsliv. Detta har ställt stora
            krav på baskraft som inte gör systemet skakigt.
          </note>
          <note>
            Skiffergas från USA har kommit att spela en roll, liksom beroendet
            av kolkraft och gas. Vattenfalls steg för att kunna agera och
            navigera i denna värld som ett hållbart företag i statlig ägo
            med fortsatt stora utmaningar framåt spelar roll. Bolaget satsar
            på förnybart men bär med sig sin historia. I nuläget har Vattenfall
            signalerat om ytterligare kärnkraftsreaktorer som man kan tvingas
            stänga. Det medför kostnader och bekymmer, och regeringens förslag
            på höjd skatt i ett läge med låga elpriser har inte gjort vägen
            lättare.
          </note>
          <note>
            Herr talman! Vi kommer att följa Vattenfall på dess väg framåt
            och se hur man tar sig an detta. Vi hade en interpellationsdebatt
            i går. Det blir ett viktigt sammanhang i en kedja när man talar
            om industrins och näringslivets förutsättningar i Sverige.
          </note>
          <note>
            (Applåder)
          </note>
          <note type="speaker">
            Anf. 44 MATTIAS BÄCKSTRÖM JOHANSSON (SD):
          </note>
          <note>
            Herr talman! Tidigare talare har på ett förtjänstfullt sätt redogjort
            för vad vi debatterar här i dag, så det behövs kanske ingen närmare
            presenta ­ tion.
          </note>
          <note>
            Vattenfall är ett bolag som är helägt av staten, och det spelar
            en viktig roll för det svenska kraftsystemet och den svenska energiförsörjningen.
            Utöver den verksamheten har man under flertalet år både förvärvat
            och uppfört anläggningar i andra länder, vilket har lett till
            att bolaget även har blivit ett av Europas största energibolag.
            Det är ett äventyr som under senare tid har blivit en alltmer
            kostsam historia för bolagets ägare.
          </note>
          <note>
            Även om omständigheterna kunde ha varit mer angenäma ur ett rent
            ekonomiskt perspektiv är det ändå välkommet med troliga ägarförändring
            ­ ar där många av de anläggningar som bolaget är ägare till ,
            främst vad gäller fossil energi, kommer att avyttras. Sverigedemokraternas
            uppfattning om Vattenfalls roll är att fokus ska flyttas från
            den expansion som har skett i utlandet till att primärt värna
            den svenska elförsörjningen ur ett långsiktigt perspektiv.
          </note>
          <note>
            Under innevarande mandatperiod har det kommit nedläggningsbesked
            från bolaget för två av de sju reaktorer man driver i Sverige.
            Man har även avbrutit det analysarbete kring ersättningsreaktorer
            som man påbörjade 2012. Vad gäller det avbrutna analysarbetet
            kring ersättningsreaktorer framhåller regeringen i sin skrivelse
            att det är Vattenfall som på eget initiativ har fattat det beslutet.
            Detta är någonting som har varit föremål för debatt tidigare och
            är således ingenting nytt i sammanhanget, men jag tycker uppriktigt
            sagt att vi kan fundera över hur pass självständigt just ett sådant
            beslut har varit.
          </note>
          <note>
            Går man tillbaka i tiden kan man se att Vattenfall under hösten
            2014, i september månad, släppte ett pressmeddelande med rubriken
            ”Vattenfall fortsätter analysarbetet om ersättningsreaktorer”.
            Syftet med arbetet skulle vara att få kunskap om nya säkerhets-
            och miljökrav på framtida reaktorer, titta på hur olika tänkbara
            teknologier kan leva upp till den kommande kravbilden, undersöka
            de ekonomiska villkoren för kärnkraft i framtiden och även söka
            tillstånd för ersättningsreaktorer.
          </note>
          <note>
            En månad efter den tidpunkten i september släppte regeringen
            sin bud ­ getproposition, där man var väldigt tydlig med vad man
            ansåg om Vatten ­ falls pågående analysar bete kring ersättningsreaktorer.
            I budgetpropositio ­ nen kunde vi läsa att ”Vattenfalls planer
            på att förbereda för byggandet av ny kärnkraft avbryts”. Det är
            först därefter, en månad senare, som Vatten ­ falls vd Magnus
            Hall meddelar att utredningsarbetet stoppas. Tanken att detta
            beslut skulle ha fattats i något slags vakuum är tämligen häpnads
            ­ väckande då regeringens uppfattning inte på något sätt gick
            att missupp ­ fatta.
          </note>
          <note>
            I sin skrivelse hänvisar regeringen till att det avbrutna analysarbetet
            ska frysas i avvaktan på resultatet från den parlamentariskt sammansatta
            Energikommissionen. Med tanke på de långa ledtider som föreligger
            vid en eventuell etablering av en ny kärnkraftsreaktor hade ett
            fortsatt arbete med att analysera just förutsättningarna varit
            värdefullt även för Energikommissionen. Det är Sverigedemokraternas
            uppfattning att Vattenfall inte ska åläggas den typen av restriktioner
            vare sig det gäller att ansöka, undersöka eller förbereda för
            uppförande av ny kärnkraft. Vi framför även i år detta i betänkandet.
          </note>
          <note>
            Lika omsorgsfull har regeringen däremot inte varit när det gäller
            andra åtgärder som har genomförts och som har en långsiktig påverkan
            på såväl bolaget som hela kraftsektorn i sig. Där har man inte
            ens övervägt att först ta upp åtgärderna i Energikommissionen
            och vänta med att genomföra dem. Det gäller till exempel höjningen
            av effektskatten, som visserligen mer bidrar på marginalen för
            de överväganden Vattenfall gjort för sina re ­ aktorer men ändå
            har en påverkan. Där fanns inte den målbilden. Ambi ­ tionshöjningen
            i elcertifikatssystemet är en annan åtgärd som har påverkat de
            långsiktiga villkoren för bolaget och även kraftsektorn i stort
            och där man inte heller har haft målsättningen att först lyfta
            upp det i Energikom ­ missionen.
          </note>
          <note>
            En betydligt mindre del av Vattenfalls verksamhet som vi i Sverigedemokraterna
            har tagit upp i vår motion och som även finns med i betänkandet
            är bolagets inköp av överskottsel från mikroproduktion till oförskämda
            överpriser på marknaden. Det är någonting som i sin tur resulterar
            i en lägre vinst för bolaget och således ger mindre utdelningar
            till ägaren staten i den mån sådana kan ges. Detta har man från
            bolagets sida motiverat med att det vid tidpunkten rådde oklarheter
            om utformningen av ett skattereduktionssystem för mikroproducerad
            el och att det fanns en osäkerhet om när ett sådant system skulle
            kunna komma på plats. Även efter införandet har man dock fortsatt
            med verksamheten.
          </note>
          <note>
            Sverigedemokraterna har, skattereduktionssystem eller ej, väldigt
            svårt att se varför just en liten grupp kunder som uppenbart är
            tillräckligt resursstarka för att investera i egna produktionsanläggningar
            och som exempelvis har rätt boendeförhållanden ska subventioneras
            av Vattenfalls övriga kunder och varför dessa kunder på bekostnad
            av övriga ska ersättas med kraftiga överpriser för något som mer
            eller mindre utgör en hobbyverksamhet.
          </note>
          <note>
            Med detta, herr talman, vill jag yrka bifall till reservation
            2 i betänkandet.
          </note>
          <note type="speaker">
            Anf. 45 LISE NORDIN (MP):
          </note>
          <note>
            Herr talman! Vattenfall är ett av statens största bolag och en
            väldigt viktig del i energipolitiken. I Riksrevisionens rapport
            har man granskat Vattenfalls verksamhet under perioden 2010 –
            2014 och lämnat ett antal förbättringsförslag som alla i näringsutskottet
            ställt sig bakom.
          </note>
          <note>
            Regeringen har meddelat åtgärder som kommer att vidtas för en
            förbättrad och fortlöpande återrapportering av bolagets arbete.
            En ny skandal som Nuonaffären måste undvikas, och transparensarbetet
            måste bli bättre. Trots en granskning i konstitutionsutskottet
            är det fortfarande inte klarlagt vem som gjorde vad. Så får det
            inte gå till när staten agerar.
          </note>
          <note>
            Statens styrning av Vattenfall sker via de så kallade ägardirektiven.
            De ägardirektiv som styr Vattenfall i dag beslutades av riksdagen
            2010, av en majoritet bestående av de borgerliga partierna. Miljöpartiet
            tillsammans med Socialdemokraterna och Vänsterpartiet föreslog
            då en tydligare klimatstyrning men blev nedröstade. I dagens betänkande
            finns förslag om ändringar i styrningen av Vattenfall, men det
            fastslås i utskottets underlag att det i dag saknas riksdagsmajoritet
            för ändrade ägardirektiv.
          </note>
          <note>
            Herr talman! Jag yrkar bifall till motivreservationen. Miljöpartiet
            vill att så mycket brunkol som möjligt ska stanna i marken.
          </note>
          <note>
            I oktober 2014 beslutade Vattenfalls styrelse att inleda en process
            med en ny ägarstruktur för brunkolsverksamheten. Sedan dess har
            det förekommit spekulationer i medierna om någon kommer att lägga
            ett bud för att köpa verksamheten och i så fall till vilket pris.
          </note>
          <note>
            Om det blir aktuellt för Vattenfall att genomföra en avyttring
            som omfattar stora värden är det styrelsens ansvar att ta initiativ
            till en så kallad ägarsamordning med regeringen. En ägarsamordning
            innebär att såväl styrelse som ägare kan enas om ett eventuellt
            bud. I dagsläget finns det ingen sådan ägarsamordning att ta ställning
            till.
          </note>
          <note>
            Under tiden sker stora förändringar i brunkolsverksamheten i
            Tyskland. Jag välkomnar att den tyska regeringen beslutat att
            de äldsta brunkolskraftverken ska fasas ut för att minska klimatutsläppen.
            Från och med 2017 ska fem brunkolskraftverk sluta sälja el till
            marknaden och i stället ingå i en tillfällig effektreserv innan
            de slutligen avvecklas 2021. Ett antal av Vattenfalls brunkolsverksamheter
            kommer att ingå i den utfasningen.
          </note>
          <note>
            Brunkol är den elproduktion som har störst klimatpåverkan, och
            mot bakgrund av att världens ledare nyligen samlats kring ett
            globalt klimatavtal är det viktigt att den fossila energin fasas
            ut. Den viktigaste garanten för att minska brunkolet är att varje
            land fattar beslut om att sådan produktion ska minskas och fasas
            ut oavsett vem som äger den.
          </note>
          <note>
            Inom ramen för befintliga ägardirektiv har regeringen arbetat
            aktivt med Vattenfalls styrning och omställning mot en högre andel
            förnybar energi. Bolaget verkar på en marknad i snabb förändring,
            och det behövs en aktiv ägare.
          </note>
          <note>
            Efter valet skapades en statsrådsgrupp, ledd av närings- och
            innova ­ tionsminister Mikael Damberg, som ansvarar för förvaltningen
            av Vatten ­ fall. Statsrådsgruppen består också av klimat- och
            miljöminister Åsa Rom ­ son, energiminister Ibrahim Baylan samt
            finansmarknads- och konsument ­ minister Per Bolund.
          </note>
          <note>
            Ett av de viktigaste verktygen för styrningen av de statliga
            bolagen är rekryteringen av styrelseledamöter. Utvecklingen av
            energimarknaden och även utmaningen att nå bolagets strategiska
            hållbarhetsmål i en tid av förändring ställer höga krav på ökad
            kunskap om energisektorn, teknikförståelse och nytänkande inför
            omställningen. Staten som ägare beslutade därför förra året att
            välja in två nya ledamöter i Vattenfalls styrelse: Tomas Kåberger
            och Vik toria Bergman, som har hög kompetens inom förnybar energi
            och hållbart företagande.
          </note>
          <note>
            Socialdemokraterna och Miljöpartiet fastslog i regeringsöverenskommelsen
            att ett helhetsgrepp behövs för att göra Vattenfall ledande i
            omställningen av energisystemet mot en högre andel förnybar energi.
            Framtiden för bolaget ligger i förnybar energi och inte i kol
            och gas. Den expansion av brunkol som Fredrik Reinfeldt tillät
            har nu avbrutits.
          </note>
          <note>
            I en debattartikel den 30 november 2015 fastslog Vattenfalls
            vd Magnus Hall sin syn på bolagets framtid. Han skriver att Vattenfall
            under den kommande femårsperioden avser att möjliggöra investeringar
            i förnybar produktion motsvarande över 50 miljarder kronor. Målsättningen
            är att Vattenfall inom tio år ska vara en av de största producenterna
            av förnybar energi i Europa och ha tredubblat den installerade
            vindkraftskapaciteten.
          </note>
          <note>
            Det är ett viktigt steg att Vattenfall uttrycker att det med
            rätt förutsättningar finns goda möjligheter för Sverige att ha
            en till 100 procent förnybar energiproduktion inom 25 års tid.
            Jag tror att det är möjligt mycket tidigare än så, herr talman,
            men det gör stor skillnad i samtalen om framtidens energisystem
            att även Vattenfall nu talar om 100 procent förnybar energi.
          </note>
          <note type="speaker">
            Anf. 46 ANN-CHARLOTTE HAMMAR JOHNSSON (M) replik:
          </note>
          <note>
            Herr talman! Jag skulle vilja fråga Lise Nordin följande: När
            vi kommer till den dag då man kommer att tala om att man kanske
            behöver en ägarsamordning på grund av situationen i Tyskland,
            hur kommer Miljöpartiet att agera då? Är man över huvud taget
            intresserad av en försäljning, eller hur ser man på frågan?
          </note>
          <note type="speaker">
            Anf. 47 LISE NORDIN (MP) replik:
          </note>
          <note>
            Herr talman! Som sagt vet vi inte om det kommer att komma ett
            bud och i så fall till vilket pris. Men om det kommer till det
            läget att regeringen tillsammans med Vattenfalls styrelse ska
            diskutera om man ska säga ja eller nej till ett bud är det inom
            ramen för de befintliga ägardirektiven som regeringen kan agera.
          </note>
          <note>
            Miljöpartiet önskar att de ägardirektiven såg annorlunda ut.
            När riksdagen beslutade om ägardirektiven 2010 föreslog vi en
            tydligare klimatstyrning. Sedan 2010 har vi sett att Vattenfall
            har utökat sina investeringar i brunkol. Miljöpartiet har vid
            alla tillfällen sedan Vattenfall började med brunkolsverksamhet
            röstat mot den expansionen.
          </note>
          <note>
            Inom ramen för ägardirektiven kan staten bedöma om ett eventuellt
            bud är affärsmässigt eller inte. Men som ägardirektiven är utformade
            i dag tycks det inte vara möjligt att av klimatskäl säga nej till
            en eventuell försäljning.
          </note>
          <note>
            Miljöpartiets önskan är att brunkolsverksamheten fasas ut och
            inte säljs. Jag beklagar att det inte finns en riksdagsmajoritet
            för en tydligare klimatstyrning. De fyra borgerliga partierna
            har samtliga uttryckt att man vill sälja verksamheten. Därmed
            kan jag se att den klimatstyrning som behövs inte finns i dag.
            Om det fanns signaler om att fler partier i riksdagen ville se
            över ägardirektivet för en tydligare klimatstyrning skulle Miljöpartiet
            välkomna det.
          </note>
          <note type="speaker">
            Anf. 48 ANN-CHARLOTTE HAMMAR JOHNSSON (M) replik:
          </note>
          <note>
            Herr talman! Man kan stanna vid att säga att det finns ägardirektiv
            som gör att man inte kan göra någonting, eller också kan man ta
            på sig rollen att påverka ägardirektiven om man vill någonting
            annat.
          </note>
          <note>
            Arbetar Miljöpartiet aktivt för att koppla ägardirektiven till
            klimatet och ta bort affärsmässigheten? Det skulle jag vilja veta.
          </note>
          <note type="speaker">
            Anf. 49 LISE NORDIN (MP) replik:
          </note>
          <note>
            Herr talman! Miljöpartiet lade redan 2010 fram förslag på hur
            vi bedömde att ägardirektiven för Vattenfall behövde se ut för
            att bolaget skulle vara en av de ledande aktörerna i energiomställningen.
            Den borgerliga regeringen, som Ann-Charlotte Hammar Johnssons
            parti var en del av, röstade mot en tydligare klimatstyrning.
          </note>
          <note>
            Miljöpartiet vill gärna se en tydligare klimatstyrning. Kommer
            det signaler om att fler partier vill göra en sådan styrning välkomnar
            jag och Miljöpartiet det.
          </note>
          <note>
            Jag kan konstatera att under den sista tiden Fredrik Reinfeldt
            var statsminister utökade Vattenfall sin brunkolsexpansion. Den
            har nu avbrutits efter att regeringen varit tydlig med att brunkol
            inte är den verksamhet som den bedömer att Vattenfall ska expandera
            inom. Tvärtom ska Vattenfall nu vara en aktör som satsar på den
            förnybara energi som vi ser växer snabbast i världen.
          </note>
          <note type="speaker">
            Anf. 50 HELENA LINDAHL (C):
          </note>
          <note>
            Herr talman! Jag börjar med att yrka bif all till Alliansens
            reservation 1.
          </note>
          <note>
            Det statliga bolaget Vattenfalls historia började redan för 100
            år sedan. Då var vattenkraften i fokus, och vattenkraftverken
            byggdes ofta i rena ödemarken. Till byggena behövdes många anläggningsarbetare,
            och det ledde till att många samhällen snabbt växte upp kring
            dem. I nybyggarsamhällena byggdes skolor, affärer och sportanläggningar.
            Men, tyvärr, när kraftverken var färdigbyggda monterades samhällena
            i de flesta fall ned igen.
          </note>
          <note>
            I dag har Vattenfall, som till 100 procent ägs av staten, ungefär
            30 000 anställda. Bolaget är en av Europas största elproducenter
            och den största värmeproducenten. Det är i sig en fantastisk resa.
            Jag vill säga det eftersom vi i de här debatten gärna sablar ned
            Vattenfall. Det finns naturligtvis utmaningar med Vattenfall;
            det ska vi inte sticka under stol med. Men det är också ett fantastiskt
            företag med en fantastiskt gedigen historia som vi ska vara stolta
            över.
          </note>
          <note>
            I dag ska vi debattera Riksrevisionens rapport om Vattenfall
            och energiomställningen. Till det kommer också ett antal motioner
            om Vattenfall från allmänna motionstiden.
          </note>
          <note>
            Utskottet har efter en följdmotion skriven av a llianspartierna
            föreslagit ett tillkännagivande till regeringen om Vattenfalls
            roll i energisystemet. Eftersom Vattenfall är en stor och central
            aktör på den svenska el- och energimarknaden, både nu och i framtiden,
            bör regeringen på ett lämpligt sätt tydliggöra att den parlamentariskt
            tillsatta Energikommissionen bör diskutera frågor som rör Vattenfalls
            roll i energisystemet och bolagets uppdrag och mål.
          </note>
          <note>
            Herr talman! Det betyder att regeringen inte ska fatta större
            beslut som rör energipolitiken vid sidan av Energikommissionen.
            Det innebär i sin tur inte heller, som det ibland har framkommit
            i medierna, att Energikommis ­ sionen ska bestämma och peta i
            Vattenfalls dagliga verksamhet. Det är viktigt att tydliggöra
            det.
          </note>
          <note>
            Herr talman! Under Alliansens tid i regeringsställning infördes
            hållbar ­ hetsmål för de statligt hel- och delägda företagen.
            I dag jobbar nästan alla de 49 företagen med dessa mål, vilket
            är riktigt bra.
          </note>
          <note>
            Dock delar Alliansen Riksrevisionens kritik av regeringen när
            det gäller den bristande återrapporteringen till riksdagen av
            hur Vattenfall lever upp till sina hållbarhetsmål. Här behövs
            mer transparens och utförlighet. Exempelvis kan man fråga sig
            på vilket sätt Vattenfall bidrar till att uppnå tvågradersmålet
            och EU:s 2020-mål.
          </note>
          <note>
            Dessutom har Vattenfall inte heller ett faktiskt miljörelaterat
            hållbarhetsmål trots att bolaget har höga koldioxidutsläpp och
            trots att bolagets uppdrag är att vara ett ledande företag i energiomställningen.
            De sänkta utsläppen i bolagets produktionsportfölj handlar nästan
            bara om försäljning och inte om att minska koldioxidutsläppen
            inom EU via koldioxidreducerande åtgärder.
          </note>
          <note>
            Herr talman! En del av motionerna från allmänna motionstiden
            behandlar Vattenfalls verksamhet i Norden och Europa. Därför vill
            jag vara tydlig med Centerpartiets linje avseende detta.
          </note>
          <note>
            Vattenfall ska vara ledande i den gröna omställningen. Att sälja
            den europeiska verksamheten är ett steg i rätt riktning. Det har
            vi velat göra länge. Vår tanke har varit att en eventuell vinst
            ska gå till investeringar i förnybar energi.
          </note>
          <note>
            Centerpartiet vill inte att Vattenfall och svenska staten ska
            äga och driva kolverksamhet. Därför var vi i regeringsställning
            drivande i att ändra ägardirektiven så att Vattenfall skulle vara
            ett av de ledande bolagen i Europa när det gäller förnybar energi.
          </note>
          <note>
            Det enkla svaret är att kolgruvorna aldrig borde ha köpts. Man
            ska dock komma ihåg att besluten som ledde till Vattenfalls stora
            investeringar i tysk kolkraft och kolgruvor fattades redan under
            2006, det vill säga när S styrde med hjälp av MP och till exempel
            nuvarande finansmarknadsminister Per Bolund satt som politiskt
            sakkunnig i Regeringskansliet med insyn i dessa ärenden.
          </note>
          <note>
            Det är inte så mycket att göra något åt nu, utan det gäller ju
            att avyttra kolgruvorna på ett sätt som långsiktigt säkerställer
            Vattenfalls ekonomi.
          </note>
          <note>
            I takt med att frågan har dragit ut på tiden har värdet på Vattenfalls
            tillgångar fortsatt att minska. Det är fortfarande oklart vad
            regeringen vill eller om och när de tänker fatta beslut om en
            försäljning.
          </note>
          <note>
            Det är dock viktigt att påpeka att försäljningen ytterst är en
            fråga för styrelsen och ägaren, och så som reglerna för de statliga
            bolagen ser ut är det regeringen som ansvarar. En eventuell affär
            kommer alltså inte att prövas i riksdagen. Våra möjligheter att
            påverka är i praktiken mycket små.
          </note>
          <note>
            Herr talman! Låt mig påpeka att det är Tyskland som tar beslut
            om sin energipolitik, inte Vattenfall och inte Sveriges riksdag.
            Vi i Sverige skulle inte tycka att det var okej att Frankrike
            bestämde att vi skulle ha fler kärnkraftverk eller att Ryssland
            bestämde att vi skulle göra stora investeringar i gas. På samma
            sätt måste Tyskland få bestämma om sin energipolitik.
          </note>
          <note>
            Herr talman! Avslutningsvis vill jag säga några ord om mikroproduk
            ­ tion av el. Jag och Centerpartiet är glada för att Vattenfall
            uppmuntrar el ­ produktion på småskalig nivå. Bolaget köper överskottsel
            från mikropro ­ ducenter, och det är ett sätt att stötta den småskaliga
            förnybara elproduktio ­ nen. Om vi ska uppnå ett samhälle med
            100 procent förnybar energipro ­ duktion behöver vi även uppmuntra
            enskilda att i högre grad vara med och bidra.
          </note>
          <note>
            (Applåder)
          </note>
          <note type="speaker">
            Anf. 51 BIRGER LAHTI (V):
          </note>
          <note>
            Herr talman! Lite självkritik vore på sin plats hos representanter
            för alliansregeringen. Det kommer rubriker om att regeringen har
            tappat styrningen av energijätten, men samtidigt är det inte mer
            än sex år sedan den största floppen i Vattenfalls historia, Nuon.
            Vad det var som hände när näringsministern försökte informera
            statsministern och finansministern vet vi inte eftersom utfrågningen
            blev som den blev.
          </note>
          <note>
            Herr talman! När vi nu debatterar Riksrevisionens rapport och
            regeringens skrivelse känns en av Vänsterpartiet reservationer
            extra angelägen, nämligen den om brunkolsverksamheten i Tyskland.
          </note>
          <note>
            Ingen har väl missat nyheten i Svenska Dagbladets närings livs
            bilaga om budet på Vattenfalls brunkolsverksamhet. Som jag har
            fattat det innehåller det även lite sockrade bud på vattenkraftverken
            och annat. Vattenfall gick ut med annons, och intresserade aktörer
            skulle titta på underlaget. Det var i september i fjol. Vattenfall
            erbjöd dem att lämna icke bindande offerter på den brunkolsverksamhet
            som Vattenfall har i östra Tyskland.
          </note>
          <note>
            Det framhävdes att verksamheten genererade intäkter på 21 miljarder
            kronor 2014. Även om kostnaderna för verksamheten uppgick till
            hälften av dessa 21 miljarder borde det ändå ha blivit 10 miljarder
            i nettointäkter 2014.
          </note>
          <note>
            Alla känner till prisutvecklingen för elenergi, så intäkterna
            har säkert sjunkit sedan 2014. Man måste ändå reagera på att budet
            i Svenska Dagbladets artikel är mycket lågt. Att det till och
            med diskuteras minuspris för dessa kraftverk är än mer anmärkningsvärt.
          </note>
          <note>
            Att de inte bryr sig om klimatet har jag fått lära mig, men man
            behöver inte vara raketforskare för att förstå att det inte heller
            finns någon affärsmässighet i detta. Det verkar alltså inte bli
            någon hit. I medierna talades det om en prislapp på över 20 miljarder,
            kanske uppemot 30.
          </note>
          <note>
            Det är begränsat vad man hinner ta upp på sex minuter, men jag
            tänker belysa några saker som berörs i Riksrevisionens rapport.
            Vänsterpartiet instämmer med Riksrevisionen i att regeringen bör
            följa upp Vattenfalls uppdrag i bolagsordningen i dess helhet
            och förtydliga hur bolaget ska tolka uppdraget för att garantera
            att bolaget är ledande i energiomställningen och utgör en rimlig
            risk för staten.
          </note>
          <note>
            Här finns en tydlig skiljelinje i Vänsterpartiets syn på vad
            som skulle kunna räknas som marknadsmässig avkastning. Det handlar
            om att vara det ledande företaget i omställningen till ett hållbart
            och miljömässigt förnybart energisystem i stället för att vara
            ett av de bolag som leder utveck ­ lingen.
          </note>
          <note>
            Visst gör det skillnad vilken barometer man mäter avkastningen
            med. Om maximal avkastning på kvartalsrapporter blir utgångspunkten
            för all verksamhet vet vi vilka åtgärder som får stå tillbaka.
            Några investeringar kan faktiskt försvaras i omställningen till
            det hållbara fast de inte skulle visa resultat på kort sikt.
          </note>
          <note>
            Här passar det bra att jag yrkar bifall till reservation 3, beslutspunkt
            4 i betänkandet , och särskilt lyfter yrkande 1 i motionen.
          </note>
          <note>
            Med det jag inledde med om brunkolsverksamheten och med det som
            Riksrevisionen lyfter upp om hur Vattenfall bidrar till EU:s 2020-mål
            och EU:s antagna 2050-mål blir det svårt för regeringen att påvisa
            hur bolagets försäljning av brunkolsverksamheten skulle bidrar
            till dessa mål. Lägg därtill de nya målen efter COP 21-mötet i
            Paris , där ambitionerna skärptes ytterligare till 1,5 graders
            uppvärmning.
          </note>
          <note>
            Efter klimatmötet stod följande att läsa på regeringens hemsida:
            ”Nu har startskottet gått för ett kraftigt ökat klimatarbete för
            alla världens länder. Det svåra arbetet med att minska klimatutsläppen
            återstår. Sverige ska fortsätta visa ledarskap genom konkreta
            åtgärder på hemmaplan i bred samverkan med alla samhällsaktörer.
            Vi ska bli ett [ av ] världens första fossilfria välfärdsländer
            och genom det inspirera och driva på andra, säger Åsa Romson.”
          </note>
          <note>
            Då undrar jag bara stilla: Beslut om huruvida Vattenfalls brunkolsverksamhet
            ska säljas eller avvecklas i Vatten falls regi tas väl på hemmaplan?
          </note>
          <note>
            Herr talman! Här blir det passande att jag yrkar bifall till
            reservation 4, beslutspunkt 5 i betänkandet.
          </note>
          <note>
            När det gäller Vattenfalls stämning av den tyska staten för dess
            demokratiska beslut att avveckla kärnkraften kan man ta i beaktande
            det som nu uppdagas i medierna om Vattenfalls kraftverk Moorburg.
            Där försökte tys ­ ka myndigheter skärpa miljökraven på Vattenfalls
            anläggning. Då stämde Vattenfall tyskarna via ISDS gällande de
            hårdare miljökraven, och till slut förlikades de i en hemlig överenskommelse.
          </note>
          <note>
            Vad som händer nu är att EU-kommissionen väljer att stämma tyskarna
            just när det gäller dessa krav, där de troligen fick ge med sig
            till Vattenfall. Om EU-domstolen går på kommissionens linje berörs
            väl Vattenfall inte av själva stämningen men av produktionsbortfall.
            Det blir restriktioner för kylvatten, som det handlar om i detta
            fall.
          </note>
          <note>
            Min bestämda uppfattning är att rättsstater som Tyskland och
            Sverige inte ska behöva skiljenämnder för att lösa tvister. Det
            tycker inte vi i Vänsterpartiet.
          </note>
          <note type="speaker">
            Anf. 52 MARIA WEIMER (L):
          </note>
          <note>
            Herr talman! Vattenfall är som vi vet det omsättningsmässigt
            största statliga bolaget, och bolaget har störst ekonomisk resultatpåverkan
            på den statliga bolagsportföljen. Därför är Riksrevisionens granskning
            av Vattenfalls verksamhet naturligtvis extra viktig, och det är
            välkommet att vi i utskottet enhälligt står bakom ett tillkännagivande
            i frågan.
          </note>
          <note>
            Vattenfall står inför stora utmaningar i att minska koldioxidutsläppen.
            Vi är alla medvetna om vilka politiska debatter som Vattenfall
            har varit föremål för under de senaste mandatperioderna. Bolaget
            fortsätter att toppa den politiska diskussionen. Senast i går
            hade vi en debatt om kärnkraften här i kammaren där Vattenfalls
            besked och beslut var centrala element.
          </note>
          <note>
            Syftet med Riksrevisionens granskning är som vi vet att fokusera
            på regeringens styrning och Vattenfalls hållbarhetsmål.
          </note>
          <note>
            Jag vill lyfta fram det som Alliansen skriver i sin reservation
            om vikten av transparens och god kontroll av de statliga bolagen.
            Vi delar Riksrevi ­ sionens kritik av regeringen när det gäller
            bristande återrapportering till riksdagen och anser att regeringen
            bör bli mer transparent, utförlig och kvalitativ i sin redovisning.
          </note>
          <note>
            Det är en viktig del för att riksdagen ska kunna bedöma om bolaget
            är ett konkurrenskraftigt och ledande företag i energiomställningen
            och därigenom bidrar till att uppnå EU:s klimat- och energimål.
          </note>
          <note>
            Arbetet med hållbarhet inom de statligt ägda bolagen förbättrades
            2007 av alliansregeringen. Som det första landet i världen, vilket
            nämndes här tidigare, systematiserade Sverige detta arbete enligt
            den allmänt accepterade standarden global reporting i nitiative.
          </note>
          <note>
            Vi anser att riksdagen i enlighet med vår reservation bör uppmana
            regeringen att förbättra sin återrapportering när det gäller Vattenfall
            samt fortsätta arbetet med hållbart företagande. Jag vill därmed
            yrka bifall till reservation 1.
          </note>
          <note>
            Herr talman! Som ett stort statligt bolag ska Vattenfall givetvis
            bidra till EU:s klimat- och energimål. Riksrevisionens övergripande
            slutsats är att Vattenfall inte har utformat och regeringen inte
            har styrt mot ett koldioxidmål som leder till minskade utsläpp.
          </note>
          <note>
            Här finns utrymme för oss i Alliansen att vara självkritiska.
            Det gäller även Liberalerna, dåvarande Folkpartiet. Vi kunde ha
            gjort mer för att styra Vattenfall i rätt riktning.
          </note>
          <note>
            Klimathotet står nu ännu högre på agendan än då, och det har
            gått knappt två månader sedan toppmötet i Paris. Självfallet måste
            ett stort svenskt bolag som agerar på den europeiska marknaden
            ha som målsättning att långsiktigt bidra till de klimatmål som
            vi inom EU har satt upp. Därför är det här en central fråga för
            riksdagen att följa.
          </note>
          <note>
            Riksrevisionen konstaterar att Vattenfalls plan ursprungligen
            var att reducera koldioxidutsläpp med hjälp av bland annat lagring
            av koldioxid och delvis genom försäljning av kolkraftverk. I dag
            är förutsättningarna förändrade, och huvudstrategin har blivit
            att sälja tyska kolkraftverk.
          </note>
          <note>
            Grunden till försäljning har främst handlat om att bolaget ska
            ha en egen produktionsportfölj som är fossilfri. Men vi får inte
            glömma att miljöaspekten och frågan om långsiktig hållbarhet också
            bör finnas med i ett ställningstagande om försäljning.
          </note>
          <note>
            Precis som Riksrevisionen påpekar finns det i dag en risk för
            att Vattenfall i syfte att uppnå sitt finansiella exponeringsmål
            säljer sina tyska kolkraftverk vid en tidpunkt som inte ger maximalt
            försäljningsvärde.
          </note>
          <note>
            Herr talman! I maj besökte jag ett av de tyska kolkraftverken,
            Welzow-Süd, där jag fick gå ned i kolgruvan. Jag fick en tydlig
            bild av den livliga tyska debatten om kolkraften och även av Vattenfall
            som ägare, en bild som är väldigt positiv just i dessa trakter.
            Man ser Vattenfall som en konstruktiv partner och omtyckt arbetsgivare.
            Detsamma gäller inte de företag som vi hittills har sett är intresserade
            av att köpa kolgruvorna, långt ifrån – det är företag som inte
            har så bra rykte.
          </note>
          <note>
            Herr talman! Klimatfrågan måste stå över allt annat. Perspektivet
            får inte begränsas bara till Sverige och Vattenfalls eget ägande,
            utan det måste vara ett europeiskt klimatperspektiv.
          </note>
          <note>
            Jag kan bara hålla med Riksrevisionen när man uppmanar regeringen
            att vara bättre förberedd för att hantera den finansiella risken,
            vare sig det gäller ett fortsatt ägande eller en försäljning av
            tysk kolkraft. Dagens nyhet om nya miljardförluster för Vattenfall
            visar hur aktuell denna fråga är.
          </note>
          <note>
            (Applåder)
          </note>
          <note type="speaker">
            Anf. 53 PENILLA GUNTHER (KD):
          </note>
          <note>
            Herr talman! Jag har en tendens att bli förkyld varje gång vi
            ska ha debatt här. Jag vet inte om det är ett tecken på något
            särskilt.
          </note>
          <note>
            Det som vi debatterar här i dag, Riksrevisionens rapport om Vattenfall
            och energiomställningen, är synnerligen intressant i dag när Vattenfall
            har släppt sin bokslutsrapport för 2015. Även om vi inte ska resonera
            om exakt just det är det bara att beklaga att Riksrevisionens
            rapport lämnades redan i april förra året. Till riksdagen kom
            den i oktober, vilket gör att vi ligger nästan ett helt år efter
            i själva diskussionen.
          </note>
          <note>
            Herr talman! Det vore mycket värt om vi kunde snabba upp processerna
            när det handlar om hanteringen av Riksrevisionens rapporter, så
            att vi håller oss aktuella och kan relatera till innevarande år.
          </note>
          <note>
            Man har granskat Vattenfalls förutsättningar att bli ett konkurrenskraftigt
            och ledande bolag i energiomställningen. Med den storlek som bolaget
            har är det klart att det har ett särskilt ansvar. Det kan man
            inte komma ifrån.
          </note>
          <note>
            Vi bör självfallet resonera kring Vattenfall och dess styrning,
            ledning och utveckling inom Energikommissionen, eftersom företaget
            också är en stor bärare av kärnkraft och ska ställa om till mer
            hållbara energislag.
          </note>
          <note>
            Det kan vara extra intressant att titta på Riksrevisionens skrivning
            när det gäller avvecklingen av brunkolsverksamheten i Tyskland.
            De säger att regeringen inte är förberedd på den finansiella risk
            som föreligger vid en eventuell försäljning eller ett fortsatt
            ägande.
          </note>
          <note>
            Jag vet inte om någon annan har reflekterat över den meningen,
            men jag tycker att den är synnerligen intressant. Det blir fel
            oavsett om vi har det kvar eller om vi säljer. Okej. Men vi kan
            konstatera att vi äger verksamheten. Vad ska vi då göra med den?
            Något måste göras. Vi tycker inte att det är bra att den finns
            i Vattenfalls portfölj, men vi har uppenbarligen inte tänkt att
            det ska behövas en beredskap för detta.
          </note>
          <note>
            Ska vi även i fortsättningen tänka att vi nog inte har något
            finansiellt utrymme för detta? För det är vad Riksrevisionen säger,
            exempelvis när det gäller kunskapen om vilket eventuellt finansiellt
            utrymme som finns för att täcka kostnaderna för mer forskning
            i koldioxidreducerande åtgärder i befintliga anläggningar eller
            en eventuell förlust vid försäljning.
          </note>
          <note>
            Vi kan konstatera att det hade varit värt en egen debatt om vad
            man faktiskt har gjort under det gångna året. Man fick kunskapen
            redan i april förra året. Vad har man gjort sedan dess? Det låter
            nästan som om det är läge för en interpellation, herr talman.
          </note>
          <note>
            Det handlar om att kunna värdera de köpare som eventuellt är
            tänkta att ta över brunkolsverksamheten. Där har jag efterlyst
            någon form av due diligence, som man har i alla andra typer av
            företagande när man ska värdera företag, inte minst genom CSR-arbete
            eller vad det nu kan vara. Det har även säljare rätt till. Varför
            är det ingen som gör den typen av värderingar då, när det gör
            s i alla andra sammanhang?
          </note>
          <note>
            Det är inte bara så att man som köpare kan ställa krav på det
            som säljs, utan det handlar också om att kunna göra tvärtom. Det
            tycker jag hade varit intressant. Inte minst kanske det handlar
            om kunskapen hos regeringen – jag vet inte. Men det vore intressant
            att höra hur man tänker om det.
          </note>
          <note>
            Det är ändå Vattenfalls styrelse som ansvarar för att bolagets
            verksamhet bedrivs enligt de mål som är uppsatta av ägaren, alltså
            staten. Men som jag har påpekat i andra sammanhang har styrelsen
            också en överrock. Det kanske passar bra när det handlar om att
            hålla värmen i bolaget. Men i annat fall undrar jag vilken funktion
            statsrådsgruppen har, när man tittar på styrningen och ledningen
            för ett mer energieffektivt sätt att arbeta och skaffa nya verksamheter.
          </note>
          <note>
            Om vi bara kort, herr talman, roar oss med att titta på utsläppen
            och de hållbarhetsmål som Vattenfall har kan vi konstatera att
            det som har minskat är kärnkraften, att vattenkraften har ökat,
            att vindkraften har ökat lite grann men att det fossila också
            har ökat. Man drar alltså ned på ett ställe men blir fortfarande
            inte av med det som ger mest utsläpp. Utsläppen ska minska genom
            försäljning, står det mycket tydligt.
          </note>
          <note>
            Då återstår fler frågetecken än utropstecken i slutsatserna kring
            revi ­ sionens rapport. Når man verkligen de uppsatta målen genom
            det sätt som man arbetar på?
          </note>
          <note>
            Jag ser fram emot att vi i Energikommissionen genom tillkännagivandet
            enligt betänkandet verkligen får diskutera de här frågorna och
            komma tillbaka till riksdagen med klargöranden framöver.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17 .)
          </note>
          <note>
            § 13 En modernare rättegång II
          </note>
          <note>
            Justitieutskottets betänkande 2015/16:JuU2
          </note>
          <note>
            En modernare rättegång II (prop. 2015/16:39)
          </note>
          <note>
            föredrogs.
          </note>
          <note type="speaker">
            Anf. 54 JOHAN HEDIN (C):
          </note>
          <note>
            Herr talman! Ordet rättvisa är kanske det mest missbrukade ordet
            i politiken. Det används för en mängd olika saker och inte sällan
            för att framhäva den egna politikens förträffligh et, men då närmast
            och oftast som ett subjektivt begrepp snarare än ett objektivt.
          </note>
          <note>
            Rättvisan – den objektiva rättvisan – handlar enligt min uppfattning
            i stor utsträckning om att kunna få rätt när man har rätt, att
            få sin sak prövad i domstol. Det är en rätt som är lika gammal
            som idén om rättsstaten, och den är befäst i många organ. FN:s
            allmänna förklaring om de mänskliga rättigheterna omfattar den
            rätten, liksom både Europakonventionen och vår svenska grundlag.
          </note>
          <note>
            Den teoretiska möjligheten att få sin sak prövad i domstol är
            lätt att få på plats. Det är ord på papper. Men att det verkligen
            fungerar i praktiken och att alla kan känna att man faktiskt kan
            få rätt när man har rätt är en annan sak.
          </note>
          <note>
            Centerpartiet välkomnar de förslag som regeringen presenterar
            för att effektivisera och förbättra domstolsprocessen. Till viss
            del rör propositio ­ nen ökade möjligheter att utnyttja modern
            teknik. Där tror vi att man kan och bör gå längre.
          </note>
          <note>
            Det finns redan i dag möjlighet att avgöra mål på handlingarna,
            så det är ingen udda fågel i svensk rätt. Genom propositionen
            utökas också möjligheten till detta förfarande när det gäller
            hovrätten och brottmål.
          </note>
          <note>
            Vi tror att det skulle finnas ett stort värde i att paketera
            möjligheten att döma på handlingar i vad vi kallar e ‑ domstolar.
            Via ett pedagogiskt webbgränssnitt eller via en app ska man kunna
            lämna nödvändiga handlingar och få sin sak prövad av en lagfaren
            domare som värderar fakta och dömer utifrån det. Det är då fråga
            om enklare fall där alla är överens om målets alla ingångsvärden
            men där det krävs en juridisk bedömning och där man behöver ett
            domslut.
          </note>
          <note>
            För den privatperson eller småföretagare som inte sysslar med
            detta varje dag känns det antagligen överväldigande att dra igång
            en process, med allt vad det innebär i form av nedlagd tid, energi
            och även pengar, för att dra någon inför skranket, även om man
            är säker på att man har rätt. E ‑ domstolen skulle kunna vara
            den lösning som ger folk och företag rätt till rättvisa. Även
            belopp som i ett domstolsperspektiv kanske anses litet är för
            många människor ganska stort.
          </note>
          <note>
            Herr talman! Lever och verkar man långt från närmaste tingsrätt
            finns det också en sådan hänsyn att ta. Likhet inför lagen är
            en central princip, men om man i praktiken får stora besvär med
            att ta sig till rättssalen blir tvekan sannolikt större inför
            att söka sin rätt. Detsamma gäller alla människor runt om i vårt
            avlånga land som har fysiska funktionsnedsättningar.
          </note>
          <note>
            Som motargument får jag höra att den här möjligheten redan finns,
            att man kan avgöra mål på handlingarna redan i dag. Ja, den finns
            – för den som är insatt, för den som är på insidan av detta och
            som redan vet. Den finns också för den som är stadd vid kassa
            och har resurser till bra rådgivning. Jag noterar också att ett
            par av mina med- och motdebattörer här i dag är några av landets
            absolut mest meriterade jurister och lagmän.
          </note>
          <note>
            Men själva idén med den lagliga rättvisa n är att den ska gälla
            alla. E ‑ domstolar kommer inte att lösa alla problem för alla
            men skulle kunna göra stor skillnad för många.
          </note>
          <note>
            Jag yrkar alltså bifall till min reservation.
          </note>
          <note type="speaker">
            Anf. 55 SUSANNE EBERSTEIN (S):
          </note>
          <note>
            Herr talman! Domstolarna ska präglas av rättssäkerhet och effektivitet.
            Den här gången – det är nog alla överens om – diskuterar vi effektiviteten.
          </note>
          <note>
            Det lagförslag som regeringen presenterar i propositionen En
            modernare rättegång II syftar till att effektivisera och förbättra
            domstolsprocessen. Förslagen innebär bland annat att handläggningen
            av mål och ärenden i större utsträckning ska kunna anpassas till
            förhållandena i det enskilda fallet. Flera förslag syftar också
            till att skapa förutsättningar för en mer ändamålsenlig handläggning
            i hovrätten utifrån att tyngdpunkten i rättskipningen ska ligga
            i första instans. Som regeringen anför leder förslagen bland annat
            till att domstolarnas verksamhet kan bedrivas mer effektivt, till
            exempel genom att handläggningstiderna förkortas och kostnaderna
            vid inställda förhandlingar minskar. Medborgarnas krav på att
            få sin sak prövad inom rimlig tid kan bättre tillgodoses.
          </note>
          <note>
            Jag konstaterar att det inte har väckts några motioner med förslag
            till lagändring som står emot regeringens lagförslag. Regeringens
            lagförslag är ändamålsenligt utformat och bör antas av riksdagen.
          </note>
          <note>
            Det har noterats att återgivandet i propositionen av den gällande
            lydelsen av lagstiftningen innehåller smärre felaktigheter. Det
            rättar vi till genom redaktionella ändringar.
          </note>
          <note>
            Som vi hört av tidigare talare, ledamoten Hedin, vill han att
            frågan om införandet av e-domstolar ska utredas. Vi i utskottsmajoriteten
            tycker inte att den frågan är den som är mest angelägen att utreda
            för att förbättra effektiviteten. Det finns nämligen redan i dag,
            precis som ledamoten har sagt, goda möjligheter att avgöra mål
            på handlingarna. Så sker också i stor utsträckning i flera av
            de måltyper som nämns i motionerna.
          </note>
          <note>
            Det kan också konstateras att en stor del av kommunikationen
            vid domstolarna redan i dag sker på elektronisk väg. Detta kommer
            att öka alltmer med den domstolsdatalag som trädde i kraft den
            1 januari 2016, som syftar till att domstolarna på ett effektivt
            och rättssäkert sätt ska kunna handlägga och avgöra mål och ärenden
            med ett rationellt och modernt datorstöd samtidigt som den personliga
            integriteten skyddas.
          </note>
          <note>
            Det finns alltså redan ytterligare möjligheter att utveckla det
            elektroniska förfarandet vid domstolarna. Därför saknas det anledning
            att göra något tillkännagivande till regeringen med anledning
            av motionerna.
          </note>
          <note>
            Jag yrkar bifall till utskottets förslag och avslag på reservationen.
          </note>
          <note type="speaker">
            Anf. 56 ANTI AVSAN (M):
          </note>
          <note>
            Herr talman! Jag börjar med att yrka bifall till justitieutskottets
            förslag.
          </note>
          <note>
            Att anse sig ha rätt och att få rätt är två skilda saker. Det
            kanske man inte inser om man är part i en domstolsprocess. Att
            kunna få rätt är nämligen en fråga om vad som kan bevisas.
          </note>
          <note>
            Då är det viktigt att man har en effektiv och välfungerande domstolsprocess.
            Det betänkande som vi diskuterar här och nu handlar om ändring
            ­ ar i rättegångsbalken, en komplettering till den reform som
            genomfördes i sitt första steg 2008, En modernare rättegång.
          </note>
          <note>
            Jag tycker att en av de viktigaste delarna i denna komplettering
            är den ökade möjligheten för domstolarna att utnyttja ljud- och
            bildupptagningar bättre. Det finns nämligen ett ganska stort problem
            med inställda huvudförhandlingar som uppmärksammas rent allmänt
            i samhället. Förhörspersoner, målsägande och vittnen, inställer
            sig till en förhandling som sedan ställs in därför att den tilltalade
            inte kommer. Om den tilltalade är frihetsberövad är detta inte
            något större problem, eftersom det då inte finns något val för
            den tilltalade som måste inställa sig till huvudförhandlingen.
            Men om den tilltalade inte är frihetsberövad drabbas andra aktörer.
          </note>
          <note>
            Man kan uppfatta det som orimligt att vittnen och målsägande
            då inställer sig och tvingas gå hem och sedan komma tillbaka,
            kanske flera gånger, utan att målet blir avgjort. Denna typ av
            problem brukar sluta med att den tilltalade häktas. Då är det
            inte längre ett problem.
          </note>
          <note>
            Enligt detta förslag ökar möjligheterna till bevisupptagning
            vid en inställd huvudförhandling. Har man som målsägande eller
            vittne infunnit sig ska man kunna lämna sina uppgifter vid det
            tillfälle då man faktiskt kommer till domstolen och inte behöva
            komma tillbaka vid senare tillfälle i samma utsträckning som har
            varit fallet tidigare. Detta är ett sätt att minska de negativa
            konsekvenserna av inställda huvudförhandlingar.
          </note>
          <note>
            De bevis som har upptagits i samband med den inställda huvudförhandlingen
            ska som utgångspunkt kunna användas vid den egentliga huvudförhandlingen
            senare, men endast om ytterligare frågor inte behöver ställas
            eller om det inte finns särskilda skäl att ändå hålla ett förhör.
            Det bygger på grunden att man måste kunna ha en rättvis rättegång
            med utgångspunkt från bland annat Europakonventionens artikel
            6.
          </note>
          <note>
            Det finns även andra delar i detta som är bra kompletteringar
            till den ursprungliga reformen. Det handlar om större möjligheter
            för hovrätterna att avgöra mål. Parterna kan till exempel inte
            förfoga över ett brottmål. Om det finns förutsättningar att avgöra
            målet utan att den tilltalade är närvarande kan man göra det,
            även om ett motiverat yttrande till varför man ändå bör hålla
            huvudförhandling ska beaktas.
          </note>
          <note>
            Det skapas också utökade möjligheter till prejudikatbildning
            i Högsta domstolen därför att det finns möjlighet att pröva vissa
            frågor som gäller tvistemål genom att de lyfts direkt i Högsta
            domstolen eller att man inte behöver avvakta en process i hovrätten.
          </note>
          <note>
            Jag ska slutligen säga att det är viktigt med en teknikneutral
            lagstiftning. Självklart är det viktigt att man utnyttjar de möjligheter
            som finns att avgöra mål på handlingarna. Som domare kan jag säga
            att man redan har gjort det i domstolarna under lång tid. Jag
            har förståelse för de ambitioner som Centerpartiet uttrycker.
            Det är ett vällovligt syfte. Men jag tycker inte att det finns
            skäl att gå så långt att en särskild e-domstol inrättas .
          </note>
          <note>
            (Applåder)
          </note>
          <note type="speaker">
            Anf. 57 MATS PERTOFT (MP):
          </note>
          <note>
            Herr talman! När vi nu ska ta beslut om en modernare rättegång
            II – det är faktiskt åtta år mellan rättegång I och rättegång
            II – gläds jag åt denna breda parlamentariska enighet i frågan.
          </note>
          <note>
            En rättegång är en av de grundläggande faktorerna i vårt samhälle.
            Om man inte upplever att en rättegång görs korrekt och att man
            kan lita på den sakliga behandlingen av ärendet vittrar förtroendet
            för samhället sönder.
          </note>
          <note>
            När jag har satt mig in i detta betänkande måste jag säga att
            jag verkligen uppskattar denna balansakt. Detta är lite grann
            som när man ändrar riksdagsordningar. Det handlar om att modernisera
            men att göra det med måtta. Det handlar om att gå framåt, göra
            det mer rationellt och se till att vittnen och andra delaktiga
            i domstolen inte behöver berätta samma sak på samma sätt en gång
            till. Det som sägs spelas in och kan användas. Samtidigt säkerställer
            man att när det är fråga om att nya fakta kommer till ska även
            det kunna ändras.
          </note>
          <note>
            Det handlar alltså om att försiktigt gå framåt och samtidigt
            vara beredd med förnyelse. Det är denna balansakt som jag anser
            utförs väl i detta förslag och betänkande.
          </note>
          <note>
            Även om jag personligen kan hålla med om mycket av det som Johan
            Hedin säger när det gäller e-domstol, e-rättegångar och så vidare
            tror jag att det vore att gå för långt i dag, eftersom det handlar
            om en balans mellan trygghet och förnyelse. Denna balans uppnår
            vi med detta betänkande, annars skulle det finnas många fler motioner
            och motförslag i denna kammare i dag.
          </note>
          <note>
            Att ta till sig de digitala medierna, ljud och bild, och använda
            dem mer brett i domstolar och även förändringarna när det gäller
            Högsta domstolens möjlighet att prejudikatpröva olika ärenden
            tidigare och tydligare är grundläggande förnyelse som jag tror
            att vi alla kan ställa oss bakom.
          </note>
          <note>
            Därför yrkar jag bifall till förslaget i utskottets betänkande.
            Jag hoppas att detta kommer att bidra till att svenska domstolar
            blir effektivare och mer rättvisa.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17.)
          </note>
          <note>
            § 14 Postfrågor och grundläggande betaltjänster
          </note>
          <note>
            Trafikutskottets betänkande 2015/16:TU6
          </note>
          <note>
            Postfrågor och grundläggande betaltjänster
          </note>
          <note>
            föredrogs.
          </note>
          <note type="speaker">
            Anf. 58 ERIK OTTOSON (M):
          </note>
          <note>
            Herr talman! Betänkandet om postfrågor och grundläggande betaltjänster
            är kanske inte ett av de betänkanden som kommer att förorsaka
            mest uppmärksamhet i etermedierna och i pressen. Det är kanske
            inte heller det betänkande som flest kommer att uppmärksamma i
            sociala medier. Men för stora delar av landet och även för storstäder
            spelar detta en mycket viktig roll. Det är en grundläggande samhällsservice
            som vi har kommit överens om ska tillhandahållas.
          </note>
          <note>
            I en av de första riksdagsdebatter som jag lyssnade på som tonåring
            diskuterades den mycket laddade frågan om avståndet mellan tomtgräns
            och brevlåda. Någonting som har etsat sig fast i mitt minne är
            att jag då tyckte att det kanske inte var den absolut viktigaste
            debatten. Men med ålder kommer visdom.
          </note>
          <note>
            Herr talman! Låt mig ett ögonblick få diskutera de frågor som
            rör detta. Det är en verksamhet som har ställts inför stora påfrestningar
            av den digitalisering som sker i samhället och som självfallet
            också måste få fortsätta utvecklas i harmoni med denna digitalisering.
          </note>
          <note>
            Regeringen har tillsatt en utredning för att möta just detta,
            vilket vi självfallet välkomnar. Vi anser att det ska kunna innebära
            att vi får säkrade samhällstjänster i hela landet på post- och
            betaltjänstområdet. Men vi får inte heller ducka för utmaningarna.
          </note>
          <note>
            En viktig fråga som vi ser är frågan om samdistribution. När
            man kan få sin tidning och sin post samtidigt tror vi att det
            säkrar förutsättningarna för att en distribution över hela landet
            som är värd namnet upprätthålls på ett kostnadseffektivt sätt
            och till ett konkurrenskraftigt pris. Vi tror också att det kan
            vara ett sätt att bättre knyta ihop landet och se till att samtliga
            delar av landet får likvärdiga förutsättningar. Därför yrkar jag
            bifall till reservation 4.
          </note>
          <note>
            Låt mig avslutningsvis nämna några ord om det som kallas övernattsbefordranskravet,
            som man ofta använder som argument mot att samdistribution skulle
            vara möjlig. Vi ser självfallet att det finns ett behov av att
            snabbt kunna föra även substantiv över hela vårt lands yta, gärna
            över natt. Det är något som utredningen kommer att behöva titta
            på, men det finns också möjlighet att genom att samdistribuera
            post och tidningar, på tidningarnas villkor i stället för postens,
            till och med få snabbare distribution beroende på hur man arbetar.
            Vi upplever inte från Alliansens sida att de test som har genomförts
            på området har varit riktigt helhjärtade. De har avbrutits efter
            kort tid, och argumentationen om avbrytandet har varit diskutabelt
            – minst sagt .
          </note>
          <note>
            Vi tror att det även i fortsättningen finns stora möjligheter
            att skapa en bättre tjänst. Det är därför vi gör detta ställningstagande.
          </note>
          <note>
            (Applåder)
          </note>
          <note>
            I detta anförande instämde Edward Riedl och Jessica Rosencra
            ntz (båda M), Göran Lindell (C), Christina Örnebjär (L) samt Robert
            Halef (KD).
          </note>
          <note type="speaker">
            Anf. 59 JIMMY STÅHL (SD):
          </note>
          <note>
            Herr talman! Jag vill börja med att yrka bifall till motion 2015/16:1919,
            Postservice på glesbygden , av Saila Quicklund.
          </note>
          <note>
            De flesta av oss, merparten av svenskarna, har i dag en god tillgång
            till postservice. Vi som bor nära eller i städer, större städer
            eller större orter, har god tillgång till postservice. Vi har
            samtidigt under senare år upplevt än bättre service i och med
            att postutdelningen har flyttat in i butiken med bekvämare öppettider.
            Samtidigt har företag fått fler alternativ gällande utskick och
            annonsering. Detta ser vi sverigedemokrater som positivt.
          </note>
          <note>
            Men i takt med urbaniseringen och att gruppen stadsbor ökat har
            gruppen landsbygdsbor minskat. De har på senare tid fått stå tillbaka.
            Denna glesbygdsfientliga politik märks på så många områden att
            man i dag lätt kan tro att ingen alls bor i glesbygden. Det gäller
            från bränslepriser till it-tillgänglighet – för att nämna några
            områden. Det syns att fokus har flyttats mot staden och att stadsbornas
            intressen väger tyngst.
          </note>
          <note>
            Vi sverigedemokrater är ett landsbygdsvänligt parti. Vi ser med
            oro på den polarisering som ständigt växer mellan stad och glesbygd.
            Känslan av att vara bortglömd och att inte få komma fram i samhällsdebatten
            är förödande för samhällskroppen. Det är ofta inte ett enskilt
            förslag som framkallar denna känsla, utan det är fråga om en större
            genomgående trend där små ständiga justeringar till glesbygdens
            nackdel spelar in. Det är därför positivt att Quicklund vill lyfta
            fokus till ett Sverigeperspektiv med sin motion angående postservicen
            i våra glesbefolkade landsdelar.
          </note>
          <note>
            I detta anförande instämde Per Klarberg och Tony Wiklander (båda
            SD).
          </note>
          <note type="speaker">
            Anf. 60 GÖRAN LINDELL (C):
          </note>
          <note>
            Herr talman! I dessa tider när vi diskuterar om vi är etta, tvåa
            eller möjligen trea i världen på att snabbt bygga ut bredband
            och digitala förbindelser över hela vårt land är det väl på sin
            plats att påminna om att även i fråga om postservice – som vi
            talar om i dag – var vi en gång i tiden föregångare. Om jag är
            rätt underrättad är Sverige det land som en gång i tiden var först
            i världen om att ha en ordnad postservice. Ibland kan det låta
            som att postservice också tillhör en svunnen tid, men posten har
            sin självklara plats i ett fungerande samhälle även i dag.
          </note>
          <note>
            Olika tekniker, i detta fall tekniken att distribuera skriftliga
            meddelanden, äter delvis upp förutsättningarna för gamla invanda
            institutioner. Det är lätt att jämföra med telefoni, betalningssystem
            eller något liknande.
          </note>
          <note>
            Politiken måste vara med och ta ansvar för att garantera grundläggande
            funktioner av samhällsviktiga system. Postservice är ett sådant
            system och kommer säkert att finnas länge än. Inte minst har politiken
            ansvar för att se extra till de grupper av människor eller delar
            av landet som av olika skäl har bekymmer att delta i teknikövergången.
          </note>
          <note>
            Utmaningen med postservice ökar, särskilt på landsbygden. Det
            beror på att färre och färre vanliga brev skickas i takt med att
            mejl och andra system tar över. Detta kan låta självklart, men
            jag nämner det därför att det i formuleringarna ofta talas om
            en tilltagande avfolkning av landsbygden. Då finns det anledning
            att markera att det inte råder någon tilltagande avfolkning av
            landsbygden. Landsbygden har under många år ökat sin befolkning
            sett över hela Sverige. Sedan ser det naturligtvis olika ut i
            olika delar av landet. Huvudproblemet i det här sammanhanget,
            och utmaning ­ en, är att vi sänder mindre mängd post. Det blir
            helt enkelt färre brev i varje brevlåda.
          </note>
          <note>
            Allianspartierna har gemensamt reserverat sig när det gäller
            frågan om samdistribution av dagstidningar och brev. Vi har noterat
            att frågan har lyfts fram i direktiven till en utredning. Utredningen
            har dessutom fått förlängd tid. Vi vill inte vänta, utan vi tycker
            att det är hög tid att komma till skott med lagförslag som gör
            det möjligt att brev kan delas ut kommande morgon tillsammans
            med dagstidningen i stället för att som i dag tvingas köras ut
            separat, eventuellt tillsammans med en morgontidning som kommer
            fram på eftermiddagen. Jag har själv många års erfarenhet av det
            systemet.
          </note>
          <note>
            I dagens samhälle där mejlen kan användas när det är bråttom
            skulle en sådan ordning definitivt passa de flesta berörda bättre
            . Det skulle gynna både ekonomi och miljö. Lösningar som annars
            ligger nära till hands är att det blir allt längre till brevlådan
            eller andra förändringar som försvårar för den enskilde när distributören
            söker sig mot mer kostnadseffektiva lösningar och metoder.
          </note>
          <note>
            Herr talman! Centerpartiet yrkar alltså avslag på utskottets
            förslag under punkten 4, och vi yrkar bifall till den gemensamma
            reservationen 4 om samdistribution.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Erik Ottoson, Edward
            Riedl och Jessica Rosencrantz (alla M), Christina Örnebjär (L)
            samt Robert Halef (KD).
          </note>
          <note type="speaker">
            Anf. 61 EMMA WALLRUP (V):
          </note>
          <note>
            Herr talman! Både privatpersoner och näringslivet är i stor utsträckning
            fortfarande beroende av en väl fungerande postservice, även i
            vårt alltmer digitaliserade samhälle. Många företag är för sin
            verksamhet helt beroende av en hög och jämn nivå på postservicen.
            Det gäller inte minst situationen på landsbygden. Om servicenivån
            inte kan garanteras missgynnas det lokala näringslivet, jobben
            och privatpersoner i redan utsatta områden på landsbygden.
          </note>
          <note>
            Därför finns den samhällsomfattande posttjänsten som Postnord
            utför. Uppdraget är att just tillhandahålla en sådan service.
            Tyvärr fungerar det inte så bra i dag. Det sker ofta felsortering,
            och tillförlitligheten i tjänsten har tunnats ut eftersom arbetsmiljön
            har försämrats. De som arbetar med sorteringen har svårt att hinna
            med.
          </note>
          <note>
            Det försvinner brev alltför ofta. Senast den här månaden har
            ett paket försvunnit till min egen hemadress, och vi får ofta
            springa tillbaka med brev som har kommit fel. Denna gång var det
            en present. I andra fall kan det röra sig om räkningar som inte
            kommer fram och som i dagens läge kan gå till inkasso när marknaden
            driver på så att betalningstiden inte går ut efter en månad utan
            snarare efter tio dagar. Det kan drabba de mest utsatta – de som
            inte har pengar att röra sig med.
          </note>
          <note>
            Jag vill påminna om att Postnord inte får något statligt stöd
            för att tillhandahålla den samhällsomfattande tjänsten. Samtidigt
            har brevvolymerna minskat kontinuerligt under en lång rad av år.
            Det är en minskning som påverkar intäkterna. Men trots detta har
            staten fastställt ett högt avkastningskrav på Postnord. Det ställer
            sig Vänsterpartiet mot.
          </note>
          <note>
            Det pågår just nu en kampanj från Seko Posten som driver frågor
            om arbetsförhållanden. Man lyfter upp den tuffa situation som
            råder i verksamheten och det utbredda missnöje som råder bland
            de anställda inom företaget.
          </note>
          <note>
            Jag anser att det är riksdagens uppgift att uppmärksamma sådana
            saker som hur människor lever och vilken arbetsmiljö de har i
            sin vardag. Det är vår uppgift och vårt ansvar att se till att
            det fungerar.
          </note>
          <note>
            Avkastningskravet ligger på 10,5 procent. Man borde se över det,
            beroende på hur tufft verksamheten har det beroende på digitaliseringen.
            Vi måste få till en mjuk övergång i den här samhällsförändringen,
            så att människor som jobbar med den här servicen och människor
            som är beroende av den inte drabbas.
          </note>
          <note>
            Det är Vänsterpartiets ståndpunkt att staten som ägare bör garantera
            bra arbetsförhållanden för de anställda och att det i detta också
            ingår att minska andelen otrygga anställningar och användandet
            av bemanningsföretag. Vi vill se över lagen och titta på de här
            sakerna för att samhällsuppdraget ska kunna garanteras.
          </note>
          <note>
            I Sekos upprop till Sveriges politiker och Postnords ledning
            lyfter man just upp att postverksamheten är under stark förändring,
            att digitalisering ­ en medför minskade intäkter i takt med att
            brevvolymerna faller och att de lagstadgade servicemålen och de
            ekonomiska målen inte går ihop.
          </note>
          <note>
            Företaget ges inte rätt förutsättningar. Nuvarande postlagstiftning
            är dessutom utformad på ett sätt som missgynnar de postföretag
            som har ansvar för att upprätthålla samhällsuppdraget. Följden
            blir, som jag sa tidigare och som Seko själva skriver rakt upp
            och ned, att de anställda utsätts för orimliga effektiviseringar,
            underbemanning och en hög andel med otrygga anställningar och
            att det är väldigt vanligt i verksamheten. Det är hög stress,
            med andra ord, precis som i så många verksamheter i vårt samhälle
            i övrigt där man i första hand tittar på vinst i stället för att
            sätta människan, funktionen och kvaliteten i fokus.
          </note>
          <note>
            Det är dags för förändring. Vi bör styra om skutan och sätta
            rätt perspektiv i centrum. Det är inte så att ekonomin är till
            för ekonomin och några få fickor, utan ekonomin är till för människan.
            Det är utifrån det vi måste planera våra verksamheter. Det här
            är återigen ett område där vi inte har lyckats på senare år.
          </note>
          <note>
            Jag vill läsa upp vad Seko skriver till regeringen: Vi påminner
            gärna regeringen om de vackra orden i regeringsförklaringen: Ny
            teknik och effektivare arbetssätt ska inte leda till stress eller
            utslitning.
          </note>
          <note>
            Det här skulle jag vilja uppmana regeringen att titta på igen,
            för det verkar inte vara så som är fallet just inom den här verksamheten.
          </note>
          <note>
            Jag yrkar bifall till vår reservation 3, där vi tar upp just
            den här problematiken och kräver att postlagen ses över för att
            tillgodose de här behoven.
          </note>
          <note>
            Från Vänsterpartiets sida ser vi allvarligt på problemet som
            många upplever med att inte ha tillgång till kontanter i dagens
            Sverige, särskilt i glesbygden där det ofta råder brist på uttagsautomater.
            På de bankkontor som finns kvar minskar kontanthanteringen och
            har i många fall helt och hållet upphört.
          </note>
          <note>
            Den lägesbeskrivning som redovisas i Länsstyrelsen i Dalarnas
            återrapportering till regeringen lyfts en rad orosmoment fram,
            bland annat tekniska utmaningar och svårigheter för inte minst
            de äldre att behärska tekniken för elektroniska betalningar.
          </note>
          <note>
            Därför anser vi i Vänsterpartiet att det är angeläget att staten
            tar sitt ansvar och även fortsättningsvis säkerställer tillgången
            till betalmedel för alla i Sverige. Regeringen skulle kunna överväga
            möjligheten att ge tilläggsdirektiv till de utredningar som just
            nu pågår på området. Ett förslag är att den parlamentariskt sammansatta
            kommitté som regeringen besluta ­ de om i juni 2015 ska lämna
            förslag till inriktning och utformning av en sammanhållen politik
            för en långsiktigt hållbar utveckling i Sveriges landsbygder.
            Här finns det möjlighet att tillgodose dessa behov.
          </note>
          <note>
            Jag stöder alla mina reservationer, men jag yrkar bifall endast
            till reservation 3.
          </note>
          <note type="speaker">
            Anf. 62 ERIK OTTOSON (M) replik:
          </note>
          <note>
            Herr talman! Tack, Emma Wallrup, för ett intressant inlägg i
            debatten!
          </note>
          <note>
            Jag har läst Vänsterpartiets reservationer, och Emma Wallrup
            och jag har debatterat postfrågor tidigare. Det är väldigt tydligt
            att man vill få till en förändring, framför allt vad gäller arbetssituationen
            på ett visst företag som måhända är statligt ägt, genom förändringar
            i postlagen.
          </note>
          <note>
            Min fråga till Emma Wallrup är om det inte vore mer lämpligt
            att diskutera arbetsplatslagstiftning och om det verkligen är
            något som ska diskuteras specifikt för ett statligt företag.
          </note>
          <note>
            Sedan förstår jag den mjuka övergången som Emma Wallrup vill
            uppnå till ett mer digitaliserat sätt att förhålla sig till verkligheten.
            Det kan väl låta sympatiskt, men det jag är lite orolig för är
            att vi riskerar att landa i någon form av hämmande av digital
            utveckling. Jag tror att den digitala utvecklingen snarare är
            vägen framåt för landsbygden. Sedan är det självfallet så att
            de som känner att de inte bemästrar den formen av betalningslösningar
            ska ha en fortsatt god samhällsservice.
          </note>
          <note>
            Min fråga till Emma Wallrup blir också: Vore inte samdistribution
            av tidningar och post ett sätt att möjliggöra den mjukare övergången
            till ett digitaliserat samhälle, utan att för den sakens skull
            lägga någon hämsko på digitaliseringen i sig?
          </note>
          <note type="speaker">
            Anf. 63 EMMA WALLRUP (V) replik:
          </note>
          <note>
            Herr talman! Jag tackar för frågorna.
          </note>
          <note>
            Vi vill självklart också se över arbetsplatslagstiftningen. Den
            är väldigt viktig, och där finns mycket att göra på grund av de
            stora avregleringar som har skett de senaste åren och som har
            orsakat oerhörda problem både i kvalitet och i livskvalitet för
            de anställda.
          </note>
          <note>
            Vi måste ha ett markperspektiv och titta på hur människor har
            det. Vi kan inte leva här i vår bubbla, välbetalda och i en enkel
            tillvaro, och sedan stänga av, när väldigt många människor i Sverige
            har en fruktansvärt tuff situation på sin arbetsplats, där kanske
            nästan alla på avdelningen äter Omeprazol. Det finns många sådana
            exempel.
          </note>
          <note>
            Vi måste ha ett markperspektiv, och då behöver vi både se över
            arbetsmiljölagstiftningen och se till att det finns tillräckligt
            med pengar för att utföra de verksamheter som man ska.
          </note>
          <note>
            Vi kan inte fortsätta att öka klyftorna som vi har gjort de senaste
            åren. Vi har rekordmånga miljardärer i Sverige nu samtidigt som
            vi ser hur välfärden och många arbetsplatser, till exempel posten,
            går på knäna.
          </note>
          <note>
            Vi har ett jättehögt avkastningskrav på Postnord. I stället kanske
            vi skulle se över fördelningen i Sverige så att vi har råd att
            göra den mjuka övergången, för vi kommer fortsatt att ha behov
            av posten. Det kommer fortsatt att skickas väldigt många brev
            och paket via internetförsäljning och så vidare, så det här är
            ju funktioner som vi fortsatt kommer att vara beroende av. Vi
            måste få det att fungera. Men just nu pågår den här omställningen.
            Då måste vi se över det här och göra det på ett bra sätt, samtidigt
            som vi överlag i samhället behöver öka marginalerna där människor
            vistas, där våra barn och gamla vistas, på arbetsplatser, för
            dem som utför servicen så att det här landet kan byggas och vi
            kan stå här nu och ha den här byggnaden omkring oss. Det är människor
            som bygger det med sina händer, och de har rätt till betalning.
            Det är inte antalet miljardärer som ska öka i Sverige, utan vi
            ska fördela resurserna så att vi kan ha bra och goda funktioner.
          </note>
          <note type="speaker">
            Anf. 64 ERIK OTTOSON (M) replik:
          </note>
          <note>
            Herr talman! Jag blir lite tagen av den väldigt omfattande retoriken
            och märker att Emma Wallrup brinner för de här frågorna. Det är
            väldigt bra.
          </note>
          <note>
            Det som slår mig är att ingenstans längs vägen upplevde jag några
            konkreta förslag om hur det här ska uppnås mer än att vi ska spola
            tillbaka bandet. På något sätt ska vi tvinga upp brevvolymerna
            så att det blir mer lukrativt att bedriva postverksamhet, alternativt
            bara förstatliga hela rasket och då inte bekymra oss över hur
            mycket post folk egentligen behöver skicka utan ha ett oförändrat
            postväsen i alla fall. Att det inte behöver finnas någon direkt
            koppling mellan hur posten arbetar och hur mycket post man ska
            behöva skicka är då den andra varianten. Jag ställer mig själv
            väldigt frågande till båda delarna.
          </note>
          <note>
            Jag tror att vi kommer att behöva acceptera att posten genomgår
            en stor förändring. Och ibland svider förändring; det är helt
            riktigt. I en bransch som sakta men säkert håller på att krympa,
            beroende på en större samhällsförändring, kommer det att bli stora
            förändringar. Man kan inte garantera samma nivå som tidigare.
          </note>
          <note>
            Vad sedan gäller arbetsmiljölagstiftningen ska man självfallet
            inte behöva må dåligt av att gå till jobbet, men det är ju ett
            arbetsgivaransvar som vi i den här kammaren inte riktigt bär.
            Vårt främsta verktyg där är antingen lagstiftning eller ägardirektiv.
            Lagstiftningen på området är väldigt tydlig, och ägardirektiven
            tror jag är fel väg att gå.
          </note>
          <note>
            Jag tror att det finns en fara med att Emma Wallrup står i riksdagens
            talarstol och förespeglar att vi på något sätt kan lösa det här
            genom ett klubbslag från herr talmannen. Det skapar förväntningar
            som vi aldrig kan infria.
          </note>
          <note>
            Jag återgår till frågan. Skulle det inte kunna vara så att samdistribution
            skapar bättre förutsättningar för den här mjuka övergången och
            också ska ­ par bättre förutsättningar för en bra situation på
            arbetsmarknaden?
          </note>
          <note type="speaker">
            Anf. 65 EMMA WALLRUP (V) replik:
          </note>
          <note>
            Herr talman! Jag har pratat med Seko om samdistribution. Det
            de lyfter fram är att risken finns att de måste gå upp klockan
            fem och sortera posten för att det ska funka. Det är det som är
            problemet. Annars låter det smart, så att säga. Jag tror att man
            behöver vara så effektiv som möjligt i sina lösningar, men just
            här verkar det finnas en del problem att lösa.
          </note>
          <note>
            Det som jag vill lyfta fram, och som också Posten och Seko lyfter
            fram, är att det helt enkelt behöver vara bättre balans mellan
            ekonomiska krav och servicemål. Det handlar bland annat om att
            minska avkastningskravet i den här övergången för att få verksamheten
            att fungera. Sedan handlar det också om ett beslut om en ny postlag
            som ger tydligare direktiv till företagen samt om att som ägare
            ställa krav på goda arbetsförhållanden och sjysta anställningar,
            både för företagen och för anställda hos underleverantörer. Det
            är sådant som vi kan sätta riktlinjer för Postnord att genomföra.
          </note>
          <note type="speaker">
            Anf. 66 ROBERT HALEF (KD):
          </note>
          <note>
            Herr talman! För Kristdemokraterna är det viktigt att människor
            ska kunna bo och leva i hela Sverige. Vi vill att hela vårt land
            ska leva. Människor ska själva välja var de vill leva och bo.
          </note>
          <note>
            Det förutsätter dock att det i hela landet finns en grundläggande
            service av tjänster, oavsett om man lever i Värmlands skogar eller
            i Stockholms skärgård. Kristdemokraterna vill ha fungerande service,
            såsom barnomsorg, skola, sjukvård och infrastruktur, i hela landet.
            Det är likaså nödvändigt att ha tillgång till posttjänster av
            god kvalitet, och det behövs lättanvändbara och fungerande betaltjänster.
            Detta är grundläggande behov som har stor påverkan på människor
            och näringsliv på landsbygden och i samhället i övrigt.
          </note>
          <note>
            Herr talman! Vårt samhälle blir alltmer digitaliserat. Det är
            viktigt att även människor och företag på landsbygden inkluderas
            i den digitala samhällsutvecklingen. Därför är det viktigt att
            glesbygdens tillgång till elek ­ troniska betaltjänstlösningar
            och postservice säkerställs. Om inte samhällsservicen på landsbygden
            möter människornas och företagens behov kommer fler att välja
            att flytta från landet till staden.
          </note>
          <note>
            Åtgärder för att säkerställa en god och tillgänglig samhällsservice
            har stor betydelse för befolkningens möjligheter att stanna kvar
            och arbeta i glesbygden. PTS har ett stort ansvar för att säkerställa
            en välfungerande postservice i hela landet.
          </note>
          <note>
            Herr talman! Samdistribution av tidningar och post är viktigt,
            eftersom det skapar bättre förutsättningar för att upprätthålla
            servicenivån på landsbygden. Samdistributionen har både miljömässiga
            och samhällsekonomi ­ ska fördelar.
          </note>
          <note>
            Kristdemokraternas uppfattning är att samdistribution av tidningar
            och post är särskilt angeläget på landsbygden. En samordnad distribution
            av post och tidningar skapar bättre förutsättningar för att upprätthålla
            servicenivån på landsbygden trots minskande volymer för både tidningar
            och brev.
          </note>
          <note>
            Herr talman! Jag yrkar bifall till Alliansens gemensamma reservation
            nr 4.
          </note>
          <note>
            (Applåder)
          </note>
          <note>
            I detta anförande instämde Erik Ottoson och Jessica Rosencrantz
            (båda M).
          </note>
          <note type="speaker">
            Anf. 67 KARIN SVENSSON SMITH (MP):
          </note>
          <note>
            Herr talman! Posten, som är en väldigt viktig funktion för många,
            är ganska reglerad lagmässigt. Det finns ett mål. Det finns också
            sagt vilket pris den ska ha. Ibland när jag har läst postlagen
            och sett målsättningarna har jag funderat på hur kollektivtrafiklagen
            ser ut. Jag skulle önska att man kunde titta över om en del av
            regleringarna för postverksamheten kanske borde gälla även för
            kollektivtrafiken i fråga om klara mål för service och leverans
            till kunderna. Men det är inte riktigt meningen att jag ska prata
            om det nu, eftersom betänkandet handlar om postfrågor och grundläggan
            ­ de betaltjänster.
          </note>
          <note>
            Jag tycker att det är viktigt att vi låter den utredning som
            nu finns jobba färdigt, och jag har höga förväntningar på den.
            I väntan på att den blir klar yrkar jag bifall till förslaget
            i betänkandet och avslag på samtliga motioner.
          </note>
          <note>
            Det är inte bara Alliansen som är intresserad av att prova möjligheterna
            med samdistribution. Vi lever alla i en värld där vi vet att mängden
            brev minskar. Utmaningen att leverera en fullgod postservice i
            hela landet blir större i samband med det, och då måste man prova
            innovativt nya möjligheter. Det är inte heller så att leverans
            av dagstidningar är en ökande marknad. Jag förutsätter att utredningen
            provar de möjligheter som finns och hittar möjligheter att förbättra
            servicen utan att försämra för de anställda.
          </note>
          <note>
            Jag hade nöjet och äran att ta emot den namninsamling som Seko-anställda
            inom Posten gjort med upprop och krav om bättre arbetsvillkor.
            Jag har själv i min bekantskapskrets människor som berättat för
            mig hur de får springa allt längre. Deras utdelningsområden ökar,
            liksom konkurrensen. De ökade områdena gör att förslitningen ökar.
            Frånsett att det förstås är väldigt dåligt för de anställda ökar
            det också sjukskrivningsposterna i samhället. Oavsett vilket parti
            vi tillhör borde det ligga i vårt intresse att förebygga sjukskrivningar
            och se till att människor kan utföra sitt arbete utan att bli
            förslitna i förtid och kanske tvingas gå innan de uppnått pensionsålder.
            Då är det väldigt viktigt att Postnord är ett effektivt företag
            sett ur samhällets perspektiv, ägarens perspektiv och även de
            anställdas perspektiv.
          </note>
          <note>
            Det är viktigt att återupprätta möjligheten till yrkesstolthet.
            Och då är kanske målet att minst 85 procent av posten ska komma
            fram i tid lite väl lågt. Jag fann till min förvåning häromveckan
            att jag fått ett personligt brev adresserat till en moderat kollega
            hem i min brevlåda. Sådant ska nog inte förekomma. Det ska vara
            mer än 85 procent av posten som kommer rätt och kommer fram i
            tid.
          </note>
          <note>
            I ett lite större perspektiv har vi från olika håll enats om
            att vi måste minska oljeinnehållet i våra transporter. Också ur
            det perspektivet måste man fundera på vad digitaliseringen innebär.
            Den innebär självklart vissa uppenbara fördelar, att man inte
            rent fysiskt distribuerar lika mycket, men det är faktiskt också
            vissa saker som ökar. Från fönstret där jag sitter och arbetar
            i hemmet kan jag se diverse paketbilar som kommer med saker som
            mina grannar beställt på nätet. De kommer efter varandra. Jag
            undrar i mitt stilla sinne om leveransen alltid är så effektiv.
          </note>
          <note>
            Vi ska utreda saken och fundera på hur vi kan förbättra samhällsservicen.
            Hur kan post- och paketdistributionen – den senare tror jag ökar
            – uppfylla kraven på goda villkor för de anställda, minskat oljeinnehåll
            i transporterna och så stor ekonomisk effektivitet som möjligt?
            Det är en stor utmaning, men jag är alldeles tvärsäker på att
            vi från samarbetsregeringen kommer att tackla den så ambitiöst
            som möjligt.
          </note>
          <note type="speaker">
            Anf. 68 TERES LINDBERG (S):
          </note>
          <note>
            Herr talman! Vår förmåga att kommunicera är någonstans grunden
            för mänskligheten. Det är genom att kommunicera med varandra som
            vi för utvecklingen framåt. Genom att kommunicera med varandra
            skapar vi både förändring och utveckling, och vi förverkligar
            drömmar. Inte minst är det genom att kommunicera som vi bildar
            oss på olika sätt.
          </note>
          <note>
            Vårt sätt att kommunicera förändras hela tiden. Just nu kanske
            det går fortare än någonsin, i samband med teknikutvecklingen.
            År 1632 dog Gustav II Adolf vid slaget vid Lützen. Det tog tre
            veckor för hovet att få reda på att konungen hade avlidit. Om
            detta hade skett i dag hade vi antagligen fått informationen livesänd
            eller streamad över nätet direkt, helt utan urskiljning.
          </note>
          <note>
            Tekniken förändrar vårt sätt att kommunicera, men den ändrar
            inte vårt behov av att meddela oss med varandra. Jag är övertygad
            om att det även i framtiden kommer att finnas ett behov av en
            väl fungerande postservice i hela vårt land.
          </note>
          <note>
            Digitaliseringens hastighet innebär förändringar i hur vi organiserar
            samhällsservicen. Det är såklart nödvändigt att vi ser över den.
            Just nu pågår en översyn av postlagstiftningen. Det ligger i tiden,
            särskilt med tanke på hur snabbt förändringar sker.
          </note>
          <note>
            Vi har ett stort land med många invånare, och det är många som
            inte bor i städer utan i glesbygd. Dagens postlagstiftning tar
            hänsyn till detta, och vi utgår också ifrån att regeringen och
            Post- och telestyrelsen fortsätter att bevaka samhällets behov
            av posttjänster och postservice över hela landet, till alla landets
            invånare.
          </note>
          <note>
            Vänsterpartiet lyfter i sin reservation fram frågor om arbetsförhållandena
            för de anställda i Postnord. Det är inte så länge sedan fackförbundet
            Seko lämnade in ett upprop om detta. Personligen är jag väldigt
            oroad över utvecklingen och situationen, särskilt efter den fusion
            som gjordes mellan den svenska staten, eller den svenska posten,
            och den danska posten och som resulterade i Postnord.
          </note>
          <note>
            För mig handlar det inte bara om den situation som har uppstått
            som en konsekvens för de anställda, utan snarare om den samhälleliga
            verksamhet som i Sverige har fungerat väldigt bra både organisatoriskt
            och ekonomiskt. Men efter fusionen tycks den mindre välfungerande
            danska postens verksamhet ha smittat ned även verksamheten i Sverige.
          </note>
          <note>
            Vi socialdemokrater följer frågorna nogsamt, för de är både viktiga
            och angelägna. Frågan om arbetsmiljön är naturligtvis central
            särskilt för dem som jobbar inom Postnord, men den hör inte riktigt
            hemma här. Det är arbetsmiljölagstiftningen som reglerar de här
            frågorna, och därtill kommer Arbetsmiljöverkets föreskrifter och
            såklart överenskommelsen mellan parterna. Det kanske också är
            där som frågorna ska ligga, och inte i trafikutskottet.
          </note>
          <note>
            Herr talman! Jag måste nämna något om den reservation som Moderaterna,
            Centerpartiet, Liberalerna och Kristdemokraterna har lämnat om
            samdistributionen. Detta har påtalats för regeringen, som också
            har tagit frågan på allvar och lyft in den i den pågående Postutredningen.
            Jag har därför svårt att se vad som egentligen eftersträvas i
            denna reservation och vad regeringen skulle kunna göra ytterligare
            i dagsläget. Vi får väl helt enkelt återkomma till det när utredningen
            är färdig.
          </note>
          <note>
            Herr talman! Avslutningsvis yrkar jag bifall till utskottets
            förslag i betänkandet.
          </note>
          <note>
            (Applåder)
          </note>
          <note>
            I detta anförande instämde Johan Andersson, Lars Mejern Larsson,
            Pia Nilsson, Leif Pettersson och Suzanne Svensson (alla S).
          </note>
          <note type="speaker">
            Anf. 69 EMMA WALLRUP (V) replik:
          </note>
          <note>
            Herr talman! Det gläder mig att du lyfter fram arbetsrätten,
            Teres Lindberg, att du tydligt ser att man behöver komma till
            rätta med den här saken och att ni bevakar vad som hände vid sammanslagningen
            mellan den sven ­ ska och den danska posten.
          </note>
          <note>
            Man kan dock inte fly från sitt ansvar när man sitter på en position
            och har ett ansvar. Motionen väcktes här i riksdagen och kom upp
            i vårt utskott därför att tjänstemän i riksdagen ansåg att den
            hör till vårt utskott. Då kan inte vi som politiker skicka iväg
            den till andra utskott. Sedan kommer detta säkert också upp i
            arbetsmarknadsutskottet, och de ska titta på sina delar.
          </note>
          <note>
            I vårt utskott skulle vi till exempel kunna titta på avkastningskravet
            och lagstiftningsförfarandet. Vi skulle kunna se till samhällsuppdraget
            och hur man kan stärka det och utformningen av det hela så att
            vi kan tillgodose postens behov när det gäller att kunna utföra
            en bra verksamhet och samtidigt ha en bra arbetsrätt.
          </note>
          <note type="speaker">
            Anf. 70 TERES LINDBERG (S) replik:
          </note>
          <note>
            Herr talman! Det kanske är detta som gör det hela komplicerat.
            Vårt ansvar i trafikutskottet är att tillgodose samhällsservicen
            med postutdelning till svenska folket. Det är klart att vi emellanåt
            hamnar nära intresset för både postdistributörer och de anställda
            som jobbar inom postal verksamhet.
          </note>
          <note>
            Dilemmat när det gäller avkastningskravet är att inte heller
            detta är en fråga för trafikutskottet. Det är näringsutskottet
            som handhar de statliga bolagen. Inte heller den frågan hör alltså
            riktigt hemma här. Jag vet dock att det förs en ständigt pågående
            diskussion i näringsutskottet, och jag förutsätter att de diskuterar
            avkastningskraven också för Postnord precis som för alla andra
            bolag. Men fortfarande hör inte frågan riktigt hemma här.
          </note>
          <note type="speaker">
            Anf. 71 EMMA WALLRUP (V) replik:
          </note>
          <note>
            Herr talman! Jag håller med om att det kan vara lite diffust.
            Det är flera utskott som har ansvar för frågan, och det är inte
            helt självklart på vilket utskott ansvaret faller. Men motionen
            har hamnat här, och vi måste hantera den och ta ansvar för detta.
          </note>
          <note>
            Vi tittar ju på arbetsmiljön när det gäller till exempel åkerinäringen.
            Om vi ska ha en god samhällsservice som fungerar måste vi se till
            att förhållandena i produktionen fungerar, och det är det de inte
            gör här. Det är därför också vi i trafikutskottet, som har ansvar
            för posten, behöver se över det här ordentligt.
          </note>
          <note type="speaker">
            Anf. 72 TERES LINDBERG (S) replik:
          </note>
          <note>
            Herr talman! Grundproblematiken är egentligen denna: Vi har haft
            en postverksamhet i Sverige som till och med har varit lönsam
            för staten. Men nu har vi en fusion som gjordes under den förra
            regeringen med den danska posten, och den danska posten har varit
            en verksamhet som de facto blöder. Den resultatvinst man gör i
            Sverige slås ihop med den resultatförlust man gör i Danmark, vilket
            blir ett stort problem. Detta är också en effekt av att man pressar
            de anställda inom Postnord i Sverige.
          </note>
          <note>
            Detta är såklart ingenting som vi tycker är bra på något sätt.
            Men det är så här verksamheten ser ut i dag, och det är väl snarare
            det man behöver se över. Vad är det egentligen som har hänt, och
            på vilket sätt är det rimligt att en förhållandevis välfungerande
            verksamhet i Sverige slaktas på grund av en dålig affär som en
            före detta regering har gjort?
          </note>
          <note type="speaker">
            Anf. 73 CHRISTINA ÖRNEBJÄR (L):
          </note>
          <note>
            Herr talman! Vi pratar stort och vi pratar smått här i kammaren,
            men vad det än är vi debatterar är det frågor som berör människor.
            Ibland är det många, och ibland är det färre, men oavsett vilket
            är varje enskild fråga viktig för någon. Att servicen behålls
            på landsbygden berör möjligen i första hand dem som bor i glesbygd
            och på landsbygd, och en och annan sommargäst, men det gör inte
            frågan mindre angelägen för dem det berör.
          </note>
          <note>
            Många gånger är de platser i landet där postservicen dras ned
            samtidigt de där digitaliseringen har gått långsammast – med andra
            ord de ställen där det finns allra färst alternativ.
          </note>
          <note>
            Karin Svensson Smith nämnde det här med brev som kom från en
            moderat kollega och som hamnade fel. Jag känner igen det där.
            Det händer mig också att post kommer fel; vi är många med liknande
            namn. Som kuriosa kan jag nämna en händelse. Vi hade tagit kort
            på barnen inför julen och skickat iväg till släkt och vänner.
            De blev kvar i de röda julbrevlådorna när de plockades in för
            vintern. De delades ut först julen efter med ett mycket ursäktande
            brev från posten, till stor munterhet för släkt och vänner och
            med en moralisk vinst för mig och maken som så falskeligen hade
            anklagats för att inte ha skickat några julkort. Det året fick
            folk två julkort. Detta händer alltså, absolut!
          </note>
          <note>
            Det är jättebra att utredningen görs, men frågan är hur länge
            vi ska vänta. För oss liberaler är det viktigt att människor ska
            kunna välja var de vill leva, bo och verka. För att hela landet
            ska vara ett alternativ behöver viss grundläggande service finnas.
            Samdistribution är ett sätt att se till att postservicen på landsbygden
            finns kvar. Det är i sin tur ett sätt att få hela Sverige att
            leva.
          </note>
          <note>
            Jag yrkar därför bifall till reservation 4.
          </note>
          <note>
            (Applåder)
          </note>
          <note>
            I detta anförande instämde Erik Ottoson och Jessica Rosencrantz
            (båda M) samt Robert Halef (KD).
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17.)
          </note>
          <note>
            § 15 Cykelfrågor
          </note>
          <note>
            Trafikutskottets betänkande 2015/16:TU7
          </note>
          <note>
            Cykelfrågor
          </note>
          <note>
            föredrogs.
          </note>
          <note type="speaker">
            Anf. 74 BORIANA ÅBERG (M):
          </note>
          <note>
            Herr talman! Dansbandsmusikern och artisten Danne Stråhed har
            skrivit en hyllningssång till cykeln där han upprepar fem gånger
            på bred skån ­ ska: Cykeln är nyckeln till friheten, cykeln är
            nyckeln till allt.
          </note>
          <note>
            Han har rätt i mycket, Danne Stråhed. Kanske är inte cykeln lösningen
            på alla problem, men den ger mycket frihet, särskilt i storstäderna
            där det oftast är lättare att ta sig fram med cykel än med bil.
            Att använda cykeln som transportmedel ger också en större ekonomisk
            frihet, då man inte har dyra bränslekostnader, parkeringsutgifter,
            fordonsskatt, reparationsutgifter och så vidare.
          </note>
          <note>
            För en grupp människor, invandrarkvinnor från muslimska länder,
            har cykellektionerna, som många kommuner i samarbete med Röda
            Korset och andra organisationer ordnat , verkligen banat vägen
            till friheten. Dessa kvinnor har utmanat uråldriga normer och
            har på kuppen kunnat få jobb, exempelvis inom hemtjänsten. De
            har blivit självförsörjande och oberoende av sina män eller samhället.
          </note>
          <note>
            Cykeln ger alltså både frihet och understöder arbetslinjen, vilket
            är något som tilltalar oss moderater.
          </note>
          <note>
            Cykling ger också bra motion och är positivt för miljön. Många
            har upptäckt fördelarna med att cykla, och därför blir cyklisterna
            fler och fler för varje dag.
          </note>
          <note>
            Men är allt frid och fröjd så att vi politiker kan luta oss tillbaka?
            Naturligtvis inte. Förra året gav riksdagen ett skarpt tillkännagivande
            till regeringen att snarast återkomma med en nationell strategi
            som tar hänsyn till viktiga frågor för att få fler att välja cykeln
            som färdmedel. Idén bakom tillkännagivandet var att cykling ska
            vara ett så tillgängligt, säkert, funktionellt och attraktivt
            trafikslag att människor väljer att cykla. Vi som politiker ska
            skapa förutsättningar för människor att göra kloka val, inte nödvändigtvis
            med pekpinnar, förbud och tvångsåtgärder.
          </note>
          <note>
            Att se cykling som ett eget, likvärdigt transportsätt med specifika
            behov i infrastrukturen är en grundläggande förutsättning för
            att möta dagens, och ännu mer framtidens, transportutmaningar.
          </note>
          <note>
            Elcyklar och snabba cyklar förutspås vara ett framtidskoncept,
            och andra länder i Europa har redan sprungit om, eller snarare
            cyklat om, Sverige när det gäller användandet av elcyklar. I Holland
            till exempel säljs 200 000 elcyklar varje år. Elcykeln har en
            stor fördel i jämförelse med en vanlig cykel: Den är lättare att
            framföra i uppförsbacke och i motvind. Cyklisten som arbetspendlar
            behöver inte bekymra sig för att komma till jobbet trött och svettig.
            Nackdelen är förstås priset, men i takt med att fler väljer elcykel
            i stället för, eller som komplement till, en bil kommer begagnatmarknaden
            på elcyklar att växa och priserna därmed att sjunka.
          </note>
          <note>
            I Alliansens reservation understryker vi vikten av att det skapas
            förutsättningar för användandet av elcykel, främst när det gäller
            infrastruktur. Är det optimalt att elcyklar och snabba cyklar
            delar cykelbana med vanliga cyklar och gående? Funktionell infrastruktur
            är en av de frågeställningar som vi lyft fram och som vi förväntar
            oss att den nationella strategin ger svar på.
          </note>
          <note>
            I Alliansens gemensamma reservation pekar vi på en viktig fråga,
            nämligen säkerheten. Det är oroande att antalet cykelolyckor har
            ökat det senaste året. Kan det vara så att antalet cykelolyckor
            ökar för att cyklandet ökar? Nej, något sådant samband finns inte.
            På uppdrag av Cykelfrämjandet undersöktes sambandet mellan cykelresor,
            säkerhet för cyklisterna och antalet skador. Studien visade att
            ju fler som cyklade desto säkrare var cykelvägarna. Det blir som
            frågan om hönan och ägget. Vad kom först – ökningen av antalet
            cyklister eller förbättringen av cykelvägarna?
          </note>
          <note>
            Bra cykelinfrastruktur leder till att fler använder cykel. Och
            ju fler som använder cykel, desto mer motiveras kommunerna att
            förbättra cykelinfrastrukturen ytterligare och hålla en hög standard
            på drift och underhåll, inklusive vinterväghållning och halkbekämpning.
            Det behövs fler cykelbanor där de cyklande separeras från de gående
            samt fler cykelmotorvägar som kan minska barriäreffekter från
            korsande spår och vägar.
          </note>
          <note>
            I den av förra alliansregeringen tillsatta Cyke lutredningen
            föreslogs det bland annat en del förbättringar för cyklister i
            stadsmiljö, till exempel möjligheten för cyklister att göra en
            högersväng vid rödljus för biltrafik.
          </note>
          <note>
            Förutom de konkreta åtgärderna för att uppnå målsättningen att
            ingen ska dödas eller skadas allvarligt i trafiken bör mer forskning
            och statistik vad gäller cykling prioriteras för att öka både
            användande och säkerhet. Vi hoppas att den kommande cykelstrategin
            ska fokusera på fortsatt och kraftfullt arbete för att minska
            antalet cykelolyckor.
          </note>
          <note>
            Herr talman! Naturligtvis står vi bakom alla våra reservationer,
            men för tids vinnande yrkar jag bifall till reservationerna 1
            och 4.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Erik Ottoson, Edward
            Riedl och Jessica Rosencrantz (alla M), Göran Lindell (C) samt
            Robert Halef (KD).
          </note>
          <note type="speaker">
            Anf. 75 GÖRAN LINDELL (C):
          </note>
          <note>
            Herr talman! Även Centerpartiet ser flera perspektiv där cykeln
            som transportsätt tillför mycket positivt för såväl den enskilde
            och folkhälsan som för samhället på andra sätt.
          </note>
          <note>
            De motioner med anknytning till c ykelfrågor som vi här har att
            behandla handlar till stor del om två områden: behovet av att
            samhället på ett strukturerat sätt stimulerar och underlättar
            för cykling samt hur vi ska åstadkomma en säkrare trafikmiljö
            för den som cyklar.
          </note>
          <note>
            I både motioner och kansliets skrivelser hänvisas ofta till Kent
            Johanssons c ykelutredning från 2012 , och vi tycker också att
            den innehåller mycket som är värt att ta hänsyn till och ytterligare
            mycket att implementera i cykelmiljön.
          </note>
          <note>
            Till att börja med är bara det faktum att cykeln behandlas som
            ett eget transportsätt med sina egna behov och förutsättningar
            en viktig utgångspunkt. Även utredningens slutsats om att det
            inte är genomgripande lag ­ ändringar utan förhållningssättet
            från nationell, regional och inte minst lokalpolitisk nivå som
            kan göra skillnad. Även detta är en viktig utgångspunkt.
          </note>
          <note>
            Just därför behövs en samlad cykelstrategi. Det tillkännagivande
            som riksdagen riktat i frågan verkar nu vara på väg att åtminstone
            börja leda till handling, och det är något som vi otåligt väntar
            på.
          </note>
          <note>
            En förutsättning för att cykeln ska bli ett vinnande transportsätt
            i längden är att vi får bukt med olycksutvecklingen. Cykling måste
            på samma sätt som bilkörning styras i en tydlig riktning mot nollvisionen.
            Här finns mycket kvar att göra.
          </note>
          <note>
            Centerpartiet menar att ett brett angreppssätt är nödvändigt
            och att ovan nämnda cykelstrategi saknas . Det handlar om att
            planera på ett bättre sätt för säkrare kommunikationsleder för
            cykel, i såväl ny och gammal stadsbebyggelse som på landsbygdsvägar.
            Men det är också viktigt att riskerna uppmärksammas i alltifrån
            trafikregler och information till andra mjuka faktorer samtidigt
            som cyklingens fördelar lyfts fram.
          </note>
          <note>
            Herr talman! Vi i Centerpartiet står naturligtvis bakom alla
            våra reservationer, men för tids vinnande nöjer jag mig med att
            yrka bifall till reservationerna 1 och 4.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Edward Riedl, Erik
            Ottoson och Jessica Rosencrantz (alla M) samt Robert Halef (KD).
          </note>
          <note type="speaker">
            Anf. 76 EMMA WALLRUP (V):
          </note>
          <note>
            Herr talman! Klimatförändringarna gör sig alltmer påminda, inte
            bara här i form av denna vinter med blidväder utan också genom
            de snöstormar vi såg i USA i mitten av januari. I New York utlystes
            katastroftillstånd. Invånarna i de värst drabbade områdena av
            delstaten fick undsättas.
          </note>
          <note>
            Runt om på jorden sker i dag regelbundet stora katastrofer på
            grund av extrema väderhändelser. Det handlar om alltifrån en rekordstark
            El Ni ñ o förra året till exempelvis en rekordstark orkan i sydvästra
            Mexiko. Den dödade 14 personer och orsakade skador för 300 miljoner
            dollar. Runt om i världen kan vi se att torka och översvämningar
            drabbar människor hårt.
          </note>
          <note>
            Det är skrämmande saker. Men vi kan fortfarande agera, enligt
            forskningen. Vi har fortfarande möjligheter att påverka utvecklingen.
            Om det går lite längre kommer vi inte att ha det. Men vi kan fortfarande
            påverka utvecklingen.
          </note>
          <note>
            Det lägger ett oerhört ansvar på oss, särskilt på oss transportpolitiker.
            Vi har nämligen stor möjlighet att påverka utsläppen i Sverige.
            Vi har möjlighet att vara en förebild för andra länder. Ett litet
            lands starkaste möjlighet att påverka världen är att vara en förebild.
            Kina är till exempel ofta här och tittar på våra lösningar och
            så vidare.
          </note>
          <note>
            Vi bör därför mer än någonsin prioritera satsningar på kollektivtrafik
            och cykel. Då är det fint att cykelstrategin är på gång. Vi ser
            verkligen fram emot en bra cykelstrategi, som ska leda oss framåt,
            som tar rejäla kliv och där man nogsamt tittar på hur man kan
            lösa de stoppklossar som finns för att utveckla cyklingen. Det
            är väldigt positivt.
          </note>
          <note>
            I Vänsterpartiet är vi också glada över att innehållet i vår
            motion togs till vara när det gäller ett konkret mål för med hur
            mycket cyklingen ska öka. Det är positivt att ha något att styra
            mot, och vi kommer att kunna utvärdera arbetet på ett tydligare
            sätt.
          </note>
          <note>
            I en utredning som blev klar ungefär 2014 konstaterar statens
            utredare att det inte behövs särskilt många lagförändringar, vilket
            sas här tidigare. Det är snarare planeringsprocesserna som man
            behöver jobba med. Men det behövs också resurser. De räknar med
            att man skulle behöva lägga till ungefär 1 miljard.
          </note>
          <note>
            Det talas också mycket om cykelparkeringar. I cykelstäder runt
            om i världen kan det vara problematiskt med cykelparkeringar.
            Man bör titta strategiskt på det, vid kollektivtrafiknoder men
            också vid större arbetsplatser. Man bör se på det på ett strategiskt
            sätt över lag. Det kan nämligen ställa till det.
          </note>
          <note>
            Stora samhällsvinster kan göras med cykling, helt enkelt i fråga
            om att rädda vår planet – som ju är det största ansvaret vi har
            i vår tid – men också när det gäller att gynna människors hälsa.
            Genom att cykla kan man trans ­ portera sig på ett hälsosamt sätt.
            Det är också gynnsamt för låginkomst ­ tagare eftersom det är
            ett billigt transportmedel. Det finns alltså många fördelar med
            cykling. Det tror jag att alla här i kammaren tycker.
          </note>
          <note>
            När man jobbar med strategin skulle man kunna titta på intressanta
            exempel runt om i världen. Jag tycker att Groningen i Holland
            är väldigt intressant. Där har medveten stadsplanering lett till
            att det går dubbelt så fort att ta sig genom staden till vissa
            centrum med cykel som det gör med bil. Man kan alltså göra oerhört
            mycket för att gynna att vi transporterar oss på rätt sätt.
          </note>
          <note>
            Jag vill också lyfta fram vår reservation. Jag yrkar bifall till
            reserva ­ tion 2. I den tar vi upp behovet av att se över hur
            man gör när man bygger om till två-plus-ett-vägar. Problemet är
            att cykelvägarna försvinner då. Möjligheten att över huvud taget
            färdas med cykel eller att gå kan försvin ­ na när två-plus-ett-vägar
            byggs. Det kan skapa problem på landsbygden där barnen inte ens
            kan besöka grannen. Jag har lyft fram det här tidigare i talarstolen.
            Vi har nämligen tryckt på om det här ganska länge.
          </note>
          <note>
            Trafikverket ser inte till att det finns cykelvägar, där det
            egentligen borde finnas, vid varje ombyggnad av två-plus-ett-väg.
            Därför vill vi att man lägger in ett tydligare uppdrag till Trafikverket
            om det. Det är ganska mycket cykelväg i landet som försvinner,
            just i glesbygd, när vi bygger om två-plus-ett-vägarna.
          </note>
          <note>
            Med det yrkar jag bifall till reservation 2.
          </note>
          <note type="speaker">
            Anf. 77 CHRISTINA ÖRNEBJÄR (L):
          </note>
          <note>
            Herr talman! När jag började i gymnasiet flyttade vi från Örebro
            till Kumla. De flesta av mina kompisar bodde alltså kvar i Örebro.
            Jag ville självklart åka dit så ofta jag kunde. Problemet var
            att busskortet inte gällde på kvällar och helger. Vad gjorde då
            en 16-åring som hade alla kompisar drygt två mil bort? Det blev
            många telefonsamtal, vilket inte var inte jättepopulärt. Det här
            var på det glada 90-talet, internets barndom. Jag har försökt
            förklara för mina barn vad som hände när man använde internet,
            att telefonerna inte fungerade och att det inte fanns någon Skype
            som man kunde umgås genom. Det är obegripligt för dem.
          </note>
          <note>
            Vad gjorde jag för att inte bara kunna prata med kompisarna i
            telefon utan även träffa dem? Jag hade inget val. Jag satte mig
            på cykeln och cyklade längs gamla E3:an till Örebro. Det tog ungefär
            en timme dit. Det tog väldigt mycket längre tid på hemvägen eftersom
            det nästan bara var uppförsbackar.
          </note>
          <note>
            Jag vet många som cyklar den vägen än i dag. De cyklar mellan
            kommunerna eftersom de jobbar i den ena och bor i den andra. Nu
            går det dessutom hyfsat att cykla där. Man har nämligen byggt
            ett cykelstråk, längs hela gamla E3:an. När jag cyklade där som
            tonåring var det mer eller mindre livsfarligt. Jag cyklade i vägrenen,
            och bilarna blåste förbi mig i 70–80 – om jag hade tur. För det
            mesta körde de betydligt fortare än så; det var långa raksträckor.
          </note>
          <note>
            Tyvärr ser det ut på det sättet på många ställen. Cykelstråk
            är inte något som prioriteras. Om fler ska våga använda cykeln
            måste det bli säkrare att cykla. Trafiksäkerheten för cyklister
            och gångtrafikanter bör lyftas fram tydligare redan i infrastrukturplaneringen.
            Man ska inte bara låta den bit som förhoppningsvis blir över mellan
            bilväg och dike vara till för cyklisterna. Det är inte bara styvmoderlig
            behandling utan dessutom farligt.
          </note>
          <note>
            Ja, det är en i huvudsak kommunal eller regional fråga. Men staten
            kan bidra, genom att röja upp i regelverket. Att till exempel
            göra cykeln till ett eget trafikslag skulle kunna vara ett annat
            sätt. I dag är det snarast en sorts mellanvariant. Det handlar
            också om att reda ut krångliga trafikregler och att skylta så
            att det blir begripligt och tydligt. Vi låter inte bilisterna
            gissa sig till vilka regler som gäller i en ny stad. Varför ska
            då cyklisterna göra det?
          </note>
          <note>
            Just otydligheten skapar irritation och leder till farliga vägar.
            Trafikreglerna för cyklister bör ses över och skärpas. I takt
            med att cykelhastigheten i pendlingstrafiken till och från jobbet
            ökar måste det finnas ett fungerande trafikregelsystem.
          </note>
          <note>
            En annan del är underhållet. Där staten ansvarar för vägarna
            ska det givetvis finnas ett tydligt uppdrag om underhåll och drift
            av cykelvägar. Ett bra exempel från mitt eget hemlän är jämställd
            snöröjning, där Karl ­ skoga kommun var först ut. Man såg att
            snöröjningen fick olika konsekvenser för kvinnor och män. Män
            åker oftare bil. Kvinnor går och cyklar mer och åker mer kollektivtrafik.
            Vård- och sjukskrivningar till följd av halkolyckor kostar samhället
            fyra gånger mer än vad vinterväghållningen gör. Och de flesta
            singelolyckorna drabbar gångtrafikanter och cyklister. Ändå plogar
            man bilvägarna först och cykel- och gångvägarna sist. De senare
            leder dessutom ofta till busshållplatserna.
          </note>
          <note>
            Även om det är fler som dör när de sitter bakom ratten eller
            är passagerare i en bil är det cyklisterna som dominerar slutenvården.
            23 000 personer behöver varje år söka sig till ett akutsjukhus
            för vård efter att ha varit med om en olycka med cykel. Då har
            vi inte räknat alla de som så att säga bara tar sig till vårdcentralen.
            Det allra vanligaste är singelolyckor som ofta har orsakats av
            dåligt underhåll av vägarna. Det går med andra ord att förebygga
            med bra planering.
          </note>
          <note>
            Nej, staten ska inte och kan inte göra allt. Men om vi tittar
            på framgångsrika länder kan vi se att man samverkar på alla nivåer
            där.
          </note>
          <note>
            Vi ska inte tvinga folk att cykla, men om vi menar allvar med
            att man ska kunna välja cykel före bil måste cykeln ju också vara
            ett riktigt alternativ. Då måste infrastrukturen finnas på plats.
            Frågan om hur vi ska planera för dem som tar buss, cyklar eller
            går bör ställas mycket oftare. Vi ska ta bort hinder och framför
            allt ska man inte bygga nya hinder när det byggs nytt.
          </note>
          <note>
            Vi liberaler står givetvis bakom alla våra reservationer, men
            för tids vinnande yrkar jag bifall till reservationerna 1 och
            4.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Edward Riedl och Jessica
            Rosencrantz (alla M) samt Robert Halef (KD).
          </note>
          <note type="speaker">
            Anf. 78 ROBERT HALEF (KD):
          </note>
          <note>
            Herr talman! Ett långsiktigt och hållbart transportsystem har
            stor betydelse för många delar av vårt samhälle. Det handlar om
            miljön, resandet, hälsan och inte minst landets konkurrenskraft
            som bidrar till utveckling av vårt samhälle.
          </note>
          <note>
            En väl fungerande och tillgänglig infrastruktur är viktig för
            person- och godstrafiken, för turismen och är en förutsättning
            för att det ska fungera för alla som bor på landsbygden att bo
            och även verka i olika delar av landet.
          </note>
          <note>
            Herr talman! Cykeln är ett viktigt transportmedel. Om vi lyckas
            att få fler att använda sig av cykeln som transportmedel och även
            åka mer kollektivt så bidrar det både till bättre hälsa och till
            bättre miljön.
          </note>
          <note>
            Kommuner och regioner bär det stora ansvaret för den lokala och
            regionala cykeltrafiken och staten bör stötta med lagar och regler
            som underlättar för cykling och även bidra med en nationell övergripande
            nationell cykelstrategi för att främja cykling.
          </note>
          <note>
            Herr talman! Jag vill framhålla att vi kristdemokrater vill öka
            resurserna för cykelfrämjande åtgärder under de närmaste åren
            och vi har avsatt extra medel för detta i vårt budgetförslag.
          </note>
          <note>
            Jag vill också påminna om att våren 2015 gjorde riksdagen, på
            initiativ av allianspartierna, ett tillkännagivande till regeringen
            om att arbeta fram en nationell cykelstrategi.
          </note>
          <note>
            Och vi kan konstatera att regeringen nu jobbar med att ta fram
            en natio ­ nell cykelstrategi. Det är positivt!
          </note>
          <note>
            För oss kristdemokrater är det viktigt att fortsätta att arbeta
            för att förbättra förutsättningarna för att det ska bli säkrare
            att cykla och motverka trafikolyckor där cykeln är inblandad.
          </note>
          <note>
            Herr talman! En tredjedel av de resor som görs i dag är kortare
            än fem kilometer och cykeln är därför ett bra alternativ till
            andra färdmedel.
          </note>
          <note>
            Ett ökat cyklande är positivt för att minska trängseln i våra
            städer. Därför är det viktigt att vi underlättar framkomligheten
            för cyklister i städerna.
          </note>
          <note>
            Det är mycket positivt att intresset för cykeln som transportmedel
            har ökat på senare tid.
          </note>
          <note>
            Det är också glädjande att det generella trafiksäkerhetsarbetet
            går framåt. Men tyvärr har antalet som skadas eller dör i cykelolyckor
            ökat, och det är en utveckling som vi måste ta på allvar. Vi behöver
            arbeta för att förebygga cykelolyckor så att det blir säkrare
            att cykla.
          </note>
          <note>
            Det handlar exempelvis om trafikregler, tydlig skyltning, plogning
            av snö och sand under vinterhalvåret och att uppmuntra till att
            allt fler använder cykelhjälm.
          </note>
          <note>
            Kristdemokraterna anser att det är viktigt att transportsystemets
            utformning, funktion och användning fortsätter att anpassas till
            målsättning ­ en att ingen ska dödas eller skadas allvarligt i
            trafiken. Trafiksäkerheten för cyklister och framkomligheten för
            cyklister ska prioriteras vid stadsplanering, och arbetet med
            regelförändringar som underlättar för cykling i våra städer bör
            prioriteras.
          </note>
          <note>
            Herr talman! Kristdemokraterna välkomnar att regeringen efter
            det tillkännagivande som riksdagen gjorde våren 2015 har aviserat
            att det kommer att tas fram en nationell cykelstrategi.
          </note>
          <note>
            Vi anser att detta arbete är värdefullt eftersom mer cykling
            sänker utsläppen, minskar trängseln på våra vägar och ökar folkhälsan.
          </note>
          <note>
            Vi vill samtidigt framhålla att det finns flera förbättringar
            att göra för cyklister och att detta gäller bland annat stadsmiljön.
          </note>
          <note>
            Det är viktigt att vi arbetar för en sammanhängande och säker
            cykelinfrastruktur över kommungränser och över regiongränser som
            bland annat förbättrar framkomligheten för cyklister och underlättar
            för arbetspendling.
          </note>
          <note>
            Ett av de områden som vi anser att det behöver riktas fokus på
            är att det bör arbetas fram riktlinjer som närmare belyser möjligheterna
            för cyklister att göra en högersväng vid rödljus för biltrafik.
          </note>
          <note>
            Även om det är glädjande att cykelns betydelse som transportmedel
            ökar kan vi samtidigt se att när andra trafikantkategorier drabbas
            av färre dödsfall och allvarliga olyckor än tidigare är utvecklingen
            dessvärre inte lika gynnsam för cyklister.
          </note>
          <note>
            Strategin för säkrare cykling som har tagits fram av Trafikverket
            och berörda aktörer är en viktig del i arbetet för att öka trafiksäkerheten
            för cyklisterna.
          </note>
          <note>
            Fokus i den kommande cykelstrategin bör vara att göra cykling
            säkrare med fokus på att minska på antalet olyckor och underlätta
            framkomligheten.
          </note>
          <note>
            Herr talman! Jag vill avslutningsvis framhålla att det behövs
            ett fortsatt och kraftfullt arbete för att öka säkerheten för
            cyklister i trafiken och att det behövs mer av strategiskt och
            förebyggande arbete för att minska antalet cykelolyckor.
          </note>
          <note>
            Vi bedömer att detta ska ske med utgångspunkt från det övergripande
            målet som gäller för allt trafiksäkerhetsarbete: Ingen ska dödas
            eller skadas allvarligt i trafiken.
          </note>
          <note>
            Herr talman! Jag yrkar bifall till Kristdemokraternas reservation
            och till allianspartiernas gemensamma reservation nr 4.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Edward Riedl och Jessica
            Rosencrantz (alla M) samt Göran Lindell (C) och Christina Örnebjär
            (L).
          </note>
          <note type="speaker">
            Anf. 79 KARIN SVENSSON SMITH (MP):
          </note>
          <note>
            Herr talman! Jag ska ta min utgångspunkt i ett sommarprogram
            som sändes sommaren 2015. Det var det sommarprogram som spreds
            mest, och det var Johan Rockström som pratade. Han betonade allvaret
            i klimatfrågan och det ansvar som vi nu har. Han sa att vi måste
            ställa om till att blir planetskötare.
          </note>
          <note>
            Programmet delades mycket och utgjorde en väldigt bra infallsvinkel
            till de diskussioner som fördes inför det globala klimatmötet
            i Paris.
          </note>
          <note>
            Sveriges åtagande följer den förhöjda ambition som klimatmötet
            mynnade ut i. Man enades om att i stället för att arbeta för att
            stabilisera växthusgaserna så att vi åstadkommer en temperaturhöjning
            på max två grader, skulle man försöka att nå en och en halv grad.
            Jag tror att det är få av oss som anar hur ambitiöst det målet
            är, men tyvärr pekar den faktiska utveck ­ lingen fortfarande
            snarare mot fyra grader än mot en och en halv grad.
          </note>
          <note>
            Men samarbetsregeringen har ett åtagande, och vi har en ambition
            som är avancerad. Sveriges bidrag till klimatförhandlingarna var
            att vi ska bli ett av världens första fossilfria välfärdsländer.
            Jag har goda förhoppningar om att vi kan enas kring det, så att
            det inte bara blir samarbetsregeringens åtagande. Fossilfrihet
            var ett begrepp som myntades av den förra regeringen som tog initiativ
            till att utreda en fossilfrihet på väg.
          </note>
          <note>
            Målet i den utredningen var att minst 80 procent av CO 2 ska
            vara borta senast 2030. Det är i ljuset av den som jag ser dagens
            cykelbetänkande.
          </note>
          <note>
            Cykeln är alldeles oöverträffad när det gäller fordon för att
            åstadkom ­ ma resultat både ur samhällets perspektiv och för den
            enskildes klimatansvar. Därför är det glädjande att vi i utskottet
            förra gången när vi debatterade cykelfrågor kunde enas kring två
            tillkännagivanden, dels ett om en nationell strategi för cykeln
            med infrastruktur i centrum, dels ett som myndiggör vuxna cyklister
            att själva välja var man vill cykla.
          </note>
          <note>
            Det är också glädjande att samarbetsregeringen levererar och
            har responderat. Man har satt igång ett arbete med nationell cykelstrategi.
            Man har också reserverat 100 miljoner för cykelfrämjande åtgärder
            2016–2017. Mot den bakgrunden är jag lite förvånad över de reservationer
            som nu finns. Jag yrkar bifall till utskottets förslag i betänkandet
            och avslag på motionerna.
          </note>
          <note>
            När jag talar med cykelorganisationer är de snarare bekymrade
            över den snäva tidshorisont som departementet har när det gäller
            att ta fram den nationella cykelstrategin. Man har talat om att
            man ska leverera den redan i maj i år. Jag hoppas att arbetet
            i första hand blir grundligt. Kan det också gå fort är det väl
            ingen nackdel. Men det viktigaste är att det blir bra.
          </note>
          <note>
            Jag är också rätt nöjd med att vi i utskottet tydligt skriver
            vad vi har för förväntningar på arbetet med den nationella cykelstrategin.
            Vi ger inget tillkännagivande men skriver att vi förväntar oss
            att man återkommer med ett mål. En strategi är inte så mycket
            värd om man inte har en tydlig målsättning. Vad ska hela arbetet
            resultera i? Är det något som är mätbart och kan följas upp?
          </note>
          <note>
            För mig är ett föredöme för sådana mål arbetet med nollvisionen.
            Där satte man politiskt ett tydligt mål som först blev ganska
            hånat av omgivningen. Ha, kan man sätta som mål att ingen ska
            dödas i trafiken! Jo, det kan man, om man samtidigt förser myndigheterna
            med de verktyg som behövs för att uppnå det.
          </note>
          <note>
            I dag är Sverige ett land som i princip alla nationer som vill
            höja sina ambitioner i trafiksäkerhet besöker för att se: Hur
            gjorde ni? Jag hade nöjet att vara med under i princip hela den
            resan och vet vad man gjorde. Regeringen gav väldigt tydliga instruktioner
            till både Rikspolisstyrelsen och dåvarande Vägverket: Det är detta
            ni ska göra. Ni ska titta på hastighet, och ni ska bygga två-plus-ett-vägar
            med mittvajer.
          </note>
          <note>
            Men man gjorde inte bara ett isolerat arbete inom ramen för statsapparaten.
            Man hade en nationell samling där man hade med kommuner, fackliga
            organisationer, intresseorganisationer och trafiksäkerhetsorganisatio
            ­ ner där man systematiskt stämde av sitt arbete. Gör vi rätt
            saker? Har vi folk med oss? Är det rätt åtgärder? Jag menar att
            varenda död människa på vägen är en människa för mycket. Men jämfört
            med andra länder har vi få dödsfall per körd kilometer i vägsystemet.
          </note>
          <note>
            Nu tror jag att man ska jobba lika systematiskt med cykelarbetet.
            Det gäller att vi i politiken är förankrade runt omkring och framför
            allt i Sveriges kommuner. Det är väldigt glädjande att organisationen
            Sveriges Cykelstäder har bildats, eftersom kommuner är en av nyckelaktörerna
            i detta. I vårt betänkande konstaterar vi att merparten av skadorna
            sker i det lokala cykelnätet. Vad är det man kan göra för att
            förhindra att olyckorna uppstår? Hur förhindrar vi framför allt
            de allvarliga incidenterna?
          </note>
          <note>
            Vi ska kanske återkomma till det när vi diskuterar trafiksäkerhet
            i kammaren. Man måste fundera över om vi kanske ska revidera inriktningen
            på vårt trafiksäkerhetsarbete. Det finns en viss motsägelse när
            man tittar på det övergripande målet.
          </note>
          <note>
            Vi säger att vi ska åstadkomma åtgärder som leder till bättre
            hälsa men vidta försiktighetsåtgärder. Har vi stämt av att de
            försiktighetsåtgärderna inte leder till att människor fastnar
            i ett gammalt och traditionellt beteende därför att de är rädda
            för att skadas? Vi måste ha en öppen diskussion. Hur uppmuntrar
            vi fler att cykla? Det är så väldokumenterat bra för hälsan att
            vi rör på oss mer och samtidigt ser till att det blir färre skador.
          </note>
          <note>
            Jag tror att hastigheten i våra städer är en nyckelfråga i sammanhanget.
            Jag ser det från flera skånska städer, i min egen hemstad, i Malmö
            och i andra. Kan man få ned bilarnas hastighet ökar det människors
            vilja att cykla. Det lindrar också de skador som trots allt uppkommer
            i trafiken.
          </note>
          <note>
            Jag var i morse på ett seminarium som var väldigt uppmuntrande.
            Det var ett seminarium som handlade om stadskärnor. Hur ska vi
            få mer attraktiva stadskärnor? Där finns en klar koppling till
            vilket transportslag människor väljer.
          </note>
          <note>
            I dag tror jag att väldigt få människor skulle framhålla en stadskärna
            med många bilrörelser och många bilparkeringsplatser som ideal
            för den stad de vill erbjuda sina medborgare. Tvärtom talar väl
            alla från olika håll om att vi vill ha levande stadskärnor där
            människor vill vistas utomhus, där de handlar och där de mår bra.
          </note>
          <note>
            Det var väldigt intressant att få ta del av en undersökning från
            Melbourne. Tittar man på parkeringsytor och hur mycket vinst de
            genererar levererar cyklisterna tre gånger så mycket intäkter
            till handlarna än bilisterna om man räknar intäkt per yta.
          </note>
          <note>
            Det är inte så att cyklister i genomsnitt är rikare än bilister.
            Men vid cykelparkeringsplatserna sker ett mycket större ombyte.
            Människor väljer var de handlar, och de drar till sig fler människor.
            Har man en stadskärna överbelupen med bilar är den inte attraktiv
            och drar inte till sig nya människor.
          </note>
          <note>
            Motsvarande undersökning har genomförts i Göteborg. Där har man
            tittat på kronor per vecka och parkeringsyta. Återigen visar man
            att en klok planering om man vill ha en levande stad och ett rikt
            handelsliv i stadens kärna är att planera för cyklister och gångtrafikanter
            i första hand.
          </note>
          <note>
            Självklart kommer det att behövas några bilar. Men tidens utveckling
            och det ambitiösa klimatkravet vi har lagt på oss själva innebär
            att mer av det bilarbetet måste ske i form av bildelning och mindre
            av att man äger en privat bil och upptar mycket plats med parkering.
          </note>
          <note>
            Vi behöver ändra fördelningen. Hela vårt cykelarbete är ett oerhört
            konstruktivt arbete som både kan gynna mindre klimatpåverkan och
            bättre hälsa hos människor.
          </note>
          <note type="speaker">
            Anf. 80 JOHAN ANDERSSON (S):
          </note>
          <note>
            Herr talman! Jag vill börja med att yrka bifall till betänkandet
            TU7 Cykelfrågor och avslag på reservationerna.
          </note>
          <note>
            Cykel är ett gammalt fortskaffningsmedel . År 1817 uppfanns cykeln
            av Karl Drais, en tysk. De t var ett tvåhjuligt fordon likt dagens
            cyklar men utan pedaler och kedja. Den moderna cykeln med pedaler
            och kedja uppfanns 1885 av en engelsman som hette John Kemp Starley.
          </note>
          <note>
            Sedan dess har cykling en vuxit sig stark i Sverige och i hela
            världen . Att cykla är miljövänligt . Cykel är utifrån ett folkhälsoperspektiv
            ett väldigt bra fortskaffningsmedel med effekter på välbefinnandet
            vid regelbunden användning.
          </note>
          <note>
            En studie från Nederländerna som publicerades för en tid sedan
            påvisar att de som cyklar till och från arbetet har en lägre sjukfrånvaro
            än de som åker kollektivt eller per bil.
          </note>
          <note>
            D et finns en väldigt stor politisk samsyn om värdet och vikten
            av stärka cyklingen. Det tycker jag är glädjande. Det kommer att
            underlätta det fortsatta arbetet med den nationella cykelstrategin
            som vi nu är inne i.
          </note>
          <note>
            Jag vill också passa på att ta upp K ent Johansson s utredning
            , som jag tyckte var en väldigt bra utredning när den landade.
            Dessvärre tog som jag ser det inte den borgerliga regeringen tag
            i den utredningen. Det är vad vi nu gör i den nationella cykelstrategin.
            Men det är ett väldigt bra faktamaterial som jag tror att vi kommer
            att ha stor nytta av i det fortsatta arbetet.
          </note>
          <note>
            Arbetet med den nationella cykelstrategin är precis nu igång.
            Jag har fått förmånen att delta i det vid något tillfälle. Precis
            som Karin Svensson Smith redogjorde för pågår arbetet. Det kommer
            att vara leverans till sommaren. Det är till och med så att cykelorganisationerna
            tycker att det går lite väl snabbt. Det är också någonting som
            vi får ta hänsyn till när det sedermera gäller slutleveransen.
          </note>
          <note>
            Vi har i samarbetsregeringen pekat på att vi vill sätta cykling
            på agendan och framför allt sätta cykelmål. Det finns medel avsatta.
            Det är totalt 100 miljoner kronor. Det är 25 miljoner 2016 och
            75 miljoner 2017 till cykelfrämjande åtgärder.
          </note>
          <note>
            Det kan vara nationella cykelleder. Det kan vara mål och uppföljbara
            delar som vi kan använda de här pengarna till. Vi får återkomma
            till vad det kan vara för något. Men målsättningen är naturligtvis
            att få så många som möjligt att välja cykel som ett alternativ
            i vardagspendlingen.
          </note>
          <note>
            Ansvarsfördelningen när det gäller cykelinfrastrukturen är väldigt
            tydlig. Trafikverket ansvarar för drift och underhåll av det statliga
            nationella vägnätet, och kommunerna ansvarar för de kommunala
            vägarna och gatorna. Regionerna tar fram planeringen när det gäller
            det regionala nätet. Alla måste kunna samverka. Annars spricker
            möjligheten att nyttja cykeln som ett bra sätt att pendla.
          </note>
          <note>
            De motioner som tar upp de enskilda vägobjekten måste behandlas
            i de nationella infrastrukturplanerna och inte minst i de regionala
            länstransportplanerna. Vi får naturligtvis ta med det i det arbete
            som komma skall.
          </note>
          <note>
            Många kommuner har varit framgångsrika i att ta fram kommunala
            cykelplaner, vilket jag tycker är väldigt värdefullt. Numera finns
            det ett nätverk som heter Svenska Cykelstäder. Vi har i riksdagen,
            som jag hoppas att de flesta av er känner till, ett cykelnätverk
            som jobbar framgångsrikt med alla de cykelorganisationer som finns.
            Jag vill också passa på att framhäva ett nätverk som har bildats
            som heter Svensk Cykling. Där har vi aktörer från Cykelfrämjandet
            till cykelstäderna. Däremellan finns Vätternrundan och andra aktörer.
            Det är väldigt bra för oss som jobbar med de här frågorna att
            ha en part att kunna prata med och få respons från. Vi har en
            cykelfrukost nästa torsdag, som jag vill passa på att bjuda in
            er till om ni inte har anmält er till den.
          </note>
          <note>
            Christina Örnebjär tog i sitt anförande upp snöröjningen. Jag
            vill bara ge ett exempel. I min hemkommun, Motala, införde vi
            för ett tiotal år sedan att gång- och cykelvägar skulle ha prioritet
            nummer ett vid snöröjningen. Det var ett liv utan dess like till
            att börja med. Det var många bilister, företrädesvis män i min
            ålder, som var riktigt förbannade. Varför skulle man ta cykel-
            och gångvägen först? Men nu, efter ett antal år, har man insett
            att det finns ett värde i det, inte minst för att det, precis
            som Christina sa, är väldigt många kvinnor som nyttjar cykel.
            Det är också barnfamiljer som ska ta sig fram på gångvägen. I
            dag funkar det bra just med den delen. Där ser man att det kommunala
            inflytandet och den kommunala politiken kan göra skillnad om viljan
            finns.
          </note>
          <note>
            Jag upplever faktiskt att det har blivit ett helt annat samtalsklimat
            i dag i våra kommunala församlingar när det gäller cykel. Man
            ser cykel som en väldigt viktig framgångsfaktor för att kunna
            nå ett kollektivt mål när det gäller pendlingen.
          </note>
          <note>
            Jag vill avslutningsvis kommentera reservationen från Alliansen
            om trafiksäkerhet och trafikregler. Det är naturligtvis också
            en del som kommer att omfattas av cykelstrategin. Det är ett avsnitt
            som man diskuterar. Hittills har man haft en väldigt stor diskussion
            kring säkerheten. Jag håller det för troligt att det verkligen
            kommer fram någonting i samband med strategin. Exakt hur den ska
            utformas får vi återkomma till.
          </note>
          <note>
            Sedan gäller det elcyklar. Det är något som har kommit väldigt
            snabbt. Jag håller med Boriana. Jag tror att det kommer att växa
            väldigt snabbt framöver. Vi kommer framöver att behöva behandla
            frågan: Hur ska vi hantera elcyklarna? Det är också en del som
            tas upp i den nationella cykelstrategin och som vi lär få återkomma
            till i kammaren framgent om det kommer att krävas lagstiftning
            som gör att man behandlar det på ett annat sätt. Det är en fråga
            som är lite tidigt väckt men som vi kommer att få behandla framöver.
          </note>
          <note>
            Med det, herr talman, yrkar jag återigen bifall till utskottets
            förslag i betänkandet och avslag på reservationerna.
          </note>
          <note>
            (Applåder)
          </note>
          <note>
            I detta anförande instämde Lars Mejern Larsson , Pia Nilsson,
            Jasenko Omanovic, Leif Pettersson och Suzanne Svensson (alla S).
          </note>
          <note type="speaker">
            Anf. 81 JIMMY STÅHL (SD):
          </note>
          <note>
            Herr talman! Mycket har redan sagts om cykling, så det blir inte
            mycket för mig att tillföra. Men jag tänkte i alla fall prata
            lite grann om cykel.
          </note>
          <note>
            Vi sverigedemokrater är positiva till att människor blir mer
            aktiva i sin vardag genom att cykla till och från sitt arbete
            och sina fritidsaktiviteter eller bara till affären. Cykeln är
            ett bra transportmedel, och det finns många fördelar med ett ökat
            användande av cykeltransporter, bland annat ur ett folkhälsoperspektiv.
          </note>
          <note>
            Cyklandet har tagit fart de senaste åren. Bland annat genom Cykelutmaningen
            har man arbetat hårt för att öka cyklandet. När det gäller Cykelutmaningen
            har man haft som mål att på arbetsplatser få ihop lag bland de
            anställda som tävlar om att använda alternativa färdmedel till
            och från sina arbeten. Det är en rolig lagtävling där deltagarna
            samlar poäng till lagen genom att gå, cykla och åka kollektivt
            till och från sina arbeten. För att motivera lagen att kämpa delas
            vinster ut, ofta i form av värdebevis.
          </note>
          <note>
            Att ta sig fram med cykel är inte alltid lätt då infrastrukturen
            i städer och på landsbygden ofta är byggd för motorfordon och
            lämpar sig dåligt för cyklister. Flera av de motioner vi behandlar
            i utskottet och i det här betänkandet handlar om att främja ett
            ökat cyklande och om hur man ska underlätta, så att det går att
            ta sig fram enklare, snabbare och säkrare. Det handlar om allt
            från cykelmotorvägar till enskilda små sträckor i kommunerna.
            Sverigedemokraterna ser gärna att man tar med cykeln när man gör
            sin stadsplanering och tänker på alla transportslag då det planeras
            för infrastruktur.
          </note>
          <note>
            Allt fler använder cykeln. Det beror på många faktorer. Man vill
            öka den personliga motionen. Man vill kanske, som i Göteborg,
            slippa trängselskatt. Det kanske är svårt att få parkering. Man
            kan till och med tjäna tid genom att cykla. Skälen till att man
            väljer att använda cykel är många.
          </note>
          <note>
            För att främja att fler människor cyklar kan man med fördel bygga
            ut hyrcykelsystemet. Det handlar även om att utöka sortimentet.
            Man skulle kunna erbjuda elcyklar. För pendlare är det många gånger
            svårt att transportera sin cykel på kollektiva färdmedel. Hyrcyklar
            vid stationerna skulle vara mycket positivt. Det finns redan.
            Tyvärr förstörs och stjäls många hyrcyklar, vilket gör det olönsamt
            för de företag som tillhandahåller dessa. Men för att undvika
            förstörelse kan man vara kreativ och bygga cykelgarage där cyklarna
            är mer skyddade.
          </note>
          <note>
            Herr talman! Säkerheten är mycket viktig i trafiken. Då allt
            fler väljer cykel som färdmedel för att pendla från och till sina
            arbeten blir det fler oskyddade trafikanter på våra gator. Jag
            har försökt ta fram statistik. Jag fann mycket statistik, och
            statistiken visade väldigt olika saker. Mellan 80 och 100 personer
            dödas och närmare 6 000 personer skadas varje år – ungefär 30
            procent av dem råkar ut för detta vid övergångsställen.
          </note>
          <note>
            Vad gäller i trafiken? Du ska cykla på höger sida av körbanan.
            Om det finns en cykelbana ska du normalt använda den. Du får dock
            cykla på körbanan även om det finns en cykelbana när det är lämpligare
            med tanke på färdmålet. Och i så fall måste du vara mycket försiktig.
          </note>
          <note>
            Fler och fler som cyklar nyttjar just denna möjlighet att ge
            sig ut på gatorna, då de vill ta sig fram fort. Gång- och cykelbanor
            kanske inte är tillfredställande att ta sig fram på med tanke
            på de hinder som finns, såsom barnvagnar och hundägare som håller
            i långa koppel. Genom att man befinner sig på vägen ökar risken
            för allvarliga olyckor dramatiskt. Vi måste hitta möjligheter
            att separera dessa trafikslag i så stor utsträckning som möjligt.
          </note>
          <note>
            Sverigedemokraterna ser en ökad olycksrisk när fler cyklister
            väljer att använda gatorna. Om cyklisterna väljer vägarna i stället
            kanske kommunerna inte anser att det är lika motiverat att bygga
            fler cykelbanor.
          </note>
          <note>
            Vi sverigedemokrater ser också möjligheten att eventuellt göra
            en större och gedignare körkortsutbildning där man tar mer hänsyn
            till cykling och att man redan i skolan undervisar mer om cyklar,
            dess utrustning och hur man tar sig fram i trafiken utan att skadas.
          </note>
          <note>
            Många cyklister kanske inte ens har körkort, och de har ingen
            förståel ­ se för hur bilisterna kör, ser och verkar. Kunskaperna
            om cyklar och hur de får framföras är troligtvis ganska dåliga
            både hos cyklister och bilister. Vi riksdagsledamöter har fått
            bevis på detta i ett mejl från en person som skriver att cykelpassager
            är livsfarliga för cyklister, och många cyklister skadas där de
            tror att de har rätt att ta sig fram.
          </note>
          <note>
            (Applåder)
          </note>
          <note>
            I detta anförande instämde Angelika Bengtsson, Sara-Lena Bjälkö,
            Per Klarberg och Cassandra Sundin (alla SD).
          </note>
          <note type="speaker">
            Anf. 82 CARL SCHLYTER (MP):
          </note>
          <note>
            Herr talman! Det är inte varje gång man sitter på sin kammare,
            hör en debatt och känner att nej, nu vill jag gå dit och vara
            med i debatten!
          </note>
          <note>
            Det här med cykling engagerar ju så fantastiskt, och när man
            läser det här betänkandet kan man tro att det är lite ogint här
            i riksdagen, att alla motioner ska avslås och så. Men när man
            hör debatten förstår man att vi i riksdagen gillar cykling. Det
            är helt fantastiskt, och det sprider sig utanför våra gränser.
          </note>
          <note>
            I dag blev jag intervjuad av brasiliansk tv. Han undrade lite
            grann hur demokratin här funkade. När jag berättade att jag brukar
            låna en tjänstecykel var det det han absolut ville ha bild på.
            Tjänstecyklar i parlamentet! Hemma hos oss har vi svindyra – ursäkta
            språket, herr talman – mycket dyra limousiner i stället, sa han.
          </note>
          <note>
            Då ser man att det här kan vara en framtidsbild. För vad är cykeln?
            Den är energisnål. Det finns inget annat transportslag som använder
            så lite energi i stadstrafik per personkilometer. 10 kilo stål
            och grejer för att förflytta 85, kanske snart 90 kilo människa
            i stället för ett och ett halvt ton plåt, stål och skrot som ska
            dra i väg en stackars människa!
          </note>
          <note>
            Ytineffektivt är det också med bilar jämfört med cyklar. Tänk
            så mycket cyklar det får plats på samma yta! Och det är tyst!
            Inga bullerproblem! Vi undrar var vi ska bygga, för det är buller
            överallt och vi har konflikter om det. Men gud vad tyst det är
            när cyklarna kommer! Ibland kan man till och med bli lite rädd
            för dem när de svischar förbi på trottoarerna.
          </note>
          <note>
            Varför inte ha tvåfiliga cykelbanor? Fantastiskt – en snabbfil
            för herrar i trikåer som svischar förbi och en för oss vanliga
            dödliga!
          </note>
          <note>
            Dessutom är det snabbt med cykeltrafik i staden. Det finns inget
            som går fortare. Det är det absolut effektivaste sättet på alla
            sätt. Vilken härlig stadsmiljö, och lite kostar det också! Om
            man bygger en cykelbana för 74 miljarder kan man ta ett varv runt
            jorden nästa, eller hur? Man får inte mycket vägtunnel för de
            pengarna i jämförelse.
          </note>
          <note>
            Det är alltså en otroligt penningeffektiv och miljöeffektiv hälsovinstgrej,
            på alla sätt fantastiskt. Så är det då vi här i riksdagen som
            säger att nu vill vi satsa på det här. Vi inväntar vår härliga
            nationella strategi, och sedan kör vi igång – pling, pling!
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 17.)
          </note>
          <note>
            § 16 Kultur och fritid för barn och unga
          </note>
          <note>
            Kulturutskottets betänkande 2015/16:KrU4
          </note>
          <note>
            Kultur och fritid för barn och unga
          </note>
          <note>
            föredrogs.
          </note>
          <note type="speaker">
            Anf. 83 CECILIA MAGNUSSON (M):
          </note>
          <note>
            Herr talman! Man skulle kunna säga att trafikutskottet var ute
            och cyklade i det förra betänkandet, men det är väl för göteborgskt
            för att det ska vara riktigt på sin plats.
          </note>
          <note>
            Vi övergår till kulturfrågorna i betänkande KrU4 Kultur och fritid
            för barn och unga . Detta är det mest prioriterade kulturområdet
            för oss moderater och för Alliansen. Jag står bakom alla reservationer
            i betänkandet men yrkar bifall endast till reservation 4.
          </note>
          <note>
            Kulturen angår oss alla genom hela livet. Genom att ge barn så
            stor tillgång som möjligt till kultur ger vi dem de främsta framtidsmöjligheterna.
            Barns utveckling sker via lek, dans och fantasi. Genom läsande
            får vi ett språk som vi kan använda som ett verktyg för att tillgodogöra
            oss utbildning, lära känna andra världar och ta del av det demokratiska
            samtalet. Böcker, film, musik och eget skrivande hjälper många
            barn genom tonårstidens existentiella grubblerier och sorger.
          </note>
          <note>
            De barn som kommer från hem där litteratur och konst inte spelar
            någon framträdande roll riskerar att få en sämre språkutveckling,
            svårare att tillgodogöra sig kunskap i skolan och i förlängningen
            sämre förutsättning ­ ar att kunna hävda sig som vuxna på en mer
            kunskapsintensiv svensk arbetsmarknad.
          </note>
          <note>
            Det är därför vi i Alliansen prioriterar barnens rätt till kultur.
          </note>
          <note>
            Förståelsen för vad kulturen betyder för en människas språkliga,
            intellektuella och emotionella utveckling är viktig. Det är i
            det sammanhanget som alliansregeringens reform Skapande skola
            och satsandet på barns lä ­ sande är så viktig. Vi är glada att
            allt fler har anslutit sig till dessa satsningar. Antalet bokhyllor
            i hemmet eller i vilken mån föräldrarna besöker museer och teatrar
            får aldrig bli avgörande för barns möjligheter att ta del av kulturen.
          </note>
          <note>
            Vi har i det här betänkandet ett förslag om att utöka Skapande
            skola också till gymnasieskolan. Det kommer vi att återkomma till
            flera gånger framöver.
          </note>
          <note>
            Herr talman! För att anknyta till mitt yrkande gällande reservation
            4 är det viktigt att vi håller minnena levande mellan generationerna
            av vad som hände under 30- och 40-talet och också vad som händer
            i dag när nazismen och främlingsfientligheten dominerar Europas
            utveckling.
          </note>
          <note>
            Mona Sahlin har i Aftonbladet i dag en väldigt bra artikel som
            alla bör läsa. Det är viktigt att vi vaccinerar de uppväxande
            generationerna mot de totalitära ideologierna, att man på plats
            i Auschwitz och andra koncentra ­ tionsläger kan se vad mänskligheten
            är förmögen till när vi släpper spärrarna.
          </note>
          <note>
            Det är viktigt att motarbeta främlingsfientligheten, och det
            är därför vi tycker att det är så viktigt att se över möjligheten
            till bidrag för att genomföra skolresor till koncentrationsläger.
            Vi hoppas att vi kan få till en utredning, och vi önskar att fler
            partier stod bakom denna satsning mot främlingsfientligheten.
          </note>
          <note>
            Jag övergår nu till den nuvarande minoritetsregeringens politik
            för barn och unga. Deras prioriteringar är helt obegripliga om
            man har barns bästa för ögonen.
          </note>
          <note>
            Herr talman! Låt mig ta två exempel. För det första har Socialdemokraterna,
            Vänstern och Miljöpartiet valt att satsa 100 miljoner kronor på
            en maxtaxa i kommunala kulturskolor, trots att all erfarenhet
            visar att detta kommer att gynna barn som redan går i kommunala
            kulturskolor med höga avgifter i kommuner runt storstäderna –
            med andra ord, barn från ekonomiskt starka och ofta kulturintresserade
            hem. Denna insats hjälper inte dem som står i kö, som inte kommer
            till och inte får tillgång till möjligheten att utöva kultur.
          </note>
          <note>
            Jag hoppas att ni som är ansvariga kommer att förklara i denna
            debatt hur ni har tänkt så att vi kan se ljuset.
          </note>
          <note>
            Det andra exemplet, herr talman, är at t från och med i förrgår,
            den 1 februari, kan vi som är över 18 år fritt promenera in på
            de statliga museerna – på deras basutställningar.
          </note>
          <note>
            Denna 80-miljonerssatsning gynnar framför allt tillresta utländska
            turister och dem som redan besöker museerna. Hur den ska gynna
            barn och unga är skrivet i stjärnorna. Vi är oroade att den försämrar
            barns och ungas tillgång till samtliga utställningar, då inte
            ens kulturministern har kunnat ge besked om den så kallade fria
            entrén också ska gälla specialutställningarna. Jag uppmanar Anna
            Wallentheim, Niclas Malmberg och Rossana Dinamarca, som står bakom
            detta, att förklara vad som kommer att gälla för barn upp till
            18 år angående specialutställningar.
          </note>
          <note>
            När Alliansen tillträdde gjordes tillgången till museer om i
            grunden. Det blev möjligt för museerna att ta ut en entréavgift
            för vuxna, samtidigt som barn och unga upp till 19 års ålder fick
            gratis tillträde till alla utställ ­ ningar – alla utställningar,
            herr talman. Det var en betydande kvalitets ­ ökning och en rättvis
            och rimlig reform som har utvärderats av Myndighe ­ ten för kulturanalys
            med flera.
          </note>
          <note>
            Vi vet att med kvalitetsutställningar kan museerna lyckas locka
            besökare, unga som gamla, i samma om inte högre utsträckning än
            när det var fritt inträde.
          </note>
          <note>
            Hur tänker Socialdemokraterna, Vänstern och Miljöpartiet se till
            att kvaliteten inte försämras med satsningen man har gjort?
          </note>
          <note>
            En sista fråga till er: Hur ska museiovana personer hitta till
            museerna? Det finns ju ingenting skrivet om det. Det är bara prat.
            Jag avslutar med att säga som Mona Sahlin säger i dagens Aftonbladet:
            Det gäller att agera rätt, inte bara prata rätt.
          </note>
          <note>
            (Applåder)
          </note>
          <note type="speaker">
            Anf. 84 ARON EMILSSON (SD):
          </note>
          <note>
            Herr talman! Jag yrkar inledningsvis bifall till Sverigedemokraternas
            reservation 2 om ungdomars rätt att välja partner. I övrigt yrkar
            jag bifall till utskottets förslag till beslut.
          </note>
          <note>
            Vi har i det här betänkandet en rad frågor av vikt för barn och
            unga. Jag instämmer med utskottsmajoriteten – mycket görs på många
            av dessa områden.
          </note>
          <note>
            Från Sverigedemokraternas sida har vi flera förslag för att tillgängliggöra
            och levandegöra kultur för barn och unga, något som kommer att
            återkomma i olika skepnader i betänkanden under våren. Men jag
            tänkte uppehålla mig vid något som fått stor uppmärksamhet det
            senaste året och den senaste tiden.
          </note>
          <note>
            I vårt kulturområde är det i dag snarare regel än undantag att
            äktenskap ingås av kärlek och på frivillig basis mellan de båda
            makarna. För oss i Norden är det en självklarhet. I många länder
            i Mellanöstern är det snarare en utopi.
          </note>
          <note>
            I dessa dagar av folkvandring till Europa och Sverige uppstår
            naturligtvis kulturkrockar, till exempel på grund av skillnader
            i synen på äktenska ­ pet. Bristande styrning och bristande kulturell
            självkänsla banar väg för en ålderdomlig äktenskapssyn och sexuella
            övergrepp, vilket vi har sett i accelererande omfattning det senaste
            året. Det är en riktigt allvarlig situation för många barn och
            unga.
          </note>
          <note>
            I vårt land är det brottsligt med barn- och tvångsäktenskap.
            Trots det förekommer de. Det är tid att agera, markera och lära
            dessa människor att ta seden dit de kommer. Om inte gör andra
            det. Gör vi det inte på ett klokt och genomtänkt sätt i den här
            kammaren ser vi att grupper kan göra det på andra sätt, och det
            vill vi inte vara med om.
          </note>
          <note>
            En undersökning från 2009 visade att det då kunde vara över 70
            000 unga i Sverige som var utsatta för tvångsäktenskap eller begränsningar
            vad gäller val av partner, oftast på grund av den närmaste familjens
            förväntningar eller krav.
          </note>
          <note>
            Den senaste tiden har vi sett en omfattande bevakning av och
            debatt om fenomenet tvångsäktenskap och då särskilt barnäktenskap
            i Sverige.
          </note>
          <note>
            Den centerpartistiske kommunpolitikern Thomas Lindberg uttryckte
            det så här i ett uttalande i Smålandsposten: ”Om de kommer hit
            som asylsökande ska deras kultur gälla.” Det kan man tycka är
            häpnadsväckande och fullständigt oacceptabelt. Vilka andra i Sverige
            kriminaliserade handlingar ska vi ursäkta med att de är etablerade
            i andra kulturer? I Sverige gäller svensk lag; så enkelt är det.
          </note>
          <note>
            Juno Blom, som är ansvarig för den stödlinje som finns på nationell
            nivå, förklarade i Svenska Dagbladet i juli förra året att problemet
            är omfattande. Närmare 500 fall hade man fångat upp, varav 93
            rörde frågor om barn- och tvångsäktenskap. Man visste att minst
            11 hade blivit bortgifta mot sin vilja och kanske fått hela livet
            fördärvat.
          </note>
          <note>
            Blom efterlyser omfattande granskning och löpande nationella
            undersökningar. Det är steg i rätt riktning, men det är beklagligt
            att vi inte kan ta ett större grepp om detta i utskottet genom
            att möjliggöra löpande nationella undersökningar som kan leda
            till slutsatser om vilka ramar och verktyg som behövs. Många efterfrågar
            till exempel skarpare lagstiftning.
          </note>
          <note>
            Länsstyrelsen i Östergötland har ett nationellt uppdrag, ett
            myndighetsuppdrag, att arbeta med de här frågorna. I Delrapport
            – Nationella Kompetensteamet redovisar man resultatet av en begränsad
            och tidsbegränsad undersökning. Samtidigt visar färskare statistik
            från Brottsförebyggande rådet att problematiken fortgår. Det visar
            på behovet av löpande nationella undersökningar och analyser.
            Det skulle i förlängningen kunna ge oss skarpare verktyg och underlag
            för lagstiftning som eventuellt kan behöva förstärkas eller komma
            till stånd.
          </note>
          <note>
            (Applåder)
          </note>
          <note>
            I detta anförande instämde Angelika Bengtsson, Sara-Lena Bjälkö
            och Cassandra Sundin (alla SD).
          </note>
          <note type="speaker">
            Anf. 85 PER LODENIUS (C):
          </note>
          <note>
            Herr talman! Alliansregeringens och Centerpartiets tydliga prioritering
            under de senaste mandatperioderna har varit barns och ungas rätt
            till och tillgång till kultur i hela landet. Det manifesterades
            inte minst i en tydlig och konsekvent kulturpolitik där Skapande
            skola och kultursamverkansmodellen var två viktiga byggstenar
            – två byggstenar med tydliga centerpartikännemärken.
          </note>
          <note>
            Skapande skola är en viktig insats för barns och ungdomars möjlighet
            till kontakt med kultur men också till att utöva kultur. I Skapande
            skola, som är sprungen ur en centerpartimotion, får alla elever
            i en klass uppleva och delta i kulturskapande under ledning av
            professionella kulturarbetare. Oavsett om det är genom att skriva,
            måla, dansa, spela musik eller något annat kulturellt uttryck
            utvecklas individen på många olika sätt.
          </note>
          <note>
            Utvärderingar av Skapande skola visar på hur barns och ungas
            delaktighet och inflytande utvecklas när kulturen får ta plats
            i skolan. Det visar också att Skapande skola är en unik satsning
            som måste få fortsätta att leva och utvecklas på sina egna villkor.
          </note>
          <note>
            Det är bra att en utredning nu tittar på hur nationella program
            på gymnasiet ska kunna innefatta estetiska ämnen. Men ett estetiskt
            ämne på gymnasiet kan inte likställas med Skapande skola. Just
            mötet mellan eleverna och den professionella kulturskaparen, som
            annars kanske inte skulle ham ­ na i detta möte, är en kärna i
            Skapande skola. Det är ett möte som sker under lektionstid men
            inte en ba rt som ett estetiskt ämne.
          </note>
          <note>
            Jag ser gärna att det estetiska ämnet åter blir obligatoriskt
            inom gymnasieskolan, om det praktiskt går att genomföra. Men det
            kan inte ersätta vad Skapande skola skulle kunna betyda för gymnasieeleven.
            Skapande skola har heller ingen läroplan eller betygsskala.
          </note>
          <note>
            Att få utveckla sin talang i en friare kulturell verksamhet stärker
            ens tro på sig själv och förståelsen för andra. Det bidrar också
            till ett förbättrat arbetsklimat på skolorna, och elevernas självkänsla
            och självförtroende stärks. Nästa naturliga steg borde därför
            vara att även gymnasiet på sikt får ta del av Skapande skola.
          </note>
          <note>
            Herr talman! I FN:s barnkonvention erkänns bland annat barnets
            rätt att fritt delta i det kulturella och konstnärliga livet.
            En särskild utredare tillsattes av alliansregeringen för att se
            över hur tillämpningen av lagar och andra föreskrifter överensstämmer
            med barnets rättigheter. I slutet av denna månad ska utredaren
            redovisa sitt uppdrag.
          </note>
          <note>
            I FN:s barnkonvention kan vi läsa att varje barn har rätt att
            ta del av det kulturutbud som finns för vuxna men också rätt till
            ett eget kulturutbud skapat särskilt för barn och unga.
          </note>
          <note>
            Barns och ungas rätt till kultur är alltså en prioriterad fråga
            i den na ­ tionella kulturpolitiken – och det alltsedan alliansregeringens
            två mandat ­ perioder.
          </note>
          <note>
            Myndigheterna inom kulturområdet ska därför enligt sina instruktioner
            också integrera ett barnperspektiv i sin verksamhet. Som en del
            i Alliansens prioritering av barns och ungas rätt till kultur
            var också barns och ungas läsande en viktig del i Alliansens kulturpolitik.
            Många av de läsfrämjande insatserna gjordes i nära samarbete mellan
            kultursektorn och utbildningssektorn.
          </note>
          <note>
            Herr talman! Möjligheten att ta del av kultur och själv skapa
            genom digital teknik måste tas till vara. Att som barn eller ung
            ha möjlighet att använda nätet för skapande och bildning liksom
            för sociala kontakter är i dag en självklarhet och samtidigt en
            fördel vi ska se positivt på. Att som land ligga i framkant inom
            detta område är viktigt, och vi kan också se exempel på vad det
            kan leda till. Vi har till exempel en framgångsrik svensk bransch
            för dataspel och apputveckling, ett kreativt entreprenörskap som
            engagerar många.
          </note>
          <note>
            Vi vet inte vilka nya kulturella yttringar som kommer att uppstå
            när tekniken utvecklas. Med det krävs ett öppet förhållningssätt
            från offentligt håll så att även ungas aktiviteter på internet
            kan få stöd.
          </note>
          <note>
            Vi måste dock vara medvetna om att det förekommer kränkningar
            såsom mobbning, hot och trakasserier på nätet. Det är i ökande
            omfattning då alltmer av interaktion sker på nätet. Då är det
            viktigt med ett aktivt arbete för att motverka detta, inte minst
            när det gäller hot och mobbning mot barn och unga, som ofta är
            i en utsatt position.
          </note>
          <note>
            Mycket arbete kring detta initierades av alliansregeringen, och
            det fortgår. Det har vi hört redovisas i dag.
          </note>
          <note>
            Vi får dock inte slå oss till ro utan hela tiden fortsätta att
            ta ansvar och i ord och handling visa att vi inte på något sätt
            kan tolerera kränkningar i någon form. Det är vi skyldiga våra
            barn och ungdomar.
          </note>
          <note>
            Herr talman! Jag står bakom reservationerna 5 och 7, men för
            tids vinnande yrkar jag bifall endast till reservation 5.
          </note>
          <note>
            (Applåder)
          </note>
          <note type="speaker">
            Anf. 86 BENGT ELIASSON (L):
          </note>
          <note>
            Herr talman! Jag står självklart bakom de reservationer jag har
            yrkat på i utskottet, men för tids vinnande yrkar jag bifall endast
            till reservation 6. Jag stöder naturligtvis de övriga yrkanden
            som mina alliansvänner har gjort och kommer att göra i debatten.
          </note>
          <note>
            Herr talman! Barn behöver konst, berättelser, dikter och musik
            precis lika mycket som de behöver kärlek, mat, frisk luft och
            lek. Det säger Philip Pullman, som tog Litteraturpriset till Astrid
            Lindgrens minne, ALMA-priset, 2005.
          </note>
          <note>
            Herr talman! Barnkultur av hög kvalitet stimulerar fantasi och
            kreativitet. Samhället, det offentliga, vi har ett särskilt ansvar
            för att alla barn och unga får växa genom professionella kulturupplevelser
            och eget skapande, oavsett bakgrund.
          </note>
          <note>
            Därför beslutade alliansregeringen 2009 att ge frågan högsta
            politiska prioritet. För första gången någonsin fastställdes barns
            och ungas rätt till kultur som ett nationellt kulturpolitiskt
            mål. Det innebar att de statliga kulturinstitutionerna fick i
            uppdrag att utforma barn- och ungdomsstrategier och att prioritera
            barn och unga när resurser och bidrag ska fördelas inom kulturområdet,
            precis som Per Lodenius nyss var inne på.
          </note>
          <note>
            Hälften av stödet till de fria teatergrupperna går till projekt
            och verksamheter som riktar sig till barn och unga. Men det räcker
            inte. Vi behöver gå vidare med riktade insatser för att garantera
            att övrig konst, övriga berättelser, poesi, musik och scenkonstupplevelser
            blir ett naturligt och stående inslag under uppväxt och skolgång.
          </note>
          <note>
            Skolan har en unik förmåga i samhället att nå alla barn och ungdomar.
            Därför satsade alliansregeringen 170 miljoner kronor per år på
            kultur i skolan genom projektet Skapande skola. Här samarbetar
            dansare, författare, skådespelare, konstnärer och filmare långsiktigt
            med skolan för att integrera kulturella och konstnärliga uttryck
            i skolans arbete.
          </note>
          <note>
            Barn, föräldrar, pedagoger och kulturskapare runt om i Sverige
            kan vittna om de positiva effekterna av Skapande skola. Självkänsla,
            kreativitet och kritiskt tänkande är något som ofta tar sin början
            när barn för första gången spelar ett instrument, tar plats på
            scen, skriver en berättelse eller framför ett egenkomponerat musikstycke.
          </note>
          <note>
            Ett samhälle där alla barn får uttrycka sig och delta i kulturlivet
            är ett samhälle där allas livsvillkor och berättelser får plats.
            Därför kommer vi liberaler enträget att fortsätta att prioritera
            barns och ungdomars plats i kulturpolitiken. Därför står jag bakom
            reservationerna 5 och 7 även om jag inte yrkar bifall till dem.
          </note>
          <note>
            Givetvis är det så som Per Lodenius beskrev: Det vore en ynnest
            om det goda Skapande skola kunde vidgas till att också omfatta
            gymnasieskolan. Det är viktigt.
          </note>
          <note>
            Herr talman! Scenkonst kan vara en otroligt stark och omvälvande
            upplevelse för ett barn. Scenkonst är att göra det svåra talbart.
            Det får oss att utvecklas som människor, vilket är viktigt för
            att vi ska förstå varandra och kunna bygga ett samhälle tillsammans
            – att vi har förmåga att se oss själva i andra och inte bara identifiera
            oss med det som är likt oss utan också med det som är olikt oss.
            Konst kan vara något som är olikt verkligheten, men den kan bli
            en sannare bild av verkligheten än den direkta avbildningen.
          </note>
          <note>
            Scenkonsten skapas i ögonblicket. Det är en kollektivt delad
            upplevelse som kan stimulera vår fantasi till att se en annan
            möjlig verklighet. Det gör en barndom rikare och roligare. Därför
            har vi motionerat om att scenkonst ska vara en självklarhet i
            barns uppväxt och skolgång.
          </note>
          <note>
            Långt ifrån alla barn får i dag möjlighet att möta scenkonst.
            En elev kan gå igenom hela sin skolgång, nio år, utan att se en
            enda teaterföreställning.
          </note>
          <note>
            Därför, herr talman, yrkar jag bifall till reservation 6.
          </note>
          <note>
            Herr talman! Avslutningsvis vill jag gå in på den viktiga motionen
            om skolresor till förintelselägren. Vi möter dagligen olika antidemokratiska
            yttringar i form av rasism och främlingsfientlighet, och via medierna
            tvingas vi tyvärr alltför ofta ta del av information om brott
            och övergrepp med rasistiska och nazistiska förtecken – år 2016.
            Därför är det viktigt att vi arbetar med vår demokrati och de
            rättigheter och skyldigheter den ger oss. Ett sätt är att resa
            till de platser där vår tids värsta ohyggligheter hände för inte
            alls länge sedan.
          </note>
          <note>
            Vi vet att för dem som deltagit i studieresor till dessa viktiga
            minnesplatser har det varit upptakten till ett aktivt arbete på
            olika sätt på hemmaplan – såväl arbete av förebyggande karaktär
            som mer akuta insatser när något händer på den egna skolan, i
            den egna kommunen. Vi liberaler är övertygade om att arbete mot
            rasism, nazism och främlingsfientlighet börjar hos den enskilda
            individen, och det måste ske lokalt. Men stödet till detta, herr
            talman, kan mycket väl vara nationellt. Därför stöder jag reser
            vation 4.
          </note>
          <note>
            Herr talman! Det var inte de få människornas ondska utan de många
            människornas tystnad som gjorde Förintelsen möjlig.
          </note>
          <note>
            (Applåder)
          </note>
          <note>
            I detta anförande instämde Christina Örnebjär (L).
          </note>
          <note type="speaker">
            Anf. 87 ROLAND UTBULT (KD):
          </note>
          <note>
            Herr talman! Vi debatterar kultur och fritid för barn och unga.
            Jag står bakom de reservationer som jag har yrkat bifall till
            i utskottet – 3, 5 och 7 – men för tids vinnande yrkar jag endast
            bifall till reservation 7.
          </note>
          <note>
            Jag vill ta upp tre områden i betänkandet utifrån mina reservationer.
            Det första är barn och unga på nätet. Alliansregeringen tillsatte
            en utredning som skulle analysera bland annat det straffrättsliga
            skyddet när personer utsätts för hot och kränkningar av olika
            slag, och i dag presenteras den på DN Debatt av lagmannen Gudrun
            Antemar. Hon har tittat på detta och vill förbättra straffskyddet
            för integriteten när det gäller hat och hot på internet.
          </note>
          <note>
            Det görs utredningar, insatser, kartläggningar, kampanjer och
            särskilda webbsidor för att sätta fokus på de problem som finns
            i samband med användandet av internet. Fokus har också riktats
            på föräldrarnas ansvar, bland annat genom Safer Internet Day,
            en dag som firas i 90 länder den 9 februari, alltså om några dagar.
          </note>
          <note>
            Sverige kommer, som uppmärksammats i medierna, att få en åldersgräns
            för sociala medier i samband med att Sverige införlivar EU:s nya
            dataskyddsförordning. Den kommer enligt uppgift att träda i kraft
            om cirka två år.
          </note>
          <note>
            För många barn och unga är nätet en positiv plats, en plats där
            de kan hålla kontakten med kompisar, söka information till skolarbeten,
            spela spel, se på film, lyssna på musik och upptäcka världen.
            Nätet har också betydelse för barns och ungas språkutveckling.
          </note>
          <note>
            Men som vi hörde tidigare här finns det undersökningar som visar
            att så många som 66 000 ungdomar kränks på internet. Hot, kränkningar
            och mobbning är med andra ord ett omfattande problem som drabbar
            enskilda barn och ungdomar och skapar rädsla, ensamhet, förtvivlan
            och sår för livet i många unga människors liv.
          </note>
          <note>
            Vi kristdemokrater föreslår att arbete påbörjas för att skyndsamt
            ta fram en strategi för att stärka arbetet med att åtgärda kränkningar
            och trakasserier som barn och unga utsätts för.
          </note>
          <note>
            Herr talman! Det andra område t jag vill ta upp är Skapande skola.
            Jag minns att när jag arbetade som lärare på högstadiet under
            70-talet och början av 80-talet hade vi ganska många besök av
            professionella kulturarbetare i skolan. Jag minns särskilt Eva
            Rydberg och Lasse Kühler. Lasse var dansare, och vi var väldigt
            imponerade. Eleverna tyckte att det var roligt när de kom och
            visade sina konster. Jag minns Galensk apa rna , som alldeles
            i början av sin karriär kom till vår skola i Uddevalla.
          </note>
          <note>
            Sedan var det nog så att mycket av detta försvann. När Skapande
            skola infördes under a lliansregeringen öppnades möjligheten på
            nytt, nu med betoning på att kulturarbetare, elever och personal
            är aktiva och skapande. Som professionell kulturskapare under
            många år anser jag att det är helt suveränt.
          </note>
          <note>
            Detta är också en hjärtefråga för oss kristdemokrater. Forskningen
            visar att barn som regelbundet har kontakt med kulturell verksamhet
            får en större förmåga att känna igen och uttrycka sina känslor.
            Den förmågan är avgörande för att förstå andra människors känslor
            och känna empati. På så sätt utvecklas barnets kognitiva förmåga
            och kompetens.
          </note>
          <note>
            Vi anser att det är dags för Skapande skola att även omfatta
            eleverna i gymnasieskolan. Elever bör få mer tillgång till kultur,
            inte mindre. Vi vill se över möjligheten att förlänga Skapande
            skola så att den även gäller gymnasieskolan.
          </note>
          <note>
            Herr talman! Det tredje området är barns och ungas rätt till
            kultur. Vi som allianspartier menar i vår reservation att alliansregeringens
            satsningar på kultur för barn och unga bör beaktas i utformningen
            av den framtida politiken – Skapande skola, läsfrämjande och betoningen
            på vårt gemensamma kulturarv.
          </note>
          <note>
            Jag vill tala om ”det öppna rummet” för att beskriva min och
            K ristdemokraternas syn på kulturarvet. I skollagen står det så
            här: ”Medvetenhet om det egna och delaktighet i det gemensamma
            kulturarvet ger en trygg identitet som är viktig att utveckla
            tillsammans med förmågan att förstå och leva sig in i andras villkor
            och värderingar.”
          </note>
          <note>
            Vi står i vårt land vid en kulturpolitisk skiljeväg där det finns
            två ytterligheter: på ena sidan en aggressiv nationalism och på
            andra sidan total assimilering. Däremellan finns ett öppet rum
            som präglas av ett anständigt sätt att argumentera för kulturarvet,
            det som binder oss samman. Den som invandrar till Sverige måste
            förhålla sig till det.
          </note>
          <note>
            I det svenska kulturarvet har vi någonting gemensamt. Det handlar
            om grundläggande värderingar, om respekt för varje individ och
            om demokrati. Det handlar om tankefrihet, samvetsfrihet, yttrandefrihet
            och frihet att utöva religion. Det motsäger inte att vi respekterar
            den som kommer hit med en annan uppfattning. Tvärtom – det bejakar
            och är en garant för det. Så kan jag sammanfatta min och Kristdemokraternas
            syn på det öppna rummet.
          </note>
          <note>
            Vi har alla något gemensamt – vi är människor och ska forma en
            framtid för landet och världen tillsammans. Poängen är att det
            inte är ytterligheterna som ska fylla det öppna rummet, utan i
            detta öppna rum ska vi kristdemokrater, tillsammans med andra
            demokrater, finnas med argument och förslag som skapar gemenskap
            och framtidstro.
          </note>
          <note>
            (Applåder)
          </note>
          <note type="speaker">
            Anf. 88 ANNA WALLENTHEIM (S):
          </note>
          <note>
            Herr talman! Kulturutskottet befinner sig i dag i kammaren för
            att bland annat debattera det betänkande som går under namnet
            Kultur och fritid för barn och unga .
          </note>
          <note>
            Att ständigt ha ett tydligt barn- och ungdomsperspektiv är för
            oss socialdemokrater en självklarhet, framför allt när vi ska
            diskutera frågor som berör olika former av insatser, ställningstaganden
            och idéer som rör just dessa grupper.
          </note>
          <note>
            För att de nationella kulturpolitiska målen ska uppnås ska barns
            och ungas rätt till kultur särskilt uppmärksammas. Det vi i dag
            diskuterar i kammaren, det vill säga barns och ungas rätt till
            kultur och fritid, är inte bara något önskvärt eller något vi
            ska beakta i våra ställningstaganden, utan det är en prioriterad
            fråga för att uppnå den nationella kulturpolitiken.
          </note>
          <note>
            Utöver de nationella kulturpolitiska målen diskuterar flera av
            FN:s artiklar i barnkonventionen just barns rätt till kultur –
            att barn fritt ska kunna delta i det kulturella och konstnärliga
            livet. Barn och unga ska inte bara ha rätt att ta del av den kultur
            som finns för vuxna, utan de ska också ha rätt till kultur som
            är skapad särskilt för dem.
          </note>
          <note>
            Herr talman! I regeringens budget, som klubbades igenom i december
            2015, finns flera satsningar som fokuserar på just barn och unga.
            Till min och många andras glädje finner vi en del av dessa satsningar
            just inom kulturutskottets verksamhet. Tyvärr säger dock de borgerliga
            partierna nej till de här satsningarna, som vi anser gör stor
            skillnad för just barn och unga.
          </note>
          <note>
            I budgetpropositionen för 2016 har regeringen bland annat en
            årlig satsning på 100 miljoner till den kommunala musik- och kulturskolan,
            en satsning som bland annat ska hålla de höga taxorna nere, för
            de är tyvärr ett hinder för många barn och unga att kunna delta
            i den här typen av verksamhet. Men de har också till syfte att
            öka tillgängligheten, öka jämlikheten samt se till att vi har
            en försörjning av kompetenta lärare som ska kunna verka inom musik-
            och kulturskolan.
          </note>
          <note>
            Detta är en satsning som har ett tydligt barn- och ungdomsperspektiv
            och som ska främja barns och ungas möjlighet att aktiva delta
            i det kulturella livet. Vi socialdemokrater anser nämligen att
            inga barn och inga ungdomar ska hållas utanför den här verksamheten
            på grund av höga taxor eller att risk för brist på lärare ska
            göra att man inte kan delta.
          </note>
          <note>
            En annan viktig satsning i budgeten är den satsning regeringen
            gör på idrotten. Vi anser nämligen att det är viktigt med en stark
            idrottsrörelse för att ge så många barn och unga som möjligt chans
            till en aktiv fritid. Att idrottsverksamhet för barn och unga
            bedrivs ur ett barnrättsperspektiv är ett måste för att man ska
            ha rätt till stöd från staten. Det innebär bland annat att vi
            har en förståelse för vad barndomen i sig innebär, att vi inte
            ska se våra barn som framtida senior- eller elitidrottare utan
            att vi ser dem här och nu och förstår att det är dagens aktivitet
            som är det viktiga.
          </note>
          <note>
            Idrotten är och ska vara öppen för alla. Men det finns tyvärr
            fortfarande grupper som inte deltar i idrotten i samma utsträckning
            som andra. Därför är det glädjande för oss socialdemokrater att
            idrottsrörelsen just nu ser över hur man ska kunna nå fler och
            nya grupper som gemensamt ska kunna delta i idrottsgemenskapen.
            För att hjälpa till i det arbetet har regeringen bland annat ökat
            det statliga stödet till idrotten med fokus på bland annat barn-
            och ungdomsidrotten. Dessutom ger vi mer resurser till idrotten
            för att man bland annat ska kunna hjälpa till i etableringen av
            nyanlända.
          </note>
          <note>
            Utöver de två satsningar som jag har förklarat lite mer ingående
            har vi tre ytterligare satsningar som jag vill nämna. Vi har fri
            entré på de statliga museerna, vi har kulturverksamheter i vissa
            bostadsområden, och vi har gett mer resurser till Skapande skola,
            så att även förskolan ska kunna inkluderas i ramen för detta.
            Det är tre satsningar som inte bara är viktiga satsningar utan
            som också har ett kulturvärde. Men vi ser också att de har ett
            tydligt barn- och ungdomsperspektiv.
          </note>
          <note>
            Herr talman! Om vi fokuserar lite på de motioner som har diskuterats
            tidigare i debatten finner vi motioner som behandlar barns rätt
            till kunskap om barnkonventionen och en del motioner kring Skapande
            skola. Det har diskuterats ungdomars rätt att välja partner, barn
            och unga på nätet och barns och ungas rätt till kultur med mera.
            Jag ser dock på klockan att jag inte kommer att hinna diskutera
            det så ingående. Jag hoppas att Niklas, som kommer efter mig,
            hinner ta upp några av dem. Jag kan säga att läraren i mig är
            lite besviken, för jag ville gärna prata om just barn och unga
            på nätet men har inte tid att göra det.
          </note>
          <note>
            Jag vill dock påpeka att många av de här motionerna innehåller
            inten ­ tioner som regeringen redan jobbar med. Vi har utredningar
            på gång. Vi har dialogmöten med berörda parter. Vi har vissa lagförändringar,
            till exempel när det gäller barnkonventionen. Det är ett arbete
            som redan är igång. Mycket av motionerna står vi i grund och botten
            bakom.
          </note>
          <note>
            Dock finns det en motion som jag ställer mig lite frågande till,
            och det är den som handlar om utvidgning av Skapande skola till
            gymnasiet. Som gymnasielärare anser jag att ett av de största
            misstagen var att plocka bort de estetiska ämnena från gymnasiet.
            Att utvidga Skapande skola anser jag inte är tillräckligt för
            att kompensera den förlusten.
          </note>
          <note>
            Med det sagt, herr talman, vill jag avsluta med att yrka bifall
            till kulturutskottets förslag i betänkande KrU4 och därmed också
            yrka avslag på samtliga reservationer.
          </note>
          <note>
            (Applåder)
          </note>
          <note type="speaker">
            Anf. 89 CECILIA MAGNUSSON (M) replik:
          </note>
          <note>
            Herr talman! Ni missade mitt inledningsanförande. Där ställde
            jag ett antal frågor till bland andra Anna Wallentheim. Jag har
            knappast fått några svar, och det är därför som jag har begärt
            replik.
          </note>
          <note>
            Först måste jag ändå kommentera att detta betänkande inte berör
            idrott, som Anna Wallentheim uppehöll sig länge vid. Vi kommer
            senare att ha möjlighet att tala om det. Men så är det: Tomma
            tunnor som skramlar måste prata om annat än de viktiga frågor
            som det här betänkandet innehåller.
          </note>
          <note>
            Anna Wallentheim inledde med att säga att man ständigt har ett
            barn- och ungdomsperspektiv men inte att det var den främsta prioriterade
            frågan. Det är skillnaden mellan oss i Alliansen och er i Socialdemokraterna.
            Ni har ett ständigt perspektiv – inte den främsta kulturprioriteringen.
          </note>
          <note>
            Så till de här två satsningarna: Hur ska maxtaxa i kommunal kulturskola
            ge fler lärare i kulturskolorna? Hur ger det högre tillgång till
            kulturskolan för de barn som i dag står i kö? Det skulle vara
            väldigt skönt att få det klargjort, om Anna Wallentheim kan ge
            oss svar på detta. Det är faktiskt viktigt för de barn som i dag
            har behov av att komma in på de kommunala kulturskolorna.
          </note>
          <note>
            Anna Wallentheim talade om att barn har rätt till kultur, att
            skapa för barn. Men förklara för svenska folket vad fri entré
            för utländska turister och vana museibesökare i Stockholms innerstad,
            som har införts sedan två dagar tillbaka, har för samband med
            det!
          </note>
          <note type="speaker">
            Anf. 90 ANNA WALLENTHEIM (S) replik:
          </note>
          <note>
            Herr talman! Jag hoppas att tiden ska räcka, så att jag hinner
            svara på så många som möjligt av dina frågor, för det blev ganska
            mycket.
          </note>
          <note>
            Jag vill börja med själva kulturdelen. Jag vill poängtera att
            vi satsar mer pengar på kulturen än vad allianspartierna gör.
            Vi har dessutom fler satsningar som kommer att gynna barn och
            unga.
          </note>
          <note>
            Du tog upp att jag pratade om idrott. Men jag tycker att idrotten
            är en hyfsat viktig satsning, eftersom det också handlar om kultur
            och fritid för barn och unga.
          </note>
          <note>
            När det gäller musik- och kulturskolan är det ett problem som
            du nämner, Cecilia. Visst finns det vissa områden där det är mycket
            höga avgifter. De kommunerna är dock oftast moderatledda. Där
            har man valt att ha låga skatter, vilket har gjort att man har
            trissat upp avgifterna till musik- och kulturskolan.
          </note>
          <note>
            När vi satsar 100 miljoner är det inte självklart att alla de
            pengarna ska gå till de kommunerna. Det finns fantastiska kommuner
            som inte bara har låga avgifter, utan i vissa kommuner är det
            till och med gratis att kunna delta. Självklart ska även de få
            ta del av dessa pengar. Om man har vågat satsa på musik- och kulturskolan
            vore det konstigt om man sedan inte får ta del av den satsning
            som vi gör nu. Den ska kunna leda till mer kompetenta lärare men
            också till bredare utbud av alternativ.
          </note>
          <note>
            Fri entré har jag mycket jag vill säga om. Oftast får vi som
            kritik, när vi vill ha fri entré på våra museer, att det handlar
            om människor som redan går på museer eller turister. Men då anser
            jag att Cecilia Magnusson och Moderaterna missar det breda perspektivet,
            hur vi ska kunna nå fler barn och unga. Jag anser nämligen att
            det är en jättestor vinst att man, när man får gå på ett skolbesök
            och blir intresserad och entusiastisk över det man har sett, kan
            gå hem till sin familj och säga: Jag vill dit igen.
          </note>
          <note>
            (Applåder)
          </note>
          <note type="speaker">
            Anf. 91 CECILIA MAGNUSSON (M) replik:
          </note>
          <note>
            Herr talman! Det var inte särskilt mycket till svar som Anna
            Wallentheim lyckades åstadkomma, framför allt inte beträffande
            hur vi med en maxtaxa ska få bättre tillgång till kommunala musikskolor
            eller fler lärare. Det behöver alla barn i detta land få klart
            för sig.
          </note>
          <note>
            Jag skulle – eftersom Anna Wallentheim inte kan svara på mina
            tidi ­ gare frågor – vilja ställa en tredje fråga. Om man nu står
            bakom våra motio ­ ner, till exempel möjligheten att utreda skolresor
            till förintelseläger, varför gick man inte med på det? Varför
            gick man inte med på de övriga förslag som Alliansen kom med?
          </note>
          <note>
            Mona Sahlin sa mycket riktigt i dagens Aftonbladet att det gäller
            att agera, Anna Wallentheim, inte bara att prata. Att prata rätt
            är bra, men att agera rätt är mycket bättre, tycker jag.
          </note>
          <note>
            Ge nu svar på frågan om hur fri entré för vuxna, utländska turister
            och medelålders äldre damer på Östermalm ska gynna barn och unga
            och framför allt museiovana äldre människor. Hur ska denna satsning
            komma dem till del? Ge besked i dessa viktiga frågor nu, tack!
          </note>
          <note type="speaker">
            Anf. 92 ANNA WALLENTHEIM (S) replik:
          </note>
          <note>
            Herr talman! När det gäller musik- och kulturskolan borde Cecilia
            Magnusson, precis som resten av partierna, vara medveten om att
            vi, förutom denna satsning som nu direkt ska kunna gå till en
            sänkning av vissa avgifter, har tillsatt en utredare som har fått
            i uppdrag att se över och ta fram en nationell strategi för den
            kommunala musikskolan. Bland annat vill man titta på tillgänglighetsperspektivet.
            Precis som du säger, Cecilia Magnusson, måste vi nå fler. Hur
            ska vi kunna nå fler? Det ska denna utredning titta på.
          </note>
          <note>
            När det gäller Förintelsen och resorna till koncentrationsläger
            är jag en av de första som vill poängtera hur viktigt det är att
            vi aldrig glömmer vår historia. Jag har jobbat som gymnasielärare
            och högstadielärare och vet hur extremt viktigt det är att vi
            jobbar med detta i skolan. Jag var en av dem som hade turen att
            få besöka ett koncentrationsläger under en av mina skolresor.
          </note>
          <note>
            Det är dock så att många kommuner redan har satsat pengar för
            att skolorna ska kunna åka till dessa koncentrationsläger. Utöver
            det finns det redan bidrag att söka. Det är därför som vi i nuläget
            säger att vi inte behöver se över detta eftersom det redan har
            gjorts satsningar. Men jag lovar att vi kommer att försöka titta
            på detta, eftersom jag också anser att det är viktigt. Men det
            finns bidrag att söka.
          </note>
          <note>
            När det gäller fri entré är det precis som jag sa. Är man på
            besök med en skolklass och går från ett museum med ett brinnande
            intresse vill jag att alla barn ska känna att de kan komma hem
            och säga till sina föräldrar: Vet ni vad, jag vill dit igen.
          </note>
          <note>
            Alla barn och unga i vårt land som har ett intresse för konst,
            kultur och historia ska kunna säga till sin mormor, till sin farfar
            och till sina äldre syskon: I dag kan vi gå på ett museum.
          </note>
          <note>
            Alla barn och unga har inte haft denna möjlighet när det var
            avgifter. Dessutom får fler föräldrar möjlighet att ta med sina
            barn på museum.
          </note>
          <note>
            (Applåder)
          </note>
          <note type="speaker">
            Anf. 93 ROLAND UTBULT (KD) replik:
          </note>
          <note>
            Herr talman! Löften inför ett val är naturligtvis mycket viktiga.
            Löften är någonting som människor tar på allvar. Det ger väljare,
            och man får ett underlag att skapa en regering. Man ger löften
            till människor, och de går och röstar.
          </note>
          <note>
            Ett löfte kan lätt bli en målsättning, det har vi lärt oss. Men
            för mig är ett löfte ett löfte.
          </note>
          <note>
            En mig närstående person sa följande inför valet 2014: Jag kan
            tänka mig att rösta på Socialdemokraterna om de sänker avgifterna
            i kulturskolan.
          </note>
          <note>
            Jag räknar ju med att en närstående ska rösta på mig. Därför
            blev det lite jobbigt. Men det var tydligen så pass viktigt för
            denna person. Denna person kunde tänka sig att rösta på S om de,
            som de har sagt, sänker avgiften i kulturskolan.
          </note>
          <note>
            Min fråga är: Vad säger du, Anna Wallentheim, till min närstående
            och andra som inte får besked om detta? De undrar vad som hände
            och händer med dessa pengar och den utlovade sänkningen av avgiften
            till kulturskolan. Vad säger du till dem?
          </note>
          <note>
            (Applåder)
          </note>
          <note type="speaker">
            Anf. 94 ANNA WALLENTHEIM (S) replik:
          </note>
          <note>
            Herr talman! Precis som Roland Utbult nämner är vallöften extremt
            viktiga. Jag tycker att det är viktigt att kunna se sina väljare
            i ögonen efter ett val och säga: Vi jobbar så mycket vi kan för
            att uppnå så många av våra vallöften som möjligt.
          </note>
          <note>
            Vi är dock i ett läge där det handlar om att ge och ta när vi
            inte har egen majoritet. Det är något som jag tror att även Kristdemokraterna
            fick upptäcka under sina år vid makten under den borgerliga alliansregeringens
            tid.
          </note>
          <note>
            När det gäller musik- och kulturskolan har jag inget problem
            med att se mina väljare i ögonen och säga: Äntligen kommer något
            att ske.
          </note>
          <note>
            100 miljoner kronor årligen kommer såklart att kunna leda till
            att vi kan sänka avgifterna där de är höga. Samtidigt ska de kommuner
            som är duktiga på att hålla nere dessa avgifter självklart kunna
            få ta del av pengarna.
          </note>
          <note>
            Det är viktigt att musik- och kulturskolorna kan verka i hela
            landet och att alla barn ska kunna ta del av deras verksamhet.
          </note>
          <note>
            Vi har sett att ett första hinder är de höga taxorna, som är
            en av anledningarna till att alla barn inte kan ta del av denna
            verksamhet. Vi tycker att det är jätteviktigt att hålla nere dessa
            kostnader. Men jag vill därför också poängtera att kommuner som
            i dag är duktiga inte ska behöva lida av det. Jag vill självklart
            inte se att vi har kommuner som helt plötsligt höjer sina taxor
            för att få ta del av pengarna. De måste kunna få ta del av dessa
            resurser på andra sätt.
          </note>
          <note type="speaker">
            Anf. 95 ROLAND UTBULT (KD) replik:
          </note>
          <note>
            Herr talman! Jag tackar Anna Wallentheim för svaret. Jag är dock
            inte alls säker på att min närstående är helt nöjd med det som
            du beskriver. Här blev löftet till en målsättning. Det sägs att
            man får ge och ta. Vem är det då som ni inte är överens med i
            regeringen? Någon av er måste ha gett bort någonting för att ta
            någonting annat.
          </note>
          <note>
            Hur är det tänkt när det gäller dessa 100 miljoner per år under
            tre års tid? Kan du beskriva det? Jag vet att det kommer en utredning
            i september. Men hur har ni tänkt här? Det är 100 miljoner som
            nu ligger i potten, och utredningen kommer i slutet av september.
            Sedan ska 100 miljoner användas inför nästa år. Du måste ge mig
            en förklaring om hur ni tänker med de 100 miljoner som nu ligger
            och skvalpar någonstans.
          </note>
          <note type="speaker">
            Anf. 96 ANNA WALLENTHEIM (S) replik:
          </note>
          <note>
            Herr talman! Precis som Roland Utbult säger är det en utredning
            på gång som vi får svar från senare i år. Men som han också nämner
            finns det en pott pengar redan nu. Vi talar om 100 miljoner redan
            2016.
          </note>
          <note>
            Självklart har vi redan sagt att en av de första prioriteringarna
            är att se över de höga avgifterna. Det är någonting som vi kan
            börja ta tag i ganska direkt. Vi kan se till att de kommuner som
            har höga avgifter kan sänka dem.
          </note>
          <note>
            Sedan hoppas och tror jag, utifrån vad jag har hört från departementet,
            att denna utredning också kommer att visa hur pengarna kan användas
            effektivt för hela landet. Jag ser möjligheten att vi ska se till
            att ha fler kompetenta lärare, att vi ska bredda utbudet i de
            kommuner som har låga avgifter och att vi ska se till att använda
            dessa pengar så att barn och unga runt om i hela Sverige ska vara
            en del av denna verksamhet.
          </note>
          <note>
            Men det finns 100 miljoner kronor för i år, och vi anser därför
            att dessa pengar ska kunna användas för att minska de höga avgifterna.
          </note>
          <note>
            (Applåder)
          </note>
          <note type="speaker">
            Anf. 97 NICLAS MALMBERG (MP):
          </note>
          <note>
            Herr talman! I statsminister Stefan Löfvens första regeringsförklaring
            lyfte han fram ambitionen att föra in barnkonventionen i svensk
            lagstiftning. Regeringen har arbetat vidare med frågan, och om
            några veckor kommer vi att få se utredningsresultatet. Senast
            den 28 februari ska det presenteras.
          </note>
          <note>
            Trots detta yrkar nu Bengt Eliasson och Liberalerna på ett tillkännagivande
            från riksdagen till regeringen om att den ska arbeta med frågor
            kopplade till barnkonventionen. Det är väl detta som brukar kallas
            att slå in öppna dörrar. Men jag hoppas att detta innebär att
            det inte är bara munväder från Bengt Eliassons sida utan att Liberalerna
            kan tänka sig att stödja en kommande proposition om att faktiskt
            införliva barnkonventionen i svensk lagstiftning. Det vore fint
            om Bengt Eliasson kunde ge ett konkret besked på den frågan. Kommer
            Liberalerna att stödja en kommande proposition?
          </note>
          <note>
            Jag ska gå in på den konkreta barn- och ungdomskulturpolitiken
            och börja med att svara på en fråga från Roland Utbult. Han frågade
            varför avgiftsnivåerna inom musik- och kulturskolan inte redan
            har sänkts.
          </note>
          <note>
            Svaret som Roland Utbult kan ta hem till sin närstående är att
            allianspartierna tillsammans med Sverigedemokraterna sköt den
            första rödgröna budgetpropositionen i sank. Reformen har fördröjts
            ett år på grund av att allianspartierna och Sverigedemokraterna
            agerade gemensamt.
          </note>
          <note>
            Sedan den 1 januari finns äntligen den rödgröna kulturpolitiken
            på plats. Ambitionshöjningen för musik- och kulturskolan är naturligtvis
            en viktig pusselbit. Komplettera debatten lite grann! Cecilia
            Magnusson lyfte fram som en av de viktiga bitarna i den rödgröna
            kulturpolitiken att stärka anslaget till musik- och kulturskolan.
            Så är det. Men Cecilia Magnusson har fått reformen helt om bakfoten.
            Syftet är att ge barn och ungdomar en likvärdig tillgång till
            musik- och kulturskolan oavsett uppväxtkommun. Det ska inte spela
            någon roll var i landet ett barn växer upp. Tillgång till musik-
            och kulturskolan ska finnas.
          </note>
          <note>
            Det ser olika ut i landets olika kommuner. På vissa hål l är
            det problem med långa köer. På andra håll är det problem med höga
            avgifter. I ytterligare andra kommuner är problemet att verksamheten
            är begränsad. Därför är det en mycket viktig utredning som arbetar
            för hur vi ska kunna säkerställa tillgängligheten till musik-
            och kulturskolan i hela landet. Jag ser fram emot resultatet av
            utredningen senare under året.
          </note>
          <note>
            Skapande skola har också debatterats här. Från rödgrönt håll
            har vi utökat ambitionsnivån för Skapande skola genom att inkludera
            förskolan i verksamheten. Där vill allianspartierna göra precis
            tvärtom. I stället för att inkludera förskolan vill man inkludera
            gymnasieskolan. Samtidigt anslår inte allianspartierna mer resurser
            till Skapande skola. Vissa av allianspartierna ger till och med
            lägre resurser än vad som fanns i regeringens budgetproposition.
          </note>
          <note>
            Genom att inkludera gymnasieskolan i Skapande skola skulle vi
            i så fall få en situation där vi är tvungna att skära ned på verksamheten
            i grundskolan. Det talar helt emot vad Bengt Eliasson säger om
            vikten av det första kulturmötet. Bengt Eliasson lyfter upp problemet
            med att ett barn kan gå nio år genom grundskolan utan att ha kontakt
            med till exempel teaterkonsten. Samtidigt går Liberalerna tillsammans
            med övriga Alliansen fram med ett förslag som innebär att man
            sänker anslagsnivån till Skapande skola i grundskolan och försämra
            r den möjligheten ytterligare. Det är naturligtvis helt fel väg
            att gå. Principiellt är jag mycket positiv till att inkludera
            Skapande skola i gymnasieskolan, men då måste det finnas budgetresurser.
          </note>
          <note>
            Jag är övertygad om att vad som gnager här är ett dåligt samvete
            från allianspartiernas sida efter att de estetiska ämnena avvecklades
            som obligatoriska ämnen i samtliga gymnasieutbildningar utom för
            just det estetiska programmet. Jag är tacksam för Per Lodenius
            180-gradiga omsvängning. Per Lodenius säger att han faktiskt kan
            tänka sig att tillmötesgå en kommande proposition om att återföra
            estetiska ämnen till gymnasieskolans samtliga kurser.
          </note>
          <note>
            Jag skulle önska besked även från andra allianspartier om hur
            de står i frågan. Är ni beredda att återföra de estetiska ämnena
            till gymnasieskolans samtliga program? Även här får vi se en kommande
            utredning. Den ska presenteras i juni. En proposition kan läggas
            fram om det finns politisk majoritet i riksdagen.
          </note>
          <note>
            Allianspartiernas argumentation när de estetiska ämnena avskaffades
            från gymnasieskolans program var att de stal tid från de mer teoretiska
            ämnena, trots att forskningen visar att det är precis tvärtom.
            Tillgång till estetiska ämnen befruktar och gör att förutsättningarna
            blir ännu bättre för att tillgodogöra sig de teoretiska ämnena.
          </note>
          <note>
            Jag ser fram emot möjligheten att återinföra de estetiska ämnena
            på gymnasieskolans samtliga program. Per Lodenius måste ändå hålla
            med om att det på något sätt är viktigare med en verksamhet som
            når alla gymnasieelever än en verksamhet som bara kommer vissa
            av gymnasieeleverna till del.
          </note>
          <note>
            Jag yrkar bifall till förslaget i kulturskottets betänkande och
            avslag på samtliga reservationer.
          </note>
          <note>
            (Applåder)
          </note>
          <note type="speaker">
            Anf. 98 CECILIA MAGNUSSON (M) replik:
          </note>
          <note>
            Herr talman! Jag hade förväntat mig att Niclas Malmberg lite
            mer skulle försvara betänkandet. I stället pratar han om frågor
            som inte ens behandlas i betänkandet eller som vi har yrkat bifall
            till i fråga om reservationer.
          </note>
          <note>
            Jag ställde ett antal frågor i mitt anförande, och jag hoppades
            att miljöpartisten Niclas Malmberg, med närheten till makten i
            Kulturdepartementet, kunde svara på några enkla frågor. Hur ska
            fler barn få tillgång till kommunal musikskola med maxtaxa? Anna
            Wallentheim kunde inte svara på den frågan, så jag hoppas på Niclas
            Malmberg.
          </note>
          <note>
            I frågan om att alla ska få fri entré till de statliga museerna,
            hur ska specialutställningarna vara tillgängliga? Ska alla barn
            få fri entré på specialutställningarna, som det har varit hittills,
            eller kommer ni att försämra kvaliteten? Hur ska ni försäkra er
            om att kvaliteten bibehålls och förbättras på de statliga museerna
            med mindre pengar? De 80 miljoner kronorna kommer inte ens att
            räcka till ökad städtjänst. Hur ska museerna få museiovana människor
            att ta sig dit? Det finns inte några extrapengar för sådant.
          </note>
          <note>
            Det vore tacksamt om maktens man Niclas Malmberg, herr talman,
            kunde svara på dessa enkla frågor.
          </note>
          <note type="speaker">
            Anf. 99 NICLAS MALMBERG (MP) replik:
          </note>
          <note>
            Herr talman! Jag tyckte att jag gav Cecilia Magnusson svar angående
            musik- och kulturskolorna. Det handlar inte om en ensidig fokusering
            på maxtaxa, så som Cecilia Magnusson vill få det till. Cecilia
            Magnusson borde i stället läsa underlaget för beslutet. Här finns
            en pågående utredning som kommer att komplettera det beslut som
            redan har fattats.
          </note>
          <note>
            Vad gäller museerna kan jag tillföra en del information. Cecilia
            Magnusson frågar sig hur vi ska nå de museiovana. Det är faktiskt
            så att blotta beslutet om att införa fri entré på museer har fått
            fantastiskt stor uppmärksamhet. Det står om det i tidningarna,
            och det syns på tv och hörs på radio. De grupper som inte är vana
            vid att gå på museum ser nu att det är fritt fram att gå på museer
            utan att behöva betala stora avgifter. Det är ett framgångsrikt
            sätt att nå de museiovana.
          </note>
          <note>
            Cecilia Magnusson inser inte riktigt att avgiftsfrihet för små
            barn inte gör att små barn kan ta sig till museerna. De små barnen
            behöver ha föräldrarna med sig för att över huvud taget komma
            till museerna. Nu när vi inför fri entré även för vuxna öppnar
            det tillgängligheten för de yngre barnen.
          </note>
          <note type="speaker">
            Anf. 100 CECILIA MAGNUSSON (M) replik:
          </note>
          <note>
            Herr talman! Det var inte mycket till svar.
          </note>
          <note>
            Niclas Malmberg pratade i sitt anförande om likvärdig tillgång
            till musikskolan. Men hur gör man för att få fler lärare? Hur
            gör man för att få bort köerna? Hur gör man för att få mer tillgång?
            Det är ett faktum att verkligheten ser helt annorlunda ut i dag
            än vad Niclas Malmberg beskriver. Det är mycket möjligt att denna
            utredning som Niclas Malmberg hänger sig fast vid kommer att ge
            en del svar och visa verkligheten för Niclas Malmberg och kulturministern.
            Men till dess tror många människor att det ska bli en lägre taxa
            i kulturskolan.
          </note>
          <note>
            Jag tycker att Socialdemokraterna, Vänsterpartiet och Miljöpartiet
            sysslar med lurendrejeri.
          </note>
          <note>
            Jag ställde en fråga vad gäller specialutställningarna för barn
            på de statliga museerna. Kommer det att vara fritt inträde för
            barn, precis som i dag, på specialutställningar på de statliga
            museerna? Kulturministern har inte svarat. Kan Niclas Malmberg
            svara i riksdagens kammare i dag?
          </note>
          <note type="speaker">
            Anf. 101 NICLAS MALMBERG (MP) replik:
          </note>
          <note>
            Herr talman! Kulturministern har givit ett klart och tydligt
            svar på frågan. Museerna har frihet att själva bestämma över frågan.
            Det kan bli så att vissa museer har fritt fram på specialutställningar,
            men sannolikt kommer inte samtliga museer att ha det. Men tillgången
            till de statliga museer na över huvud taget blir fantastiskt mycket
            bättre genom att vi har fri entré för alla åldersgrupper.
          </note>
          <note>
            Återigen: De yngre barnen, en sju- eller åttaåring, kan inte
            gärna besöka ett museum på egen hand. Åttaåringen behöver en vuxen
            som följer med. Med allianspartiernas politik innebär det de facto
            en avgift för barn, för barnen har en medföljande förälder.
          </note>
          <note>
            För att gå tillbaka till musik- och kulturskolorna vilseleder
            Cecilia Magnusson väljarna genom att tala högljutt om någonting
            där man själv inte har en politik över huvud taget. Det är de
            rödgröna partierna som nu anslår 100 miljoner kronor till musik-
            och kulturskolorna. Det kan inte på något sätt försämra verksamheten.
          </note>
          <note>
            Sedan är situationen, som jag nämnt tidigare, väldigt olika i
            de olika kommunerna. Och vad utredningen slutgiltigt kommer till
            för slutsats vet vi inte än. Det kanske är så att vi behöver en
            lagstiftning som slår fast att en musik- och kulturskola ska finnas
            på plats i alla kommuner. Det kan vara så att det räcker med en
            nationell strategi för att tillsammans kunna samverka för att
            få till stånd en musik- och kulturskola i samtliga kommuner. Den
            politiska ambitionen är att det inte ska spela någon roll vilken
            uppväxtkommun man har. Barn och ungdomar ska, oavsett var de växer
            upp, ha tillgång till en musik- och kulturskola.
          </note>
          <note>
            Sedan kan vi se det i ett större perspektiv. Sverige är det enda
            land i Norden som inte har en statlig politik som reglerar tillgången
            till en musik- och kulturskola. Det kanske är dags att Sverige
            ansluter sig till den politik som förs i de andra nordiska länderna.
          </note>
          <note type="speaker">
            Anf. 102 BENGT ELIASSON (L) replik:
          </note>
          <note>
            Herr talman! Niclas Malmberg! Ibland är det inte så bra att skriva
            för mycket av sitt anförande före debatten. Jag nämnde inte vår
            partimotion om barnkonventionen över huvud taget i mitt anförande.
            Det kommer däremot Christina Örnebjär att göra i slutet av debatten.
            Nu var Niclas Malmberg i denna fråga före oss. Men vi har lett
            arbetet sedan 2009, så möjligtvis kan vi ha överseende med detta,
            herr talman.
          </note>
          <note>
            När jag ändå har möjlighet att ha ordet i en replik vill jag
            ställa ett par frågor till Niclas. De handlar dels om barnkonventionsfrågan,
            som Niclas lyfte fram, dels om varför utbildningsministern, naturligtvis
            med Miljöpartiet bakom sig, gång på gång har lyft fram vikten
            av barnkonventionen men inte alls lyft fram vikten av att stödja
            barn- och ungdomsorganisationerna i folkbildningen och i skolan
            utan i stället bara ser det som en lagstiftningsfråga. Jag förstår
            inte riktigt hur man tänker att det sedan ska genomföras. Vi får
            väl se när utredningen alldeles strax kommer.
          </note>
          <note type="speaker">
            Anf. 103 NICLAS MALMBERG (MP) replik:
          </note>
          <note>
            Herr talman! Jag hänvisade i mitt anförande till Bengt Eliassons
            och Liberalernas reservation, där Liberalerna reserverar sig till
            förmån för ett tillkännagivande till regeringen om att arbeta
            vidare med frågan. Utifrån den reservationen ställde jag då frågan
            tillbaka till Bengt Eliasson och Liberalerna om Liberalerna är
            beredda att ställa sig bakom en proposition som handlar om att
            införliva barnkonventionen i svensk lagstiftning. Det tycker jag
            inte att jag fick ett tydligt svar på. Jag hoppas att Bengt Eliasson
            kan ge mig det nu.
          </note>
          <note>
            Ambitionen att införliva barnkonventionen i svensk lag tydliggjordes
            i regeringsförklaringen, och en utredning har tillsatts. Nu måste
            vi låta utredningen presentera sitt förslag till hur detta ska
            lösas. Vi får se svaret om några veckor. Den 28 februari ska det
            presenteras. Efter det kan vi gå vidare med detaljerna kring hur
            en proposition kan utformas.
          </note>
          <note type="speaker">
            Anf. 104 BENGT ELIASSON (L) replik:
          </note>
          <note>
            Herr talman! För att gå vidare lite med frågorna runt Niclas
            anförande nämnde han övriga delar i betänkandet. Och jag måste
            fråga: Vad gör Kulturdepartementet och vad gör Niclas Malmberg
            för att arbeta med det som tas upp i motionen om att stödja skolresor
            till exempelvis Auschwitz med flera minnesplatser för att arbeta
            för antirasism, antinazism och så vidare?
          </note>
          <note>
            Den andra frågan gäller, och det är något som flera talare varit
            inne på, fri entré till statliga museer. Hur ska fri entré till
            statliga museer – de flesta ligger här i staden inom de så kallade
            tullarna – nå de nya grupper som regeringen mycket vällovligt
            vill nå och sprida detta så att museerna kan arbeta i de områden
            där barnen bor och lever? Och hur ska en ensidig satsning på statliga
            museer nå dem som är ute i landet? Det skulle jag vara intresserad
            av att få veta. Vi har lagt fram skarpa förslag om hur man kan
            stödja museiverksamhet i hela landet och stödja besöken av barn
            och unga men också vuxna i hela l andet på alla typer av muse
            er.
          </note>
          <note type="speaker">
            Anf. 105 NICLAS MALMBERG (MP) replik:
          </note>
          <note>
            Herr talman! Först, Bengt Eliasson, har jag inte upplevt att
            det över huvud taget finns något problem med att få resurser för
            den skola som vill göra en skolresa. Det finns pengar för att
            stödja, även om de inte är öron ­ märkta för ändamålet. De skolor
            som aktivt väljer att besöka ett koncentra ­ tionsläger har möjlighet
            att göra det.
          </note>
          <note>
            Den stora utmaningen är att möta alla de grupper som inte aktivt
            försöker hantera situationen så. Där har vi i budgetpropositionen
            stärkt resurserna till Forum för levande historia, så att man
            kan arbeta mer för att tydliggöra inte minst nazismens brott men
            också andra övergrepp under 1900-talet. Det arbetet är oerhört
            viktigt, och det kommer vi att fortsätta prioritera.
          </note>
          <note>
            Sedan är frågan om hur museer na ska arbeta för att nå nya grupper
            är i huvudsak naturligtvis en fråga som museer na arbetar med
            själva. Jag sitter nu i den jury som ska utse Sveriges bästa museum
            och får ta del av hur museer na arbetar för att nå grupper. Det
            är fantastiskt hur många kreativa idéer som finns runt om på museer
            na. Jag ser inte här något direkt akut behov av att komma in med
            politiska riktlinjer för hur man ska möta detta. Från politiskt
            håll har vi ökat anslaget till museer na och gjort det möjligt
            för museer na att införa fri entré. Men hur museer na konkret
            ska nå nya grupper är de professionella nog att själva arbeta
            med.
          </note>
          <note>
            Det är också så att de regionala museer na naturligtvis inte
            möts direkt i den budget som är beslutad. Men vi har ju sett hur
            fri entré till statliga museer har spillt över till att regionerna
            också tar sådana grepp. Det är många landsting och kommuner som
            nu inför fri entré också till de regio ­ nala och lokala museer
            na, bland annat i Uppsala som jag själv kommer ifrån. Vi har till
            och med sett exempel på ett privat museum som nu inför fri entré.
            Och när ett privat museum inför fri entré måste det betyda att
            det här är något som man har sett många positiva effekter av.
          </note>
          <note>
            (forts. § 18)
          </note>
          <note>
            § 17 Beslut om ärenden som slutdebatterats vid dagens sammanträde
          </note>
          <note>
            SfU10 Utlänningsdatalag
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Ändamålen för behandling av personuppgifter och sökbegrepp)
          </note>
          <note>
            1. utskottet
          </note>
          <note>
            2. res. 1 (M, SD)
          </note>
          <note>
            Votering:
          </note>
          <note>
            179 för utskottet
          </note>
          <note>
            118 för res. 1
          </note>
          <note>
            14 avstod
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 24 MP, 21 C, 3 V, 16 L, 13 KD
          </note>
          <note>
            För res. 1: 75 M, 43 SD
          </note>
          <note>
            Avstod: 14 V
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Amineh Kakabaveh (V) anmälde att hon avsett att avstå från att
            rösta men markerats ha röstat ja.
          </note>
          <note>
            Punkt 3 (Direktåtkomst och uppgiftsskyldighet)
          </note>
          <note>
            1. utskottet
          </note>
          <note>
            2. res. 3 (V)
          </note>
          <note>
            Votering:
          </note>
          <note>
            293 för utskottet
          </note>
          <note>
            17 för res. 3
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 75 M, 43 SD, 24 MP, 21 C, 16 L, 13 KD
          </note>
          <note>
            För res. 3: 17 V
          </note>
          <note>
            Frånvarande: 12 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Carin Jämtin (S) anmälde att hon avsett att rösta ja men markerats
            som frånvarande.
          </note>
          <note>
            Punkt 4 (Utvärdering av lagen)
          </note>
          <note>
            1. utskottet
          </note>
          <note>
            2. res. 4 (M, SD)
          </note>
          <note>
            Votering:
          </note>
          <note>
            176 för utskottet
          </note>
          <note>
            118 för res. 4
          </note>
          <note>
            16 avstod
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 24 MP, 21 C, 16 L, 13 KD
          </note>
          <note>
            För res. 4: 75 M, 43 SD
          </note>
          <note>
            Avstod: 16 V
          </note>
          <note>
            Frånvarande: 11 S, 9 M, 5 SD, 1 MP, 1 C, 5 V, 3 L, 3 KD, 1 -
          </note>
          <note>
            SoU4 Bidrag för glasögon till barn och unga
          </note>
          <note>
            Punkt 1 (Bidrag för glasögon till barn och unga)
          </note>
          <note>
            1. utskottet
          </note>
          <note>
            2. res. 1 (KD, C, L)
          </note>
          <note>
            Votering:
          </note>
          <note>
            261 för utskottet
          </note>
          <note>
            50 för res. 1
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 75 M, 43 SD, 24 MP, 17 V
          </note>
          <note>
            För res. 1: 21 C, 16 L, 13 KD
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Punkt 2 (Vissa utlänningar som vistas i Sverige utan nödvändiga
            tillstånd)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            268 för utskottet
          </note>
          <note>
            43 för res. 2
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 02 S, 75 M, 24 MP, 21 C, 17 V, 16 L, 13 KD
          </note>
          <note>
            För res. 2: 43 SD
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Punkt 3 (Barn i åldern noll till sju år)
          </note>
          <note>
            1. utskottet
          </note>
          <note>
            2. res. 3 (KD, C)
          </note>
          <note>
            Votering:
          </note>
          <note>
            275 för utskottet
          </note>
          <note>
            34 för res. 3
          </note>
          <note>
            40 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 75 M, 43 SD, 24 MP, 16 V, 16 L
          </note>
          <note>
            För res. 3: 21 C, 13 KD
          </note>
          <note>
            Frånvarande: 12 S, 9 M, 5 SD, 1 MP, 1 C, 5 V, 3 L, 3 KD, 1 -
          </note>
          <note>
            Veronica Lindholm (S) och Håkan Svenneling (V) anmälde att de
            avsett att rösta ja men markerats som frånvarande.
          </note>
          <note>
            Punkt 8 (Tilläggsdirektiv om subventionering av glasögon)
          </note>
          <note>
            1. utskottet
          </note>
          <note>
            2. res. 7 (KD, L)
          </note>
          <note>
            Kammaren biföll utskottets förslag med acklamation.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU15 Värdepapperscentraler och kontoföring av finansiella instrument
          </note>
          <note>
            Kammaren biföll utskottets förslag.
          </note>
          <note>
            KU27 Subsidiaritetsprövning av Europaparlamentets förslag till
            ändringar i EU:s valrättsakt
          </note>
          <note>
            Kammaren biföll utskottets förslag.
          </note>
          <note>
            KU4 Åtgärder för att göra samhället mer motståndskraftigt mot
            våldsbejakande extremism
          </note>
          <note>
            Punkt 2 (Nationell samordnare)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            268 för utskottet
          </note>
          <note>
            43 för res. 1
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 02 S, 75 M, 24 MP, 21 C, 17 V, 16 L, 13 KD
          </note>
          <note>
            För res. 1: 43 SD
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Punkt 9 (Beredskap för att hantera avhoppare)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            267 för utskottet
          </note>
          <note>
            43 för res. 4
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 02 S, 75 M, 24 MP, 20 C, 17 V, 16 L, 13 KD
          </note>
          <note>
            För res. 4: 42 SD, 1 C
          </note>
          <note>
            Frånvarande: 11 S, 9 M, 6 SD, 1 MP, 1 C, 4 V, 3 L, 3 KD, 1 -
          </note>
          <note>
            Kerstin Lundgren (C) anmälde att hon avsett att rösta ja men
            markerats ha röstat nej.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KU6 Riksrevisionens rapport om digitalradio
          </note>
          <note>
            Kammaren biföll utskottets förslag.
          </note>
          <note>
            KU9 Nya regler för att öka Europadomstolens effektivitet
          </note>
          <note>
            Kammaren biföll utskottets förslag.
          </note>
          <note>
            NU7 Riksrevisionens rapport om Vattenfall och energiomställningen
          </note>
          <note>
            Punkt 2 (Förvaltningen av Vattenfall AB och statliga företag
            i övrigt)
          </note>
          <note>
            1. utskottet
          </note>
          <note>
            2. res. 1 (M, C, L, KD)
          </note>
          <note>
            Votering:
          </note>
          <note>
            185 för utskottet
          </note>
          <note>
            125 för res. 1
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 43 SD, 23 MP, 17 V
          </note>
          <note>
            För res. 1: 75 M, 21 C, 16 L, 13 KD
          </note>
          <note>
            Frånvarande: 11 S, 9 M, 5 SD, 2 MP, 1 C, 4 V, 3 L, 3 KD, 1 -
          </note>
          <note>
            Punkt 4 (Vattenfalls uppdrag och mål)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            3. res. 3 (V)
          </note>
          <note>
            Förberedande votering:
          </note>
          <note>
            43 för res. 2
          </note>
          <note>
            17 för res. 3
          </note>
          <note>
            251 avstod
          </note>
          <note>
            38 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            251 för utskottet
          </note>
          <note>
            43 för res. 2
          </note>
          <note>
            16 avstod
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 02 S, 75 M, 24 MP, 21 C, 16 L, 13 KD
          </note>
          <note>
            För res. 2: 43 SD
          </note>
          <note>
            Avstod: 16 V
          </note>
          <note>
            Frånvarande: 11 S, 9 M, 5 SD, 1 MP, 1 C, 5 V, 3 L, 3 KD, 1 -
          </note>
          <note>
            Linda Snecker (V) anmälde att hon avsett att avstå från att rösta
            men markerats som frånvarande.
          </note>
          <note>
            Punkt 5 (Frågor om avyttring av Vattenfalls brunkolsverksamhet)
          </note>
          <note>
            Propositioner ställdes först beträffande utskottets förslag till
            beslut och därefter i fråga om motiveringen.
          </note>
          <note>
            Förslag till beslut:
          </note>
          <note>
            1. utskottet
          </note>
          <note>
            2. res. 4 (V)
          </note>
          <note>
            Votering:
          </note>
          <note>
            286 för utskottet
          </note>
          <note>
            17 för res. 4
          </note>
          <note>
            5 avstod
          </note>
          <note>
            41 frånvarande
          </note>
          <note>
            Kammaren biföll utskottets förslag till beslut.
          </note>
          <note>
            Partivis fördelning av rösterna:
          </note>
          <note>
            För utskottet: 9 8 S, 75 M, 43 SD, 20 MP, 21 C, 16 L, 13 KD
          </note>
          <note>
            För res. 4: 17 V
          </note>
          <note>
            Avstod: 4 S, 1 MP
          </note>
          <note>
            Frånvarande: 11 S, 9 M, 5 SD, 4 MP, 1 C, 4 V, 3 L, 3 KD, 1 -
          </note>
          <note>
            Paula Holmqvist (S) och Anna-Lena Sörenson (S) anmälde att de
            avsett att rösta ja men markerats ha avstått från att rösta.
          </note>
          <note>
            Motiveringen:
          </note>
          <note>
            Godkännande av
          </note>
          <note>
            1. utskottets motivering
          </note>
          <note>
            2. motiveringen i res. 5 (S, MP)
          </note>
          <note>
            Votering:
          </note>
          <note>
            169 för utskottet
          </note>
          <note>
            124 för res. 5
          </note>
          <note>
            18 avstod
          </note>
          <note>
            38 frånvarande
          </note>
          <note>
            Kammaren godkände utskottets motivering.
          </note>
          <note>
            Partivis fördelning av rösterna:
          </note>
          <note>
            För utskottet: 75 M, 43 SD, 1 MP, 21 C, 16 L, 13 KD
          </note>
          <note>
            För res. 5: 102 S, 22 MP
          </note>
          <note>
            Avstod: 1 MP, 17 V
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Elisabet Knutsson (MP) anmälde att hon avsett att rösta nej men
            markerats ha röstat ja.
          </note>
          <note>
            Rickard Persson (MP) anmälde att han avsett att rösta nej men
            markerats ha avstått från att rösta.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            JuU2 En modernare rättegång II
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (E-domstolar)
          </note>
          <note>
            1. utskottet
          </note>
          <note>
            2. res. (C)
          </note>
          <note>
            Votering:
          </note>
          <note>
            290 för utskottet
          </note>
          <note>
            21 för res.
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 2 S, 75 M, 43 SD, 24 MP, 17 V, 16 L, 13 KD
          </note>
          <note>
            För res.: 21 C
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            TU6 Postfrågor och grundläggande betaltjänster
          </note>
          <note>
            Punkt 1 (Postservice)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            251 för utskottet
          </note>
          <note>
            43 för res. 1
          </note>
          <note>
            17 avstod
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 02 S, 75 M, 24 MP, 21 C, 16 L, 13 KD
          </note>
          <note>
            För res. 1: 43 SD
          </note>
          <note>
            Avstod: 17 V
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Punkt 2 (Arbetsmiljön för postanställda)
          </note>
          <note>
            1. utskottet
          </note>
          <note>
            2. res. 3 (V)
          </note>
          <note>
            Votering:
          </note>
          <note>
            294 för utskottet
          </note>
          <note>
            17 för res. 3
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 2 S, 75 M, 43 SD, 24 MP, 21 C, 16 L, 13 KD
          </note>
          <note>
            För res. 3: 17 V
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Punkt 4 (Samdistribution)
          </note>
          <note>
            1. utskottet
          </note>
          <note>
            2. res. 4 (M, C, L, KD)
          </note>
          <note>
            Votering:
          </note>
          <note>
            186 för utskottet
          </note>
          <note>
            124 för res. 4
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 43 SD, 24 MP, 17 V
          </note>
          <note>
            För res. 4: 74 M, 21 C, 16 L, 13 KD
          </note>
          <note>
            Frånvarande: 11 S, 10 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            TU7 Cykelfrågor
          </note>
          <note>
            Punkt 2 (Infrastruktur och förutsättningar för cykling)
          </note>
          <note>
            1. utskottet
          </note>
          <note>
            2. res. 1 (M, C, L)
          </note>
          <note>
            3. res. 2 (V)
          </note>
          <note>
            4. res. 3 (KD)
          </note>
          <note>
            Förberedande votering 1:
          </note>
          <note>
            17 för res. 2
          </note>
          <note>
            13 för res. 3
          </note>
          <note>
            281 avstod
          </note>
          <note>
            38 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            111 för res. 1
          </note>
          <note>
            18 för res. 2
          </note>
          <note>
            182 avstod
          </note>
          <note>
            38 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            169 för utskottet
          </note>
          <note>
            112 för res. 1
          </note>
          <note>
            30 avstod
          </note>
          <note>
            38 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 43 SD, 24 MP
          </note>
          <note>
            För res. 1: 75 M, 21 C, 16 L
          </note>
          <note>
            Avstod: 17 V, 13 KD
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 3 L, 3 KD, 1 -
          </note>
          <note>
            Punkt 3 (Trafiksäkerhet och trafikregler för cykling)
          </note>
          <note>
            1. utskottet
          </note>
          <note>
            2. res. 4 (M, C, L, KD)
          </note>
          <note>
            Votering:
          </note>
          <note>
            186 för utskottet
          </note>
          <note>
            124 för res. 4
          </note>
          <note>
            39 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 102 S, 43 SD, 24 MP, 17 V
          </note>
          <note>
            För res. 4: 75 M, 21 C, 15 L, 13 KD
          </note>
          <note>
            Frånvarande: 11 S, 9 M, 5 SD, 1 MP, 1 C, 4 V, 4 L, 3 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 18 (forts. från § 16) Kultur och fritid för barn och unga (forts.
            KrU4)
          </note>
          <note type="speaker">
            Anf. 106 ROLAND UTBULT (KD) replik:
          </note>
          <note>
            Herr talman! Om man sitter på regeringsmakten får man också klä
            skott här i kammaren för de förslag som man lägger fram och det
            som man genomför eller inte genomför. Därför tänkte jag ställa
            dig till svars lite grann här, Niclas Malmberg.
          </note>
          <note>
            Det hördes applåder från kulturskolorna runt om i landet. I budget
            ­ texten fastställdes 100 miljoner till sänkta avgifter generellt
            för elever runt om i landet. Så upptäckte man att en del av de
            här pengarna går till rika kommuner som har höga avgifter och
            som då får del av den här subventio ­ nen. Det klarar inte riktigt
            vänsterregeringen av att hantera. Man tycker att det här inte
            är bra.
          </note>
          <note>
            Nu är det alltså 100 miljoner i sjön, och man vet inte hur de
            ska användas. Jag tänker mig att hanteringen av detta borde vara
            omvänd, nämligen att man först prioriterar vad man tänker göra
            och därefter beslutar hur mycket pengar som ska användas.
          </note>
          <note>
            Nu frågar jag dig , Niclas Malmberg , om du tycker att det är
            en riktig ordning att först ta fram 100 miljoner och därefter
            bestämma vart pengarna ska gå.
          </note>
          <note type="speaker">
            Anf. 107 NICLAS MALMBERG (MP) replik:
          </note>
          <note>
            Herr talman! Först vill jag understryka det som jag också sa
            i mitt inledningsanförande, nämligen att hela den här reformen
            har skjutits upp ett år på grund av allianspartiernas agerande.
            Man lät Sverigedemokraterna stödja alliansbudgeten, och därmed
            hade vi inte de här resurserna för förra året på det sätt som
            vi skulle ha önskat.
          </note>
          <note>
            Nu finns resurserna på plats. Det är 100 miljoner kronor. Roland
            Utbult, liksom Cecilia Magnusson, läser detta väldigt snävt och
            menar att det enbart skulle kunna handla om sänkningar av taxor.
            Det handlar inte enbart om att sänka taxorna. Det handlar också
            om andra åtgärder.
          </note>
          <note>
            Sedan är det självklart angeläget att sänka taxorna i kommuner
            som i dagsläget har höga taxor så att alla barn och ungdomar i
            de kommunerna får en möjlighet att delta i musik- och kulturskolan.
            När det är höga avgifter har vissa socioekonomiskt svaga grupper
            inte möjlighet att delta i verksamheten, och den problematiken
            vill vi komma åt.
          </note>
          <note>
            En utredning kommer att bli färdig senare under året, och den
            långsiktiga ambitionen är att barn och ungdomar i hela vårt land,
            oavsett uppväxtkommun, ska ha tillgång till musik- och kulturskola.
          </note>
          <note>
            Jag ställde en fråga i mitt anförande tidigare. Jag frågade Roland
            Utbult om han är beredd att gå på samma linje som Per Lodenius,
            nämligen att nu ställa sig bakom en proposition om att återinföra
            estetiska ämnen på samtliga gymnasieprogram. Ett dåligt samvete
            lyste igenom hos flera av allianspartiernas företrädare här när
            man pratade om hur olyckligt det var att reformen som innebar
            att plocka bort de estetiska ämnena från gymnasieprogrammen genomfördes
            av alliansregeringen.
          </note>
          <note>
            Vi kommer att se en utredning senare under våren. En proposition
            hoppas jag kommer att innebära att vi får tillbaka de estetiska
            ämnena i gymnasieskolans samtliga program. Är Roland Utbult och
            Kristdemokraterna också beredda att stödja en sådan proposition?
          </note>
          <note type="speaker">
            Anf. 108 ROLAND UTBULT (KD) replik:
          </note>
          <note>
            Herr talman! Jag uppfattar det som att Niclas Malmberg tycker
            att det är okej att man tar fram 100 miljoner och inte riktigt
            vet hur man ska använda dem. Det blir en omvänd prioritering,
            så att säga.
          </note>
          <note>
            Jag skulle vilja ta upp det här med statliga museer och fri entré
            till dem. För det avsätter regeringen 80 miljoner, och här uppstår
            det ett antal frågetecken. Vem ska få komma in gratis och till
            vad? 19 museer, varav 16 i Stockholms innerstad, ska i någon utsträckning
            införa fri entré på några eller alla utställningar. Vilka är oklart.
          </note>
          <note>
            Min fråga till Niclas Malmberg är: Varför väljer Niclas Malmberg
            och Miljöpartiet en reform som enbart gynnar storstäderna?
          </note>
          <note>
            Sedan vill jag svara att när det gäller detta betänkande och
            gymnasieskolan är det just Skapande skola som vi vill införa i
            gymnasiet.
          </note>
          <note type="speaker">
            Anf. 109 NICLAS MALMBERG (MP) replik:
          </note>
          <note>
            Herr talman! Först vill jag slå fast att även om de flesta av
            de statliga museerna naturligtvis finns i storstäderna, i Stockholm
            i huvudsak, innebär det inte att reformen är begränsad till att
            bara gynna människor som bor i Stockholm. Det handlar om att människor
            som är på besök i Stockholm och andra städer får möjlighet att
            gå på de här museerna. Det är framför allt när man kommer som
            besökare till en stad som man vill kunna gå på museer. Då ska
            man också ha möjlighet att göra det, även om man till exempel
            har en stor familj och det tidigare har inneburit stora kostnader.
          </note>
          <note>
            Det här är alltså en reform som även om man bara ser till de
            statliga museerna gynnar människor i hela landet.
          </note>
          <note>
            Genom att de statliga museerna nu får fri entré är det många
            regioner som tar efter och inför fri entré även på de regionala
            och lokala museerna. Det lyfte jag fram tidigare här i debatten.
            Uppsala är ett exempel. Där har vi fått fri entré på flera av
            de kommunala museerna. Vi ser nu också exempel på privata museer
            som inför fri entré. Det här är alltså en reform som ger effekter
            långt utanför de statliga museerna.
          </note>
          <note>
            Jag tycker att det är tråkigt att Roland Utbult inte kan ge ett
            rakt svar på frågan om hur Kristdemokraterna ser på att återinföra
            estetiska ämnen på gymnasieskolorna. Från Centerpartiet fick vi
            ett klart besked , men inte från Kristdemokraterna.
          </note>
          <note>
            Det är skenheligt av Kristdemokraterna att prata om att man vill
            öka Skapande skolas verksamhet för gymnasieskolan när man samtidigt
            lägger sig på en lägre budgetnivå än vad regeringen gör i sin
            budgetproposition. Det innebär i sin tur att man skär ned på resurserna
            i grundskolan och förskolan. Om vi utökar Skapande skola till
            att inkludera gymnasieskolan innebär det mindre verksamhet för
            de yngre barnen, som är de som är i störst behov av den här verksamheten.
            Varför vänder Kristdemokraterna de yngre barnen ryggen?
          </note>
          <note type="speaker">
            Anf. 110 ROSSANA DINAMARCA (V):
          </note>
          <note>
            Herr talman! Det har varit en ganska intressant debatt. De borgerliga
            har talat om vikten av att ge barn och unga tillgång till kultur
            och vad det betyder för deras framtidsmöjligheter. Men om man
            studerar lite närmare vad de borgerliga partierna vill och har
            budgeterat för kan man, för att använda Cecilia Magnussons ord,
            höra tomma tunnor skramla.
          </note>
          <note>
            En av de stora och viktiga reformer som Vänsterpartiet har bidragit
            till har redan diskuterats ganska mycket, nämligen sänkningen
            av avgifterna till kulturskolan. Det är klart att det behövs många
            fler satsningar på kulturskolan. Att sänka avgifterna har varit
            ett första steg för oss. Det har också varit viktigt för oss att
            de 100 miljonerna, som inte är en överdrivet stor summa, ska användas
            till just sänkta avgifter.
          </note>
          <note>
            Det finns stora behov inom kulturskolan. Jag ser fram emot att
            kunna göra fler saker framöver, för att öka tillgängligheten ytterligare.
            Men det här är en viktig möjlighet för många av dem som faktiskt
            inte har råd i dag att ge sina barn möjlighet att ta del av de
            aktiviteterna – dans, teater, musik, konst.
          </note>
          <note>
            Många oroade röster på högerkanten har gett uttryck för att det
            här skulle gynna de allra rikaste. Den oron delar vi. Därför har
            det varit viktigt för Vänsterpartiet att fördelningen av pengarna
            inte ska gynna de kommuner som inte har varit särskilt intresserade
            av att hålla låga avgifter. Det ska komma de kommuner till del
            som har satsat på det här, till exempel Malmö där man har sänkt
            avgifterna.
          </note>
          <note>
            En annan viktig reform för barns och ungas kulturintag – eller
            vad man ska säga – är de fria entréerna. Det är viktigt att det
            är en reform som gäller för alla. Som tidigare debattörer har
            lyft fram går barn inte till ett museum helt ensamma . Mindre
            barn behöver ha någon vuxen med sig. Det är därför viktigt att
            det är en reform som gäller för alla.
          </note>
          <note>
            Jag kan tillägga att när reformen genomfördes 2005 ökade antalet
            besökare till de statliga museerna med 2,9 miljoner under det
            året. Det var en ökning med 159 procent. Jag tror att ni som sitter
            där borta i kammaren och som jag nu tittar på kan ta det med ro.
            Nyheten om att den här möjligheten finns har nått ut till människor.
          </note>
          <note>
            En tredje och sista sak som jag tänker ta upp är motionen om
            att Skap ­ ande skola ska gälla även på gymnasiet. Det här visar
            återigen hur de borg ­ erliga försöker ge sken av att vara intresserade
            av de estetiska verksamhe ­ terna eller kultur. När man tar med
            ena handen försöker man dutta tillbaka lite med den andra.
          </note>
          <note>
            Den borgerliga regeringen tog bort de estetiska ämnena som kärnämnen.
            Det var en degradering av hela området i sig som även sipprade
            ned på grundskolan. Man ville till och med gå så långt som att
            lägga ned de estetiska programmen. Men då möttes man av så stort
            motstånd att man inte vågade fullfölja planen.
          </note>
          <note>
            Det viktigaste när det gäller att ge eleverna tillgång till estetiska
            ämnen handlar dock inte bara om att någon ska komma utifrån. Det
            som har varit problematiskt med Skapande skola är att det främst
            utnyttjas av dem som är intresserade, som har lärare eller skolor
            som har ett särskilt engagemang. Vi vet att det finns flera skolor
            som aldrig tar del av de pengar som har med Skapande skola att
            göra. Därför är det viktigt att vi, om vi kan få en majoritet
            för det, ser till att de estetiska ämnena återigen blir kärnämnen,
            även på gymnasiet.
          </note>
          <note>
            (Applåder)
          </note>
          <note type="speaker">
            Anf. 111 CECILIA MAGNUSSON (M) replik:
          </note>
          <note>
            Herr talman! Det är roligt att ens uttryck återanvänds. Det är
            väldigt bra. Bra kan väl även karakterisera Rossana Dinamarca.
            Till skillnad från tidigare talare har hon ändå svarat på en del
            av mina frågor, även om inte hon heller hörde mina frågor i mitt
            inledningsanförande eftersom hon inte var i kammaren då.
          </note>
          <note>
            Jag ska börja denna replik med att tala om Skapande skola. När
            det gäller våra förslag om Skapande skola i gymnasiet är det självklart
            att det ska tillföras mer pengar. Det vi nu kräver är att man
            ska undersöka möjligheterna. Niclas Malmberg försökte påskina,
            och uttryckte osportsligt i sin slutreplik, att det här skulle
            utarma verksamheter inom S kapande skola för grundskolan. Det
            stämmer inte. Under alliansregeringen tillförde vi också medel
            varje gång vi utökade Skapande skola. Men Miljöpartiet har ju
            inte varit med på de turerna alla gånger.
          </note>
          <note>
            När det gäller kulturskolorna måste jag fråga Rossana Dinamarca:
            Hur ska den satsning som ni står bakom ge fler elever möjlighet
            att ta del av kulturskolan? De höga avgifterna finns i rika kommuner
            runt storstäderna. Hur ska fler elever som i dag står i kö få
            tillgång till de kommunala kulturskolorna med en hjälp av en maxtaxa?
            Det är vad ni vill ha. Ni vill ha sänkta avgifter för de m som
            redan har. Men hur ska de som inte har tillgång till de kommunala
            kulturskolorna få det med det förslag som i dag föreligger?
          </note>
          <note type="speaker">
            Anf. 112 ROSSANA DINAMARCA (V) replik:
          </note>
          <note>
            Herr talman! Även om jag inte befann mig i lokalen tidigare hörde
            jag Cecilia Magnussons frågor mycket väl. Vi har ju nymodigheter
            som gör att vi kan titta på kammarens debatter i våra telefoner
            och surfplattor. Jag kunde alltså höra dem.
          </note>
          <note>
            När det gäller Skapande skola är det, precis som jag sa tidigare,
            en pott pengar som skolor söker. Det är skolor som är intresserade
            som gör det. Vi har tyvärr sett den effekten; det är de grundskolor
            som är intresserade som söker. Det finns skolor som aldrig någonsin
            har något projekt med anknytning till Skapande skola.
          </note>
          <note>
            Vi menar att det här är viktigt för alla elever. De estetiska
            ämnena är viktiga för alla, inte bara för de elever vars lärare
            är intresserade av det. Därför vore det mycket bättre att återigen
            göra de estetiska ämnena till kärnämnen i gymnasiet. Det skulle
            också kunna få efterverkningar ned i grundskolan eftersom det
            prioriteras upp som ett viktigt ämne.
          </note>
          <note>
            När ni tog bort de estetiska ämnena som kärnämnen i gymnasieskolan,
            Cecilia Magnusson, signalerade ni till grundskolan att de ämnena
            inte är så viktiga. Det vill ni nu lägga lite plåster på, för
            att låtsas som att ni är intresserade av de sakerna.
          </note>
          <note>
            När det gäller kulturskolan är detta, återigen och precis som
            jag sa i mitt anförande, ett steg för att göra kulturskolan mer
            tillgänglig. Sedan är vi medvetna om att det behövs mycket mer.
            Vi behöver ha fler platser, och vi behöver fler lärare. Vi behöver
            göra det möjligt att hyra instrument och så vidare. Men det här
            är ett steg, och vi menar att det är viktigt att man använder
            de här pengarna till en sak så att det inte blir alldeles för
            spretigt och inte får någon som helst effekt.
          </note>
          <note>
            Återigen, Cecilia Magnusson: Det handlar om att satsa på de kommuner
            som prioriterat kulturskolan.
          </note>
          <note type="speaker">
            Anf. 113 CECILIA MAGNUSSON (M) replik:
          </note>
          <note>
            Herr talman! Det är helt otroligt att höra Rossana Dinamarca
            tala om maxtaxan i kulturskolan utan att kunna ge ett enda svar
            om hur fler ska få tillgång till den. De som redan har ska få
            mer. Det om något tror jag väl är osolidariskt för en vänsterpartist,
            men så kanske inte är fallet.
          </note>
          <note>
            Jag måste också tala om för Rossana Dinamarca att alla kommuner
            har haft Skapande skola-projekt. Inte alla skolor – och framför
            allt inte friskolor – har använt sig av detta, men under den korta
            tid Skapande skola har varit i kraft och under den utvecklingsfasen
            är det den reform som har fått bredast spridning i sin implementering
            någonsin. Det kan väl ändå Rossana Dinamarca erkänna. Det är klart
            att ju längre Skapande skola kommer att finnas, desto fler skolor
            kommer att använda sig av det. Det är självklart. Det är en ambition
            från Alliansen, och jag hoppas att det är det också från Vänsterns
            sida.
          </note>
          <note>
            Rossana Dinamarca nämnde möjligheten för alla oss över 18 år
            att komma in på statliga museer och berömde sig om att det var
            ett ökat antal besökande. Ja, men det är ju nästan lika många
            i dag som besöker museer med avgifter, och det beror på den ökade
            kvaliteten. Jag måste fråga Rossana Dinamarca, för jag trodde
            att Vänstern stod bakom kvalitet: Hur ska man kunna bevara och
            utöka kv aliteten med den så kallade fri- entré-reformen? Nu blir
            det ju svängdörr och värmestuga.
          </note>
          <note type="speaker">
            Anf. 114 ROSSANA DINAMARCA (V) replik:
          </note>
          <note>
            Herr talman! Det där sista förstår jag inte riktigt vad Cecilia
            Magnusson menar med. Ska inte museerna vara öppna för vem som
            helst? Är det vad Cecilia Magnusson menar med att det skulle bli
            en värmestuga? Det vore väldigt intressant att få höra det svaret.
            Jag vet att Cecilia Magnusson inte har möjlighet till en ytterligare
            replik, men jag tycker att det har varit lite magstarkt från Cecilia
            Magnusson – också i flera av de tidigare replikskiftena – när
            det gäller sättet att prata om vilka besökare som skulle kom ­
            ma till museerna.
          </note>
          <note>
            Vi menar att fri entré gör det möjligt för alla människor att
            ta del av utställningarna på våra statliga museer. Det är sådant
            vi bidrar till att hålla uppe men som inte har varit tillgängligt
            för alla människor. Det är det vi återigen vill öppna upp, eftersom
            vi ser kulturen som en del av välfärden. Alla människor ska kunna
            ha tillgång till den.
          </note>
          <note>
            När det gäller de andra delarna är det samma sak och samma resonemang,
            det vill säga att kultur är välfärd. Vi ska göra det tillgängligt
            för alla. När det gäller kulturskolan handlar det om att göra
            det i steg. Vänsterpartiet vill gå mycket längre när det gäller
            kulturskolan och avgifterna. Vi skulle gärna se en nolltaxa för
            kulturskolan, för att alla barn faktiskt ska ha den möjligheten.
          </note>
          <note>
            Nu ger vi 100 miljoner till kulturskolan för att sänka avgifterna.
            Sedan finns det andra steg vi också bör ta för att ytterligare
            öka tillgängligheten, men när Cecilia Magnusson säger att kostnaden
            inte spelar någon roll och att det skulle vara att ge till dem
            som redan har är hon väldigt felinformerad om hur det fungerar.
          </note>
          <note>
            Jag ser att min talartid är slut, så jag hinner inte svara när
            det gäller Skapande skola. Det lär vi dock få tillfälle att diskutera
            fler gånger.
          </note>
          <note>
            (Applåder)
          </note>
          <note type="speaker">
            Anf. 115 BENGT ELIASSON (L) replik:
          </note>
          <note>
            Herr talman! Jag vill tacka Rossana Dinamarca för ett klargörande
            huvudanförande . Även om jag naturligtvis inte håller med om allting
            i sak var det klargörande på många sätt.
          </note>
          <note>
            Jag skulle dock ändå vilja ha några förtydliganden. Rossana Dinamarca
            ägnade en ganska god stund åt att debattera just frågan om fri
            entré, och hon underströk vikten av att fri entré är för alla.
            Jag håller med om att det är viktigt att det ska vara för alla,
            men hur kan Vänsterpartiet och Rossana Dinamarca säga att det
            är för alla när 16 av de 19 museerna ligger i Stockholms innerstad?
            Jag förstår inte. Robertsfors, Trelleborg och Laholm – hur gynnas
            de av fri entré på statliga museer? Vore det inte viktigare att
            precis som vi föreslår göra satsningen på de museer i hela landet
            som vill jobba med entréfrågan, och bredda det här förslaget betydligt?
          </note>
          <note>
            Jag vill alltså ha ett klargörande av hur fri entré på statliga
            museer gynnar alla.
          </note>
          <note type="speaker">
            Anf. 116 ROSSANA DINAMARCA (V) replik:
          </note>
          <note>
            Herr talman! Jag tackar Bengt Eliasson för frågan. Det jag tycker
            är lite anmärkningsvärt när man försöker attackera en reform som
            den med fri entré är att man från borgerlighetens sida faktiskt
            inte gör särskilt mycket större satsningar på att öka tillgängligheten
            till kultur.
          </note>
          <note>
            Nu är det här en del – en reform. Sedan kan man önska sig många
            andra reformer, till exempel att vi skulle kunna ha fri entré
            på regionala museer eller titta på hur vi sprider ut våra statliga
            museer över landet. Det finns flera frågor, men det jag ser är
            ändå att detta är en viktig reform. Det går inte att komma ifrån.
            Man kan inte säga att den är oviktig bara för att de flesta museerna
            ligger i Stockholm. Detta är ett viktigt steg och en viktig tillgänglighetsfråga.
          </note>
          <note>
            Sedan kanske vi kan samarbeta vidare för att utöka reformen till
            att bli ännu större – vad vet jag?
          </note>
          <note type="speaker">
            Anf. 117 BENGT ELIASSON (L) replik:
          </note>
          <note>
            Herr talman! Vi har redan skarpa förslag. Vi lägger mer pengar,
            och vi lägger dem för hela landet i stället. Jag håller med om
            att det kan vara en viktig reform, men därmed gör det den inte
            rätt.
          </note>
          <note>
            Min andra fråga efter ett klargörande handlar om de sänkta avgifterna
            i kulturskolan. Jag kan inte låta bli att komma tillbaka till
            det, precis som mina kamrater har gjort i inlägg efter inlägg.
            Hur ska sänkningen av avgifterna i kulturskolan nå dem som verkligen
            behöver den? Det finns ett antal kommuner i landet som har jobbat
            väldigt bra med avgiftsfrågan. Det finns de kommuner som inte
            har någon avgift alls, och sedan finns det olika nivåer upp till
            dem som har väldigt höga avgifter.
          </note>
          <note>
            Jag har inte kunnat gräva riktigt djupt efter om det finns stora
            forskningsrapporter, men det finns enkla sammanställningar som
            jag har tagit del av och som visar att de kommuner som har sänkt
            avgifterna och de som har haft nolltaxa har gynnat konsumtionen
            av kulturskolan. Det är jättebra, men det har gynnat dem som redan
            konsumerar den. Man har inte nått de grupper som egentligen borde
            gå i kulturskolan och som behöver den allra mest, nämligen de
            utsatta barnen och de som av olika skäl inte har föräldrar som
            stöder dem och tar dem dit.
          </note>
          <note>
            Min fråga är alltså hur detta ska nå dem som verkligen behöver
            det. Är det en enhetstaxa eller en nolltaxa i Sverige som är målet?
            Jag ser faktiskt paralleller till fritidspengen. Den här satsningen
            blir en bred och ganska dyr satsning som slår blint, i stället
            för en satsning på dem som verkligen behöver det och en satsning
            som pinpointar de barn som är mest utsatta.
          </note>
          <note>
            (Applåder)
          </note>
          <note type="speaker">
            Anf. 118 ROSSANA DINAMARCA (V) replik:
          </note>
          <note>
            Herr talman! För bara ett par veckor sedan var jag i Malmö och
            besökte kulturskolan där. Jag träffade personal och chefer för
            kulturskolan. Det man har gjort där är att arbeta väldigt aktivt
            med var man har kulturskolan någonstans – var man har sin verksamhet.
            Man närmar sig dem som man vill ska ha tillgång till kulturskolan.
            Det är ett sätt jag ser som viktigt, men för att det också i verkligheten
            ska kunna vara tillgängligt för dem man riktar sig till är avgiftsfrågan
            en viktig del.
          </note>
          <note>
            Jag tycker alltså inte riktigt att Bengt Eliassons farhåga när
            det gäller hur man ska nå dessa människor har med avgifterna att
            göra . Avgifterna är en viktig del, men sedan handlar det också
            om det arbete man gör på kulturskolorna för att nå rätt personer.
            Att avfärda sänkta avgifter i kulturskolan med att säga att det
            inte kommer att komma dem till del tycker jag kanske är lite konstigt.
          </note>
          <note>
            Det handlar ju också om vilket sätt som kulturskolorna arbetar
            på. Där finns ett tydligt uppdrag om att man ska rikta sig till
            de elever som annars inte hade kommit i kontakt med kulturskolan.
            Men de sänkta avgifterna gör att möjligheten blir större, men
            sedan har vi många fler steg att ta.
          </note>
          <note type="speaker">
            Anf. 119 SARA-LENA BJÄLKÖ (SD):
          </note>
          <note>
            Herr talman? I kulturutskottets betänkande nr 4 behandlas motioner
            med temat kultur och fritid för barn och unga. Det är ett tema
            som jag tror att vi alla, oavsett parti, fäster högt värde vid
            och tycker är viktigt, vilket tidigare talare också har nämnt.
          </note>
          <note>
            Jag vill i dag lyfta fram satsningen på barn- och ungdomskultur,
            en samverkan mellan skola och professionella kulturaktörer, nämligen
            Skapande skola, som många av er redan har nämnt.
          </note>
          <note>
            Jag tycker att det är glädjande att se att fler är öppna för
            det som vi sverigedemokrater är och har varit drivande i tidigare
            år, så vi kan alltså påverka.
          </note>
          <note>
            I dag har Skapande skola byggts ut och omfattar förskoleklass
            till och med årskurs 9. Skapande skola växer ute bland elever,
            vilket bör glädja oss alla. Huvuddelen av verksamheten är skapande,
            bild, form, skrivande, berättande och så vidare där eleverna skapar
            något tillsammans med kulturaktörer.
          </note>
          <note>
            Det är inte bara detta som är det fina. Den andra poängen med
            Skapande skola är att en viss procent av stödet går direkt till
            arvoden till kulturutövare, som vi inte får glömma. De kan alltså
            arbeta och få ersättning för det de är utbildade till.
          </note>
          <note>
            Vi sverigedemokrater, som ni tidigare har hört, vill att även
            förskolan kan ta del av Skapande skola, vilket vi föreslog senast
            i höstbudgeten, precis som även Moderaterna har föreslagit. På
            förskolan är det särskilt viktigt att ta del av kulturens stimulans,
            och det måste man prioritera högre än gymnasium.
          </note>
          <note>
            Därför ser vi det som mer rimligt att förskolan tar del av Skapande
            skola. Vi får dessutom medhåll från pedagoger i verksamheten.
            Förskollärare och barnskötare hade förr en viss kompetens i musikämnet.
            Det får man inte i dag i sin utbildning.
          </note>
          <note>
            Vi får signaler från pedagoger i branschen om att detta är något
            som saknas, och Skapande skola hade fyllt ett tomrum här.
          </note>
          <note>
            Barns kunskaper formas i tidig ålder och blir så mycket bättre
            av det skapande och den utveckling som sker när man tar del av
            till exempel konst och musik.
          </note>
          <note>
            Politik handlar om att prioritera, och här väljer vi att prioritera
            unga barn som inte har samma valmöjligheter som andra ungdomar
            har senare i livet.
          </note>
          <note>
            Vi anser, herr talman, att det redan finns en hel del alternativ
            att ta del av på gymnasiet vad gäller kulturkurser. Bland annat
            kan man välja en linje med estetisk inrik tning eller välja kurser
            genom ”elevens val” .
          </note>
          <note>
            Den risk med satsningen Skapande skola på gymnasienivå som synts
            i delar av landet är att den konkurrerar ut musik- och kulturskolorna,
            och det är inte det som är poängen eller syftet med Skapande skola,
            det tror jag att vi alla här kan hålla med om. Men som jag sa
            inledningsvis tycker jag och vi att det är glädjande att vi blir
            fler som öppnar upp för Skapande skola. Snart har vi hela vägen
            bakom oss.
          </note>
          <note>
            Herr talman! Jag vill även beröra motion 2060 om motorhobbyn.
            Som många vet är motorhobbyn ett stort intresse för mig privat,
            och det finns en anledning att se över hur motorhobbyn kan stärka
            långsiktigt, även om just denna motion går långt in i detaljer.
            Värdet av motorsport och motorhobby är stort, men många gånger
            motarbetas utövarna från andra intressen i samhället.
          </note>
          <note>
            Därför anser vi att det finns stor anledning att lyfta fram och
            visa på alla de goda sidor och den samhällsnytta som motorhobbyn
            för med sig. Motorintresse är en gemenskap som delas av gamla
            såväl som unga och män såväl som kvinnor med olika bakgrund. Få
            verksamheter kan visa upp en sådan mångfald och gemenskap som
            det finns hos oss motorentusiaster. Det är en arena där människor
            från olika generationer kan mötas och där många unga får en tydlig
            koppling till vuxenvärlden.
          </note>
          <note>
            Herr talman! Motorsport och motorhobby ger ett stort utbyte till
            de aktiva. Det är för många en livsstil som tar upp det mesta
            av den lediga tiden och är en del av den egna identiteten.
          </note>
          <note>
            För att ha möjlighet att satsa helhjärtat på motorsporten krävs
            det mycket även i det övriga livet, såsom att man sköter om både
            sig själv och sin situation i till exempel arbetslivet. Idrott
            i allmänhet och motorsport i synnerhet hjälper samhällets unga
            till skötsamhet och en meningsfull fritid.
          </note>
          <note>
            Då motionen 2060 är bred i sitt tänk ska vi grotta ned oss mer
            så att vi tillsammans med er kan komma fram till bra förslag för
            motorintressets bästa.
          </note>
          <note>
            Herr talman! Jag ser att jag har överskridit den tid som jag
            skrev upp mig för. Jag ber om ursäkt för det.
          </note>
          <note>
            Avslutningsvis vill jag yrka bifall till Sverigedemokraternas
            reserva ­ tion 2 om ungdomars rätt att välja partner. I övrigt
            yrkar jag bifall till ut ­ skottets förslag till beslut i betänkandet.
          </note>
          <note>
            (Applåder)
          </note>
          <note type="speaker">
            Anf. 120 CHRISTINA ÖRNEBJÄR (L):
          </note>
          <note>
            Herr talman! När man läser b etänkandet och kommer till s. 6
            sätter man onekligen lite i halsen. Där står det: ”Utskottets
            förslag i korthet: Riksdagen avslår motionsyrkanden om barns rätt
            till kunskap om sina rättigheter och om att stärka alla barns
            rätt till kunskap om barnkonventionen.”
          </note>
          <note>
            I den partimotion som vi liberaler väckt skriver vi att barn
            bör ha tillgång till målgruppsanpassad och tillgänglig information
            om sina rättigheter. I betänkandet hänvisar man till Barnrättighetsutredningen
            som snart kommer och menar att man bör invänta vad den har att
            säga. Jag undrar: Varför?
          </note>
          <note>
            För att kunna påverka sin situation och vara delaktig är det
            viktigt att ha tillgång till information, inte minst gällande
            vilka rättigheter man har. Barn vet sällan vilka deras rättigheter
            är, vad deras rättigheter innebär eller hur de ska få information.
          </note>
          <note>
            Det är vi vuxna som bär ansvaret för att säkerställa att det
            finns målgruppsanpassad – alltså barnanpassad – och tillgänglig
            information, dels om barnets rättigheter, dels kring den situation
            barnet befinner sig i, dels om hur barnet ska använda informationen.
          </note>
          <note>
            Rättigheterna som finns inskrivna i barnkonventionen innebär
            att de stater som skrivit under också ska se till att barnen de
            facto har en möjlighet att utnyttja sina rättigheter.
          </note>
          <note>
            Det står i barnkonventionen att alla barn har rätt att känna
            till sina rättigheter, och att det är staten som ansvarar för
            det.
          </note>
          <note>
            Men – och här kommer det ett stort men – det verkar som man tror
            att alla barns rättigheter finns att hitta i FN:s konvention om
            barnets rättighe ­ ter, och så länge man informerar om den är
            man hemma. Det görs mycket riktigt i skolan.
          </note>
          <note>
            När man talar om barns rättigheter är det lätt att bara använda
            sig av barnkonventionen, men barnets rättigheter skyddas också
            i svensk lagstiftning , till exempel i föräldrabalken och i socialtjänstlagen.
            Var får barnen kunskap om detta? Och var får barnen kunskap om
            vart de ska vända sig? Var får de den praktiska tillämpningen
            av vad rättigheterna innebär? Fråga de barn ni har i er närhet
            om de vet hu r man gör när man behöver hjälp, v ar man hittar
            telefonnumret till socialtjänsten och när och varför man kan tänkas
            behöva ringa dit!
          </note>
          <note>
            Fru ålderspresident! Vi är stolta över att barn har det så bra
            i Sverige. Självklart ska vi vara det. Mycket är bra, men många
            barn diskrimineras i Sverige. Ofta handlar det om barn som är
            i särskilt utsatta situationer: barn med funktionsnedsättningar,
            barn i ekonomiskt utsatta familjer, asylsökande barn och barn
            placerade i samhällets vård.
          </note>
          <note>
            Vi liberaler vill att information anpassad till barn och unga
            om vart de kan vända sig om de behöver hjälp och stöd ska finnas
            tillgänglig där barn och unga är, exempelvis på skola, idrottsplatser
            och ungdomsgården – för att inte tala om på nätet.
          </note>
          <note>
            Det handlar alltså inte bara om att veta att barnkonventionen
            finns och vad den innehåller utan vad den innebär i praktiken
            och hur man tillämpar den. När man frågar elever i årskurs 8 om
            de känner till sina rättigheter svarar en av fem att de har hört
            talas om barnkonventionen, och endast 6 procent vet vad den innehåller.
          </note>
          <note>
            Vad hade hänt om det hade stått något annat än ”barn” i att-satsen
            – om det till exempel hade handlat om kvinnor: Riksdagen avslår
            motionsyrkanden om kvinnors rätt till kunskap om sina rättigheter.
            Eller tänk om det hade handlat om samer eller romer! Jag tror
            inte att vi hade gått med på det. Det låter helt orimligt, vilken
            utredning som än ligger i pipeline. Varför skulle det vara rimligare
            när det handlar om barn?
          </note>
          <note>
            Jag ser fram emot att ta del av Barnrätt ighet sutredningen eftersom
            jag ser fram emot att barnkonventionen ska bli lag. Vi liberaler
            har önskat detta länge, åtminstone sedan 2009 – adress Miljöpartiet.
            Men först vill vi se hur förslaget är utformat. Vi skriver inte
            på in blanco.
          </note>
          <note>
            Att säkerställa att alla barn får tillgänglig och målgruppsanpassad
            information om alla sina rättigheter och hur de ska tillämpa dem
            står inte på något sätt i motsats till detta eller slår in öppna
            dörrar. Tvärtom! Det är vårt ansvar som vuxna att se till att
            barn har verktyg.
          </note>
          <note>
            Jag yrkar bifall till reservation 1.
          </note>
          <note>
            (Applåder)
          </note>
          <note type="speaker">
            Anf. 121 NICLAS MALMBERG (MP) replik:
          </note>
          <note>
            Fru ålderspresident! Jag ställde tidigare en fråga till Bengt
            Eliasson om Liberalerna var beredda att ställa sig bakom en kommande
            proposition om att införliva barnkonventionen i svensk lag.
          </note>
          <note>
            Jag tackar för att Christina Örnebjär nu besvarar denna fråga
            på ett positivt sätt. Liberalerna är givetvis inte beredda att
            skriva på en proposition in blanco, men en inriktning om att införliva
            barnkonventionen i svensk lag tycks vara något som Liberalerna
            är beredda att ställa upp på.
          </note>
          <note>
            Jag vill få bekräftat att det är Liberalernas intention.
          </note>
          <note>
            Christina Örnebjär frågar varför vi inte går vidare med Liberalernas
            förslag om tillkännagivande av informationsinsatser. Först måste
            vi ha strukturen klar. Vi kan inte börja med informationsinsatser
            innan vi vet vad vi ska informera om. Först måste vi ha en utredning
            och en proposition och i det se det som naturligt att vi också
            ska stärka informationsinsatserna.
          </note>
          <note>
            På Christina Örnebjär låter det som att vi lever i ett vakuum.
            Men så är inte fallet. Barnombudsmannen och länsombudsmännen gör
            ett fantastiskt jobb för att föra ut information om barns rättigheter.
            Men det ser nog olika ut i olika kommuner, och det är säkert så
            att vi nationellt behöver stärka dessa insatser mer framöver.
          </note>
          <note type="speaker">
            Anf. 122 CHRISTINA ÖRNEBJÄR (L) replik:
          </note>
          <note>
            Fru ålderspresident! Jag vet inte hur jag skulle ha kunnat vara
            tydligare i talarstolen än jag var, så jag upprepar det jag sa
            tidigare.
          </note>
          <note>
            Vi har inskrivet i vårt partiprogram sedan 2009 att vi vill att
            barnkonventionen ska vara lag. Bengt Westerberg och Maria Leissner
            drev det tidigt. Redan när man skulle ratificera barnkonventionen
            skrev dåvarande Folkpartiet i sin barnmotion att man ville ratificera
            den. Man var extremt tydlig med att den skulle inkorporeras och
            hur man skulle förändra lagarna. Liberaler och folkpartister har
            varit drivande i detta i många år.
          </note>
          <note>
            Huruvida vi kommer att vara beredda att stödja regeringen beror
            åter ­ igen på hur förslaget utformas. Liberalerna vill att barnkonventionen
            ska vara lag. Sedan beror det helt på hur regeringen väljer att
            lägga fram för ­ slaget.
          </note>
          <note type="speaker">
            Anf. 123 NICLAS MALMBERG (MP) replik:
          </note>
          <note>
            Fru ålderspresident! Svaret var föredömligt tydligt. Jag ser
            fram emot att samverka med Liberalerna för att uppnå en parlamentarisk
            majoritet för att införliva barnkonventionen i svensk lag.
          </note>
          <note type="speaker">
            Anf. 124 CHRISTINA ÖRNEBJÄR (L) replik:
          </note>
          <note>
            Fru ålderspresident! Jag ser också fram emot det, för vi har
            jobbat för detta länge. Jag hoppas dock att Miljöpartiet i regeringsställning
            förstår att barn har rättigheter även innan vi ser till att det
            blir lag. Det är som sagt bara 6 procent av barnen i årskurs 8
            som vet vad barnkonventionen innehåller, så vi måste jobba nu
            . Vi kan inte vänta till sedan. Vi skulle ha gjort det för länge
            sedan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 10 februari.)
          </note>
          <note>
            § 19 Radio och tv i allmänhetens tjänst
          </note>
          <note>
            Kulturutskottets betänkande 2015/16:KrU5
          </note>
          <note>
            Radio och tv i allmänhetens tjänst
          </note>
          <note>
            föredrogs.
          </note>
          <note type="speaker">
            Anf. 125 ARON EMILSSON (SD):
          </note>
          <note>
            Fru ålderspresident! I dag behandlar vi kulturutskottets betänkande
            om radio och tv i allmänhetens tjänst.
          </note>
          <note>
            I dagens turbulenta och föränderliga tid finns det anledning
            att reflektera över dels begreppet ”radio och tv”, dels begreppet
            ”allmänhetens tjänst”.
          </note>
          <note>
            Tv har funnits i allmänhetens tjänst sedan 1950, och radio ännu
            längre. År 1927 infördes en radioavgift och 1943 en bilradioavgift.
            Det var många gånger den enda mediekanalen för många av landets
            hushåll och invånare och har bidragit till nationell sammanhållning
            och gemenskap. Det har gett en gemensam referensram för både nyheter
            och underhållning, alltifrån Hylands hörna och På spåret till
            de nationella och regionala nyhetsprogrammen.
          </note>
          <note>
            Medielandskapet är i dag satt i förändring genom teknik, kritik
            och statistik. Vi har en teknikutveckling där digitaliseringen
            gör stora insteg och bidrar till stora förändringar. Vi hör en
            kritik där många av landets invånare anser att public service-bolag,
            tidningar och andra medier är stelbenta och vänsterorienterade.
            Vi ser i statistiken att antalet nyhetsundvikare, alltså de som
            är ointresserade av att följa dagsnyheter och journalistik, ökar
            och att alternativa medier ökar.
          </note>
          <note>
            Att vara i allmänhetens tjänst förpliktar. Vi ska alltid vara
            noga med att sätta sakligheten främst. Det åligger public service-bolagen
            att vara noga med det.
          </note>
          <note>
            Allmänhetens otjänst oroar. Många kontaktar oss politiker, inte
            sällan med massiv kritik mot hur medielandskapet fungerar och
            hur politiska händelser och politisk utveckling rapporteras.
          </note>
          <note>
            Att det skapas olika referensramar inom vårt samhälle, både mellan
            olika åldersgrupper och mellan infödda och utrikes födda medborgare
            är ett framtidsproblem. Det är viktigt att värna public services
            oberoende, saklighet och opartiskhet.
          </note>
          <note>
            Det har en oerhörd betydelse för att vi i framtiden ska kunna
            ha en garant för tilliten till oberoende medier, ett demokratibegrepp
            som håller och medier som kan granska den beslutande och verkställande
            makten.
          </note>
          <note>
            Omvärlden oroar och har oroat genom medielagar i bland annat
            Polen och Ungern som går för långt åt ena hållet när det gäller
            detaljstyrning. En obalans i åsiktskorridorens bredd oroar kanske
            på hemmaplan. Balans kommer att vara det enda långsiktiga, det
            enda vi kan sätta vår tilltro till i framtiden.
          </note>
          <note>
            Sverigedemokraternas mediemotion bygger på eftertanke och folkvilja.
            Sverige vill skattefinansiering, visar undersökningar av SVT,
            och Sverigedemokraterna likaså. Men vi är pragmatiska och säger
            ja till utredning och ja till öppenhet för lika bra eller kanske
            till och med bättre alternativ.
          </note>
          <note>
            Det är dock viktigt med ett ingångsvärde. Vi vet sedan tidigare
            att det troligtvis finns en majoritet för någon form av framtida
            skattealternativ för finansiering av radio och tv.
          </note>
          <note>
            Sverige vill ha en djup nordisk samverkan och Sverigedemokraterna
            likaså. Public service har gjort mycket och kan göra mer tillsammans
            inom Norden genom ett uppdrag om fördjupad nordisk public service-samverkan
            där vi lämnar förslag till de berörda aktörerna, som själva har
            mandat att utforma vad, var och hur man kan stärka detta på armlängds
            avstånd. Samtidigt kan det också vara en metod att möta kritik
            på ett genomtänkt vis. Norden är oss nära – tillsammans är vi
            starkare och transparenta.
          </note>
          <note>
            Vårda, värna och visa – annars finns risk för annan visa, har
            jag skrivit. Om vi inte vårdar, värnar och visar det värde som
            klassisk mediefrihet och public service har är risken att vi förlorar
            det värdet när en stark opinion vänder sig emot det. Därför är
            det viktigt att bolagen självkritiskt och självrannsakande inser
            sitt värde och sitt uppdrag.
          </note>
          <note>
            Studien Allt fler står utanför nyhetsvärlden visar att icke-nyhetskonsumtionen
            ökar. Risken för ökad ojämlikhet stiger. När det gäller vissa
            nyhetshändelser har alternativmedierna slagit public service-medierna
            i antal delningar och rapportering.
          </note>
          <note>
            Jesper Strömbäck hävdar att nyhetsundvikarna i Sverige har ökat
            från 8 till 17 procent mellan 1986 och 2013. Public s ervice har
            ett ansvar att själv hitta nycklarna till att förtjäna förtroendet.
            Då finns ett behov, då finns en attraktion.
          </note>
          <note>
            Avslutningsvis yrkar jag bifall till Sverigedemokraternas reservationer
            1 och 3 gällande finansiering respektive uppdrag.
          </note>
          <note>
            (Applåder)
          </note>
          <note>
            I detta anförande instämde Sara-Lena Bjälkö (SD).
          </note>
          <note type="speaker">
            Anf. 126 ROLAND UTBULT (KD):
          </note>
          <note>
            Fru ålderspresident! Jag yrkar bifall till reservation 2 i betänkandet
            Radio och tv i allmänhetens tjänst .
          </note>
          <note>
            Kristdemokraternas reservation gäller radio- och tv-avgiften
            och hur den ska betalas. Det fanns en möjlighet att lösa detta
            under alliansregeringen, men så blev det inte. Kristdemokraterna
            ville ändra en gammaldags ordning, men alla var inte med på det
            trots att Public service-utredningen från september 2012 föreslog
            att en individuell radio- och tv-avgift skulle kunna beräknas
            utifrån beskattningsbar förvärvsinkomst och inte ha någon koppling
            till innehav av viss teknisk utrustning.
          </note>
          <note>
            Skatteverket skulle få till uppgift att sköta uppbörden. Riksdagen
            skul ­ le besluta om medlen för hela tillståndsperioden vid ett
            tillfälle, och de årliga besluten i samband med budgetprocessen
            skulle tas bort.
          </note>
          <note>
            Riksdagen beslutade i april förra året om ett tillkännagivande
            till regeringen att en blocköverskridande och parlamentariskt
            sammansatt utredning av radio- och tv-avgiften bör komma till
            stånd i god tid, inför nästa tillståndsperiod 2020. Riksdagen
            vill se en solidariskt finansierad och långsiktigt trygg modell
            som garanterar fortsatt oberoende för radio och tv i allmänhetens
            tjänst.
          </note>
          <note>
            Regeringen meddelar i budgetpropositionen för 2016 att den avser
            att återkomma i frågan. När? Var? Hur? Man frågar sig: Vart är
            vi på väg?
          </note>
          <note>
            Vi kristdemokrater vidhåller givetvis vår tidigare ståndpunkt
            att göra om och modernisera finansieringsmodellen genom att ersätta
            tv-avgiften med en public service-avgift som är individuell, teknikneutral
            och går vid sidan om budgeten, via skattsedeln.
          </note>
          <note>
            Betydelsen av oberoende och reklamfria radio- och tv-kanaler
            utan vinstintressen är stor. Public service ska tillhandahålla
            oberoende och saklig nyhetsförmedling liksom ett brett och högkvalitativt
            kulturutbud. En viktig del av uppdraget är också att göra utbudet
            tillgängligt för personer med funktionsnedsättning och möta minoriteters
            behov och önskemål. När vi från utskottet besökte SVT för inte
            så länge sedan såg vi att mycket har hänt på detta område.
          </note>
          <note>
            Fru ålderspresident! Den största påverkan på mediemarknaden ligger
            i den pågående digitaliseringen och globaliseringen. Givetvis
            ska vi vara noggranna med att som medlem i EU se till att subsidiariteten
            efterlevs, inte minst på medieområdet. Men ett område är viktigt
            att harmonisera, som jag ser det, och det är upphovsrätten.
          </note>
          <note>
            Inte sällan blir bilden av upphovsrätten ganska skev. Jag menar
            att upphovsrätten gör verken fria. Utan upphovsrätt försvinner
            äganderätten till skyddade verk. Med upphovsrätten följer att
            verken blir fria att använda för vem som helst, i princip. Poängen
            är att upphovsmannen, eller ‑ kvinnan, får ersättning för sitt
            skapande.
          </note>
          <note>
            Under många år har konsumenter och upphovspersoner framställts
            som två grupper med motsatta intressen. Det är långt från verkligheten.
            De som skapar innehåll och de som tar del av det har samma intresse
            av en väl fungerande lagstiftning och en transparent bransch.
            Den som vill göra allting fritt att ladda ned är helt ute och
            cyklar i cyberrymden.
          </note>
          <note>
            Vi kristdemokrater välkomnar EU-kommissionens förslag till handlingsplan
            för en mer modern ram för upphovsrätt – en enhetlig, harmoniserad
            EU-lagstiftning på upphovsrättsområdet. Den ska analyseras och
            synas, men intentionen är bra och riktig.
          </note>
          <note>
            Upphovsrätten har tjänat Sverige väl när det gäller allt från
            musikproduktioner till olika industriella innovationer.
          </note>
          <note>
            (Applåder)
          </note>
          <note type="speaker">
            Anf. 127 OLOF LAVESSON (M):
          </note>
          <note>
            Fru ålderspresident! Så har det blivit dags för det årliga motionsbetänkandet
            om radio och tv i allmänhetens tjänst, eller public service som
            vi oftast kallar det.
          </note>
          <note>
            Jag vill inledningsvis säga att jag är både stolt och glad över
            den ganska stora enighet som råder i denna kammare när det gäller
            betydelsen av public service. Utskottet betonar också i betänkandet
            vilken betydelse en stark och oberoende radio och tv i allmänhetens
            tjänst har för det svenska medielandskapet och ytterst för vår
            demokrati samt hur viktigt det är att public service förblir oberoende
            och skyddas från påtryckningar i utförandet av sin verksamhet.
          </note>
          <note>
            Fru ålderspresident! Detta är ett viktigt ställningstagande.
            Händelser i vår omvärld både skrämmer och förfärar, nu senast
            genom den oroande utvecklingen i Polen. Den nya regeringen där
            har bland annat antagit en ny medielag med syfte att omvandla
            de statsägda medierna till nationella kulturinstitut. Det politiska
            greppet om public service har stärkts. Chefer kan anställas och
            avskedas av regeringsföreträdare, och den polske kulturministern
            har hotat med att säga upp samtliga journalister vid public service-bolagen.
          </note>
          <note>
            Reaktionerna har inte uteblivit. Europarådet har vädjat till
            den polske presidenten att inte godkänna lagen, och EU-kommissionen
            har inlett en preliminär granskning om huruvida Polen åsidosätter
            unionens grundläggande värderingar.
          </note>
          <note>
            Mediepolitiken är förvisso nationell, men demokrati och mänskliga
            rättigheter är universella, och där har vi ett ansvar. Sverige
            har ett ansvar för att agera genom EU men också i våra direkta
            kontakter. Cheferna för de tre svenska public service-bolagen
            har vädjat till regering och riksdag att agera, och det förstår
            jag. Vad grannländer säger och vad grannländer gör är viktigt.
            Sverige har dessutom en tung tradition av fria medier och en stark
            yttrande- och tryckfrihet, en tryckfrihet som i år firar 250 år.
          </note>
          <note>
            Public service berör. Public service stör. Och det ska också
            public service göra. Även i Sverige väcker public service engagemang
            och debatt, men då – för det mesta – mer kring hur public service
            kan utvecklas än avvecklas.
          </note>
          <note>
            Vi är nu halvvägs inne i nuvarande sändningstillståndsperiod,
            och det börjar bli dags att förbereda nästa tillståndsperiod,
            som ska ta sin början 2020. Att det är just inför sändningstillstånden
            som den parlamentariska diskussionen om formerna för public service
            förs är viktigt. Det är genom tillstånden och avstämningen av
            tillstånden som den politiska prövningen ska göras. Sedan är det
            upp till bolagen att utföra sin verksamhet inom ramen för dessa
            tillstånd, utan vare sig påtryckningar eller pekpinnar från politiskt
            håll.
          </note>
          <note>
            Att en samhällsdebatt förs är däremot helt naturligt. Många har
            också gett sig in i den debatten. Som ett exempel kan nämnas den
            public service-kommission som har bildats av sex stora bolag och
            organisationer inom medieområdet. Syftet är att göra en analys
            av hur public service fungerar i dag och presentera ett förslag
            till hur public service borde fungera i framtiden. Jag välkomnar
            såväl detta som andra initiativ. Debatten om public service behöver
            många röster. Jag är också övertygad om att såväl status som position
            för public service stärks av att verksamheten debatteras.
          </note>
          <note>
            Fru ålderspresident! Många av motionerna vi behandlar i dag rör
            finansieringen av public service. Radio- och tv-avgiften – eller
            tv-licensen, som den ofta heter i folkmun – har länge varit omdiskuterad.
            Samtidigt är betalningsviljan stor, och det har varit ett väl
            fungerande system som har tjänat oss väl och som också har borgat
            för public services oberoende.
          </note>
          <note>
            Med detta sagt står nuvarande finansieringsmodell inför stora
            utmaningar. Framför allt finns det stora problem när det gäller
            teknikneutraliteten. I dag betalar den som äger en tv-mottagare
            avgift, men vad som är ägnat att vara en tv-mottagare blir allt
            svårare att definiera, särskilt när utsändningar i dag görs i
            nästan lika hög grad på webben eller genom mobilapplikationer
            som via traditionell broadcasting. När samtalet om public services
            finansiering handlar mer om definition av tekniker än om vikten
            av en fri och oberoende radio och tv riskerar också förtroendet
            för finansieringen att urholkas.
          </note>
          <note>
            Men det finns också en mer principiell invändning mot dagens
            sätt att finansiera public service, och det är att radio- och
            tv ‑ avgiften i allt högre grad har kommit att betraktas som en
            betal-tv-avgift, något man betalar för att konsumera de program
            som Sveriges Television, Utbildningsradion och Sveriges Radio
            producerar och tillgängliggör. Allt oftare hörs argumentet: Ja,
            men jag tittar ändå inte på SVT, så varför ska jag betala? I viss
            mån kan jag känna förståelse för det argumentet, men det måste
            mötas av att vi tar debatten om vad som faktiskt är public service.
          </note>
          <note>
            En av public services viktigaste uppgifter är att granska myndigheter,
            organisationer och företag som har inflytande på beslut som rör
            medborgarna, och denna granskning ska ske utan påtryckning eller
            styrning från vare sig politiska eller kommersiella krafter. Alla
            vi som lever i ett öppet och demokratiskt samhälle är betjänta
            av denna granskning, oavsett om vi själva tittar eller lyssnar
            på själva programmet där granskningen utförs. Även den som inte
            upplever att hen konsumerar public service är beroende av att
            public service finns och fungerar.
          </note>
          <note>
            Fru ålderspresident! Förra året gjorde därför kulturutskottet
            ett tydligt tillkännagivande i bred enighet om att en blocköverskridande
            och parlamentariskt sammansatt utredning av radio- och tv-avgiften
            bör komma till stånd i god tid inför nästa tillståndsperiod.
          </note>
          <note>
            Utskottet lyfter åter detta tillkännagivande och påpekar tydligt
            att det nu bara är sex månader kvar innan halva tiden för innevarande
            tillståndsperiod har passerat. Utskottet finner det därför mycket
            angeläget att regeringen återkommer i frågan och förväntar sig
            att regeringen snarast gör det.
          </note>
          <note>
            Jag menar, fru ålderspresident, att orden ”i god tid” inte nog
            kan betonas. En stabil och långsiktig finansiering är en av grundpelarna
            för en oberoende radio och tv i allmänhetens tjänst. Det är en
            fråga om såväl legitimitet som förtroende. Från moderat sida har
            vi därför förespråkat en finansiering via skattsedeln men också
            betonat att denna finansiering måste utformas på ett sätt som
            värnar både långsiktighet och fortsatt oberoende. Andra förslag
            har väckts från andra partier. Dessa är vi givetvis beredda att
            lyssna till och diskutera. Det kräver dock att regeringen agerar
            och tar utskottets tillkännagivande på allvar.
          </note>
          <note>
            Fru ålderspresident! Debatten om public service kommer att fortgå,
            såväl om form som om innehåll. Det är bra och självklart. Som
            jag tidigare nämnde varken kan eller bör alla debatter föras av
            politiker i denna kammare – principen om oberoende från det politiska
            beslutsfattandet är fundamental. Men att det finns åsikter i samhället
            om huruvida våra public service-företag gör rätt eller fel är
            naturligt. Det vilar också ett ansvar på bolagen att ta den debatten
            och att vid sidan om orden ”public service” också kunna motivera
            sin verksamhet utifrån begrepp som ”public value” och ”public
            relevance”. Det tycker jag också att man gör i dag på ett väldigt
            bra sätt.
          </note>
          <note>
            Politiskt kommer vi att återkomma till frågan om public service
            inför att nya sändningstillstånd ska tas fram inför 2020 och också
            inför att det nu är hög tid för en halvtidsavstämning av nuvarande
            sändningstillstånd. Vi ser fram emot snara besked från regeringen
            om formerna för den avstämningen.
          </note>
          <note>
            Med detta, fru ålderspresident, yrkar jag bifall till utskottets
            förslag.
          </note>
          <note>
            (Applåder)
          </note>
          <note type="speaker">
            Anf. 128 GUNILLA CARLSSON (S):
          </note>
          <note>
            Fru ålderspresident! Precis som Olof Lavesson sa nyss känner
            också jag den oro som man nu kan följa beträffande vad som händer
            inom public service i några av våra grannländer i Europa. Ett
            exempel som också Olof uppmärksammade är vad som händer i Polen.
            Där har regeringen just infört en ny medielag som innebär att
            regeringen kan kontrollera tillsättningarna av anställda inom
            public service. Detta innebär en politisk styrning av medierna
            som absolut inte tillhör en demokrati.
          </note>
          <note>
            Det är regeringspartiet Lag och rättvisa som har drivit fram
            den nya lagen. Det handlar om att ta kontrollen över innehållet
            i medierna då regeringspartiet anser att public service ställer
            för kontroversiella frågor och tar upp tid från deras politiska
            representanter i tv och radio samt att medierna fylls av ”fel”
            innehåll.
          </note>
          <note>
            Ett annat land är Ungern, där det ungerska regeringspartiet har
            genomfört liknande förändringar de senaste åren, dock utan att
            anta nya lagar. Här har man plockat bort anställda inom public
            service men även chefer och anställda på kulturinstitutioner som
            har fel bakgrund eller åsikter.
          </note>
          <note>
            För mig som socialdemokrat är detta ett tydligt hot mot demokratin.
            Just därför är det så viktigt för mig att vi som politiker avhåller
            oss från att styra innehållet.
          </note>
          <note>
            I dagens betänkande om radio och tv i allmänhetens tjänst kan
            man läsa att utskottet vill betona just vilken betydelse en stark
            och oberoende radio och tv i allmänhetens tjänst har för det svenska
            medielandskapet och ytterst för vår demokrati. Det känns bra att
            utskottet gemensamt gör ett så tydligt ställningstagande, också
            utifrån de händelser som sker runt om i Europa.
          </note>
          <note>
            Den konstruktion som vi har med en förvaltningsstiftelse som
            ägare till de tre public service-bolagen Sveriges Television AB,
            Sveriges Radio AB och Sveriges Utbildningsradio AB syftar just
            till att vara en buffert – det armslånga avståndet – mellan statsmakterna
            och radio och tv i allmänhetens tjänst. Det är viktigt att man
            förblir den oberoende part som kan granska myndigheter, organisationer
            och företag som har inflytande på beslut som rör medborgarna.
          </note>
          <note>
            I dagens betänkande finns det många motioner som tar upp frågan
            om finansieringsformen för public service. Majoriteten av motionerna
            handlar faktiskt om det. Här hade vi, som även tidigare talare
            har lyft fram, under förra riksdagsåret ett tillkännagivande till
            regeringen om att tillsätta en parlamentarisk utredning i god
            tid före nästa tillståndsperiod, som börjar 2020. Detta ställningstagande
            står utskottet fortfarande bakom.
          </note>
          <note>
            Fru ålderspresident! Det är lätt att tro att alla riksdagsledamöter
            i denna riksdag tycker att det är självklart att man i Sverige
            ska ha en stark, bred och oberoende public service, men så är
            det inte. När man tittar på motio ­ nerna i dagens betänkande
            ser man att det finns ett tydligt exempel som säger något annat.
            Det är en motion från sverigedemokraten Martin Kinnunen. Han har
            skrivit att han tycker att finansieringen ska gå in i statsbudgeten.
            Den ska som vilken budgetpost som helst regleras årligen, och
            det ska göras en bedömning.
          </note>
          <note>
            Då uppkommer frågan: Hur oberoende känner man sig då? Vågar man
            då från public service-bolagen ifrågasätta politikerna, om man
            vet att man också riskerar att få mindre anslag i budgeten?
          </note>
          <note>
            Han pekar också på att han vill smalna av uppdraget till public
            service. Public service ska inte göra det som de kommersiella
            bolagen kan göra. Med andra ord ska public service också där styras
            utifrån vilket innehåll man ska ha och om det kan finnas någon
            kommersiell aktör som gör detta i stället.
          </note>
          <note>
            För mig luktar detta klart och tydligt en politisk styrning av
            public service.
          </note>
          <note>
            Här i kammaren står Sverigedemokraternas representant Aron Emilsson
            och talar om att han värnar public service. Men bland hans partikamrater
            här i riksdagen finns det helt andra tankar. Detta är, fru ålderspresident,
            viktigt att veta om.
          </note>
          <note>
            Med detta yrkar jag bifall till förslaget i betänkandet och avslag
            på samtliga reservationer.
          </note>
          <note>
            (Applåder)
          </note>
          <note type="speaker">
            Anf. 129 OLOF LAVESSON (M) replik:
          </note>
          <note>
            Fru ålderspresident! Både jag och Gunilla Carlsson tog upp det
            mycket viktiga tillkännagivande som utskottet gjorde för ett år
            sedan och som vi nu upprepar. Jag är glad för den enighet som
            råder kring detta tillkännagivande.
          </note>
          <note>
            Samtidigt är vi mycket noga med att regeringen följer de beslut
            som fattas i riksdagens kammare och agerar i enlighet med dem.
            Jag tänker inte säga att regeringen inte avser att göra det. Jag
            uppfattar ändå att regeringen avser att göra det med tanke på
            de skrivningar som finns i budgetproposi ­ tionen.
          </note>
          <note>
            Jag vill fråga Gunilla Carlsson, som företrädare för Socialdemokraterna
            och ett av regeringspartierna: När kommer regeringen att agera
            på utskottets tillkännagivande, och hur definierar hon och Socialdemokrater
            ­ na orden ”i god tid” före nästa sändningsperiod?
          </note>
          <note>
            Det är också hög tid för en halvtidsavstämning av nuvarande sändningstillstånd.
            Som vi konstaterade närmar vi oss nu verkligen tidpunkten då halva
            tiden har gått.
          </note>
          <note>
            Då vill jag fråga Gunilla Carlsson, som företrädare för regeringspartiet
            Socialdemokraterna: När kommer vi att få se en halvtidsavstämning,
            och vad kommer denna halvtidsavstämning att omfatta?
          </note>
          <note>
            (Applåder)
          </note>
          <note type="speaker">
            Anf. 130 GUNILLA CARLSSON (S) replik:
          </note>
          <note>
            Fru ålderspresident! Jag är också glad över att vi har en gemensam
            syn på vikten av en fri och oberoende public service. Men vi har
            också ett tillkännagivande när det gäller finansieringsfrågan.
            Det gjordes bland annat utifrån att det för några år sedan kom
            en förvaltningsdom. Där pekades det på att den lagstiftning som
            vi hade och som vi trodde var teknikneutral, det vill säga att
            det inte skulle spela någon roll om man tittade på tv via sin
            padda, telefon eller vanliga tv, inte visade sig fungera på det
            sätt som vi trodde. Då var jag en av dem som också ville att vi
            skulle se vidare på denna fråga.
          </note>
          <note>
            Olof Lavesson frågade när halvtidsavstämningen kommer att göras
            och vad jag bedömer som god tid. Det är alltid svårt att säga
            exakt. Vi har kommit överens om att säga att det ska vara i god
            tid inför nästa sändningstillstånd 2020. Det är ändå ganska många
            år kvar till det nya sändningstillståndet. Jag vet inte exakt
            hur många år innan som det ska göras. Men vi har två tillkännagivanden
            till regeringen, och jag förutsätter att regeringen kommer att
            ta tag i denna fråga relativt snart.
          </note>
          <note type="speaker">
            Anf. 131 OLOF LAVESSON (M) replik:
          </note>
          <note>
            Fru ålderspresident! Jag tackar Gunilla Carlsson för att hon
            utvecklade anledningen till tillkännagivandet. Det uppskattas.
          </note>
          <note>
            När vi i enighet fattar ett beslut om ett tillkännagivande förväntar
            jag mig att regeringen också agerar med anledning av detta.
          </note>
          <note>
            Då kan man fundera på hur lång tid det ska behöva ta. Ingenting
            har hänt tolv månader senare. Därför lyfter vi fram detta tillkännagivande
            igen i betänkandet. Då kan jag tycka att en viss tidsram redan
            har passerats.
          </note>
          <note>
            Dessutom påpekar utskottet i betänkandet att det bara är sex
            månader kvar innan halva tiden har gått. Ska vi hitta en långsiktighet
            där vi kommer överens om bra förutsättningar för public services
            finansiering framöver skulle jag vilja säga, om jag får hjälpa
            Gunilla Carlsson med definitionen, att det som är i god tid kommer
            att ha passerats om vi ska stå här många gånger till och ställa
            denna fråga. Jag kan lova Gunilla Carlsson att vi kommer att följa
            upp detta tillkännagivande liksom alla andra. Vi förväntar oss
            både att regeringen agerar och att den gör det med det snaraste
            och inom kort.
          </note>
          <note>
            Jag ska också ge Gunilla Carlsson möjlighet att utveckla den
            andra frågan, det vill säga halvtidsavstämningen. Man kan tycka
            att en halvtidsavstämning bör komma när halva tiden har gått,
            och den har snart gått.
          </note>
          <note>
            Jag upprepar därför frågorna. När kommer vi att få se en halvtidsavstämning?
            Jag vill fråga om något som kanske är ännu viktigare med tanke
            på den ändrade mediesituationen och det ändrade medieklimatet.
            Vad kommer halvtidsavstämningen att omfatta, och vad anser Socialdemokraterna
            att halvtidsavstämningen bör omfatta?
          </note>
          <note>
            (Applåder)
          </note>
          <note type="speaker">
            Anf. 132 GUNILLA CARLSSON (S) replik:
          </note>
          <note>
            Fru ålderspresident! Egentligen säger väl ordet halvtidsavstämning
            att det är i halvtid som det ska ske. Det brukar vara så, i alla
            fall i sportsammanhang. Men även i detta fall ska det väl ske
            när halva tiden har gått, och då är det i en ganska snar framtid.
            Jag förutsätter därför att man kommer att göra det ganska snart.
          </note>
          <note>
            Sedan är frågan vad man ska titta på. Just nu pågår Medieutredningen.
            Den har också fått i uppdrag att se över vilka frågeställningar
            som man behöver ha inför nästa sändningstillstånd. Vad behöver
            man titta på i Public service-utredningen? Kanske är det någon
            fråga där som man ska ha med även i halvtidsavstämningen.
          </note>
          <note>
            När det gäller det beslut som fattades i samband med sändningstillståndet
            förra gången kan man titta på vad som har uppnåtts och inte uppnåtts.
            Det är detta som själva avstämningen handlar om. Det är alltså
            dessa frågeställningar som jag ser.
          </note>
          <note>
            Vad är i god tid? När vi gör ett tillkännagivande här i Sveriges
            riksdag tycker vi väl alltid att det ska åtgärdas direkt. Både
            jag och Olof Lavesson vet att vi ibland har tillkännagivanden
            som har hängt med under ganska lång tid.
          </note>
          <note>
            Jag förutsätter att vi i denna fråga inte kommer att behöva göra
            många tillkännagivanden, kanske inte ens ett enda tillkännagivande
            till, utan att man inom detta år kommer att titta på denna fråga.
          </note>
          <note type="speaker">
            Anf. 133 ARON EMILSSON (SD) replik:
          </note>
          <note>
            Fru ålderspresident! Jag började mitt inledningsanförande med
            att lyfta fram vår omvärld och den problematik som finns med Polens
            och Ungerns förändrade medielagar och det tillkännagivande som
            utskottet gjorde om en ny utredning om framtida finansiering och
            så vidare. Det är skönt någonstans att vi har en enighet om dessa
            två viktiga mediefrågor.
          </note>
          <note>
            Det finns också anledning att tydliggöra vad Sverigedemokraternas
            uppfattning om finansieringen är. Det har vi uttryckt i vår reservation.
            Men för alla andra som följer debatten ska jag säga följande.
          </note>
          <note>
            Vi ser, liksom Kristdemokraterna, en framtida lösning i form
            av att samtliga betalar en tv- och radioskatt som tas in separerad
            från den direkta statsbudgeten, i likhet med till exempel begravningsavgiften.
          </note>
          <note>
            Sverigedemokraternas uppfattning är, för tydlighetens skull,
            inte att knyta en framtida skattefinansiering direkt till statsbudgeten.
            Det kan vara viktigt att förtydliga.
          </note>
          <note>
            Vad enskilda ledamöter motionerar om i enskilda motioner är ingenting
            som vi som parti styr över. Men jag vet att både Martin Kinnunen
            och andra tidigare ledamöter, däribland borgerliga ledamöter,
            har motionerat om att både snäva in uppdraget och knyta finansieringen
            mer direkt till statsbudgeten.
          </note>
          <note>
            Jag vill fråga Gunilla Carlsson och Socialdemokraterna om de
            förstår den problematik som visar sig i att ledamöter vill ta
            till denna typ av verktyg och hur vi fångar upp den kritikstorm
            och den frustration som finns i samhället kring detta för att
            värna public services oberoende och saklighet.
          </note>
          <note>
            I detta anförande instämde Sara-Lena Bjälkö (SD).
          </note>
          <note type="speaker">
            Anf. 134 GUNILLA CARLSSON (S) replik:
          </note>
          <note>
            Fru ålderspresident! Jag ville tydligt peka på att även om det
            finns en reservation från Sverigedemokraterna i avgiftsfrågan
            ska man vara medveten om att det finns ledamöter som representerar
            Sverigedemokraterna i kammaren som ser på public service på ett
            annat sätt än vad vi ger uttryck för i betänkandet. Det kanske
            hade spelat en roll om ledamoten som har skrivit motionen hade
            varit er representant i kulturutskottet. Det vet vi inte, men
            det kan ha en betydelse.
          </note>
          <note>
            Jag tycker absolut att vi ska vara medvetna om problemen, inte
            minst vad gäller finansieringsfrågan. Det är därför alla partier
            i utskottet gör ett tydligt tillkännagivande.
          </note>
          <note>
            Vi vet också att under förra mandatperioden var frågan med i
            den public service-utredning som gjordes inför det nya sändningstillståndet.
            Den förra regeringen valde att inte ändra på finansieringsmodellen.
            Finansminister Anders Borg undrade varför en finansieringsmodell
            som faktiskt fungerar ska ändras.
          </note>
          <note>
            Vi måste återigen titta på modellen. För mig som socialdemokrat
            är det otroligt viktigt att hitta en modell som gör att det fortfarande
            finns en fri och oberoende public service. Om det går att hitta
            en modell som gör att det även i fortsättningen finns en fri och
            oberoende public service är jag absolut beredd att ändra modellen.
            Om jag redan hade låst mig fast vid exakt hur modellen ska se
            ut hade jag inte varit beredd att säga att det ska ske en utredning.
            Det får utredningen titta över.
          </note>
          <note type="speaker">
            Anf. 135 ARON EMILSSON (SD) replik:
          </note>
          <note>
            Fru ålderspresident! Jag tänker lämna de hypotetiska resonemangen
            därhän. Det är ett faktum att nuvarande finansieringsmodell inte
            fungerar optimalt. Därför finns också utskottets tillkännagivande
            om att mer omfattande än tidigare utreda frågan på nytt.
          </note>
          <note>
            Sverigedemokraterna har efterlyst vilka nya grepp regeringspartierna
            och allianspartierna vill ta. Föregående public service-utredning
            tog bland annat upp finansieringen, som Gunilla Carlsson mycket
            riktigt påpekade.
          </note>
          <note>
            Vad lägger Socialdemokraterna i begreppet solidarisk finansiering
            av public service, som ändå skrevs in i det nya tillkännagivandet?
            Det andas någonstans att ett licenssystem inte är långsiktigt
            hållbart utan man vill i förlängningen se någon form av gemensam
            skattelösning.
          </note>
          <note>
            Public service har under hösten och året som gått kritiserats
            kraftigt av ett antal olika debattörer och medieprofiler inte
            minst från ett flertal politiska kulörer. Det är sällan sverigedemokrater
            men många gånger borgerliga kulörer och till och med vänsterorienterade
            kulörer. De frågar sig om det är rimligt att public service framför
            åsikter på nyhetsplats. Är det rimligt att inte titta på varför
            public service-bolag i grannländer inte lika ofta möter den kritik
            som public service kan möta i Sverige? Det här är viktiga frågor.
          </note>
          <note>
            Någonstans är det vårt uppdrag som politiker och förtroendevalda
            att fånga upp den typen av frågor men mycket riktigt samtidigt
            inte gå in i detalj och styra och ställa hur frågorna ska hanteras.
            Vi måste förstå fenomenet, vi måste förstå frustrationen och vi
            måste förstå den kritikstorm som finns. Om vi inte hanterar den
            på ett klokt, vist och genomtänkt sätt med rätt verktyg i kammaren
            får vi en situation där det glappar mellan förtroendevalda och
            public service och landets invånare i övrigt.
          </note>
          <note>
            I detta anförande instämde Sara-Lena Bjälkö (SD).
          </note>
          <note type="speaker">
            Anf. 136 GUNILLA CARLSSON (S) replik:
          </note>
          <note>
            Fru ålderspresident! Det är intressant att Aron Emilsson viftar
            bort frågan och säger att den är hypotetisk. För mig är det mycket
            viktigt att ha en fri och oberoende public service. Det är klart
            att jag blir orolig när jag ser att motioner väcks i riksdagen
            om att strama åt public service och att börja styra den på ett
            helt annat sätt än vad jag står upp för och tycker att vi ska
            göra.
          </note>
          <note>
            Aron Emilsson lyfter fram ifrågasättandet av public service.
            Det är bra att man vågar ifrågasätta. Då blir det än viktigare
            att se till att ha det armslånga avståndet mellan oss som beslutsfattare
            och det som är public service-bolagen.
          </note>
          <note>
            Public service-bolagens verksamhet har ett stort förtroende bland
            sven ­ ska folket. Sveriges Radio toppar förtroendelistan. Det
            ska vi vara stolta över, och vi ska se till att det är så även
            fortsättningsvis.
          </note>
          <note>
            Sedan ställde Aron Emilsson frågan om vad jag tolkar in i begreppet
            solidarisk finansieringsmodell. Det är klart att det inte är solidariskt
            om man tar del av public service men inte är med och finansierar
            den. Det var också därför det gjordes en förändring i lagstiftningen,
            som innebär att när tekniken utvecklas ska man ändå vara med och
            finansiera via sin radio- och tv-avgift – även om man tittar på
            sin platta eller i telefonen. Nu var inte den lagstiftningen så
            stark som vi trodde. Det är också en fråga för utredningen att
            se på om den lagstiftningen behöver ses över. Det får utredningen
            titta på. Ska det vara den nya modellen eller ska det vara någon
            annan modell?
          </note>
          <note type="speaker">
            Anf. 137 NICLAS MALMBERG (MP):
          </note>
          <note>
            Fru ålderspresident! För att demokratin ska fungera räcker det
            inte med fria allmänna val, en konstitution som skiljer mellan
            den lagstiftande makten och den exekutiva makten samt ett rättssamhälle
            där vi alla är lika inför lagen. Vi behöver också fria och oberoende
            nyhetsredaktioner. Annars finns ingen möjlighet för medborgarna
            att göra initierade val, och annars skulle risken för maktmissbruk
            och korruption öka. Den fria pressen och oberoende public service
            är hörnpelare för vår demokrati.
          </note>
          <note>
            En riksdagsdebatt om public service är därför också mycket annor
            ­ lunda än de flesta andra riksdagsdebatter. Vi diskuterar inte
            innehållet i public service. Det som är huvudfokus för debatten
            är hur vi kan värna public services oberoende.
          </note>
          <note>
            Däremot välkomnar jag, precis som Olof Lavesson, att debatten
            om public services innehåll förs på många andra arenor. Precis
            som Olof Lavesson och Gunilla Carlsson är jag också orolig över
            situationen i Polen och i en del andra länder. Utvecklingen där
            förskräcker. Det är viktigt att EU visar kraft mot den typen av
            utveckling. Annars riskerar EU att utvecklas till en union som
            inte består av fullt ut demokratiska stater utan något helt annat.
          </note>
          <note>
            De grundläggande krav på demokratiska institutioner som ställs
            på ett land för att gå med i EU måste rimligtvis också ställas
            på ett land om det ska kunna fortsätta vara med i EU.
          </note>
          <note>
            Vi måste vara helt på det klara i debatten att utvecklingen i
            Polen inte är fjärran Sverige. Det är en utveckling som också
            kan ske i Sverige. Vi ser samma tendenser här i samma typ av politiska
            strömningar. Sverigedemokraternas omedelbara reaktion på händelserna
            i Polen var att man förstod den polska regeringens agerande. Man
            menade att det på något sätt skulle vara samma problem med public
            service i Sverige som den polska regeringen tycker sig ha i Polen.
            Sverigedemokraternas ursprungliga reaktion var att man förstod
            hur Polens regering agerade.
          </note>
          <note>
            Jag hade därför hoppats att Aron Emilsson skulle ta avstånd från
            det synsättet i sitt anförande, men det gör inte Aron Emilsson.
            Han pratar i termer om att det finns en obalans i åsiktskorridorerna
            i Sveriges Televi ­ sions nyhetsinslag. Vad menar Aron Emilsson
            med obalans i åsiktskorri ­ dorerna?
          </note>
          <note>
            Aron Emilsson framställer ett förtäckt hot om att vi ska ändra
            oss . A nnars kommer de att göra det. Aron Emilsson pratar om
            att det finns ett allt större missnöje med hur public service
            agerar, men som Gunilla Carlsson framhåller har Sveriges Radio
            och Sveriges Television fortfarande höga förtroendesiffror. Det
            finns ingen tendens till att de minskar.
          </note>
          <note>
            Låt oss gå vidare och titta på Sverigedemokraternas reservation.
            Man vänder sig mot Sveriges Televisions mångfaldsambition. Man
            pratar om att man vill se en ökad fokusering på ett gemensamt
            samhällssystem, språk och kultur. Man menar att det skulle minska
            risken för en snäv nyhetsbevakning. Det är naturligtvis en logisk
            orimlighet.
          </note>
          <note>
            Liksom Gunilla Carlsson vill jag peka på en motion som vi har
            behandlat i det här betänkandet där Sverigedemokraterna helt vill
            gå in och styra public service. De pratar i termer som att public
            service inte ska ägna sig åt verksamhet som kommersiella aktörer
            kan göra. Jag kan konstatera att med den logik som anförs i Sverigedemokraternas
            motion skulle inte Sveriges Television kunna fortsätta med sina
            nyheter.
          </note>
          <note>
            Absolut längst tycker jag ändå att Angelika Bengtsson går när
            vi i Medieutredningens referensgrupp har diskussioner och Angelika
            Bengtsson ifrågasätter att Sveriges Television rekryterar personer
            som har bakgrund i, som hon säger, politiskt färgade tidningar
            som Upsala Nya Tidning och Aftonbladet. Hon menar att det skulle
            införas någon sorts karenstid innan en journalist kan rekryteras
            från en dagstidning till public service. Det skulle ju totalt
            minska public services möjlighet att rekrytera erfarna journalister.
          </note>
          <note>
            Med den här typen av politiska strömningar är det faktiskt hög
            tid att vi börjar diskutera hur vi kan vaccinera public services
            oberoende för framtiden. Det kanske är hög tid att diskutera ett
            grundlagsskydd för public services oberoende, så att det åtminstone
            behövs ett riksdagsval före den typen av maktövertagande som vi
            har sett i Polen och som vi kan komma att se i Sverige framöver.
          </note>
          <note>
            Även frågan om public services finansiering hänger naturligtvis
            starkt samman med oberoendet. Ett finansiellt beroende är också
            allvarligt. Med den motion som Sverigedemokraterna har väckt skulle
            vi ha en situation där public service hamnade i direkt beroendeställning
            till riksdagen, vilket skulle väcka ifrågasättande av om nyhetsbevakningen
            sker på ett oberoende sätt eller om man tar hänsyn till risken
            att eventuellt få minskade resurser.
          </note>
          <note>
            Med detta vill jag yrka bifall till utskottets förslag och avslag
            på samtliga reservation er .
          </note>
          <note type="speaker">
            Anf. 138 ARON EMILSSON (SD) replik:
          </note>
          <note>
            Fru ålderspresident! Niclas Malmberg från Miljöpartiet kan ha
            något svårt att hålla sig till sanningen ibland. För att påminna
            vill jag säga att bland det första jag lyfte fram i mitt anförande
            var att omvärlden oroar, däribland Polens och Ungerns nya medielagar.
            Jag vet inte riktigt hur det kan missförstås.
          </note>
          <note>
            Bland annat jag lyfte fram var att det finns en problematik med
            en obalans inom mediesektorn. Det är många människor i vårt land,
            inte bara vanliga invånare och medborgare med andra typer av yrken
            utan också verksamma i samhällsdebatten och medieaktörer, som
            menar att den vänsterorientering av mediesektorn som i dag råder
            inte speglar befolkningens och allmänhetens åsiktsbredd, åsiktsmångfald,
            vilket är ett väldigt viktigt uppdrag för till exempel public
            service, som många gånger gör det mycket bra. Men i medielandskapet
            generellt sett finns det en problematik i detta.
          </note>
          <note>
            Sedan vet jag inte hur Malmberg resonerar när han säger att jag
            skulle ha uttryckt något slags förtäckt varning om inte public
            service skärper sig. Det vet jag inte att jag ens uttryckte. Däremot
            tryckte jag flera gånger på att public service är en oerhört viktig
            institution, aktör och idé i det demokratiska samhället och samtalet
            och att vi behöver armlängds avstånd. Men lyfter vi inte upp en
            kritik och en diskussion som finns utanför den här kammarens väggar
            till politisk nivå och funderar på hur vi kan hantera detta i
            samverkan, i samråd och i samarbete med public service-bolagen
            gör vi oss själva en otjänst som folkvalda.
          </note>
          <note>
            (Applåder)
          </note>
          <note>
            I detta anförande instämde Sara-Lena Bjälkö (SD).
          </note>
          <note type="speaker">
            Anf. 139 NICLAS MALMBERG (MP) replik:
          </note>
          <note>
            Fru ålderspresident! Jag tycker inte att Aron Emilsson besvarade
            min fråga. Frågan är: På vilket sätt finns det en obalans i åsiktskorridorerna?
            På vilket sätt menar Aron Emilsson att public service inte bedriver
            en verksamhet som är objektiv?
          </note>
          <note>
            När vi tittar på de anmälningar som görs till Granskningsnämnden
            ser vi att det naturligtvis görs vissa snedsteg, att man har hamnat
            snett. Det finns exempel där man har gjort avsteg från objektiviteten.
            Men det är oerhört få ärenden som kommer till ett fällande. I
            den absoluta merparten av granskningsärendena kan Granskningsnämnden
            konstatera att Sveriges Television och Sveriges Radio har agerat
            på ett objektivt sätt. Hur kan då Aron Emilsson säga att det finns
            en obalans i åsiktskorridorerna när det är i försvinnande få fall
            som man på något sätt har agerat felaktigt från public services
            sida?
          </note>
          <note>
            Återigen: Vad är det för obalans i åsiktskorridorerna som Aron
            Emilsson ser?
          </note>
          <note>
            I reservationen pratar ni om att ni ogillar Sveriges Televisions
            mångfaldsambition. Ni vill se en ökad fokusering på ett gemensamt
            samhällssystem, ett gemensamt språk och en gemensam kultur. På
            vilket sätt skulle det minska risken för en snäv nyhetsbevakning?
          </note>
          <note>
            Det är på något sätt som att Sverigedemokraterna ser en vänsterdominans
            i public service och då vill gå in och korrigera det. Men på vilket
            sätt finns det en felaktig inriktning på objektiviteten i public
            services agerande?
          </note>
          <note type="speaker">
            Anf. 140 ARON EMILSSON (SD) replik:
          </note>
          <note>
            Fru ålderspresident! Vi kan börja med den obalans som forskare
            som Kent Asp har uttryckt kring att en övervägande del av journalister
            har en tydlig politisk bakgrund och markering. Och så är det naturligtvis
            och ska så få vara i ett fritt demokratiskt samhälle. Men det
            är ändå ett faktum som måste förstås när det gäller hur nyheter
            publiceras, väljs ut, vad som skuggas, vad som väljs. Det är en
            grundläggande princip inom journalistiken, inom medier och inom
            en rad andra områden, vet vi som tidigare har studerat källkritik
            och liknande, att man väljer ut och väljer bort och att det kan
            ha påverkan. Sedan ska naturligtvis alla ha rätt att ha sin politiska
            åsikt, men man måste förstå faktumet. Det här har konstaterats
            i vetenskapliga rapporter, så det är ingenting som Sverigedemokraterna
            hittar på.
          </note>
          <note>
            Anledningen till att det inte blir särskilt många fällningar
            i Granskningsnämnden har mycket att göra med vad public service-bolagen
            själva har uttryckt, däribland Sveriges Television, nämligen att
            man måste börja arbeta med programetiken tidigare. Man har etiska
            råd och ett programetikarbete som börjar långt innan anmälningar
            ska behöva komma till Granskningsnämnden. Det är något som bolagen
            själva får ta till sig och arbeta med. Diskussionen om hur det
            ska ske tänker inte jag som förtroendevald och politiker, som
            inte ska lägga mig i detta, fördjupa mig i.
          </note>
          <note>
            Nej, Niclas Malmberg, jag tror inte att etnisk kvotering och
            mångfaldskvotering av olika slag, oavsett om det handlar om att
            spegla alla typer av sexuell läggning eller alla typer av etniciteter,
            är ett verktyg för att spegla åsiktsmångfald i samhället. Jag
            tror inte att det är särskilt konstruktivt. Det kan säkert ha
            många fördelar. Men jag tror snarare på att man kan ta intryck
            genom både omvärldsanalys och idéutveckling i hur vi, som till
            exempel program som Debatt har tagit upp, kan spegla hela den
            svenska åsiktskorridoren.
          </note>
          <note type="speaker">
            Anf. 141 NICLAS MALMBERG (MP) replik:
          </note>
          <note>
            Fru ålderspresident! Jag tycker att det är häpnadsväckande att
            Aron Emilsson som svar på min fråga hänvisar till en undersökning
            om journalisters partitillhörighet. Den frågan har inte med saken
            att göra. En professionell journalist agerar ju inte utifrån sin
            partitillhörighet utan försöker agera så objektivt som det bara
            är möjligt. Jag skulle tro att det ofta snarare är tvärtom, att
            man utifrån medvetenheten om sin egen partitillhörighet är noggrann
            med att inte på något sätt prioritera eller lyfta fram det parti
            som man själv sympatiserar med utan anstränger sig för att vara
            objektiv.
          </note>
          <note>
            Vad journalister har för partitillhörighet har ingenting att
            göra med hur objektivt en nyhetsredaktion agerar. Och vi kan absolut
            inte driva det till att det ska ske en registrering av journalisters
            partitillhörighet vid anställning av journalister på nyhetsredaktioner
            inom public service. Ändå är det ditåt Sverigedemokraterna pekar
            när de säger att en person som har en bakgrund på en politiskt
            färgad tidning inte ska vara anställbar inom public service. Jag
            tycker att det är ett fruktansvärt ingrepp i public services oberoende.
            Självklart måste public service kunna anställa de journalister
            som man själv menar är bäst och som kan göra ett bra jobb.
          </note>
          <note>
            Jag vill också påminna Sverigedemokraterna om att politiskt färgade
            tidningar inte är liktydigt med politiskt färgade redaktioner.
            En nyhetsredaktion försöker alltid att agera professionellt utan
            att ta politisk hänsyn. Att tidningen sedan har en politisk färg
            är en helt annan sak.
          </note>
          <note type="speaker">
            Anf. 142 PER LODENIUS (C):
          </note>
          <note>
            Fru ålderspresident! En betydande förändring de senaste åren
            är att andelen nyhetsundvikare har ökat från 8 procent till 17
            procent mellan 1986 och 2013. Med stor sannolikhet är siffran
            ännu högre i dag. Det handlar om personer som undviker traditionella
            nyhetsmedier.
          </note>
          <note>
            Det här riskerar att skapa en stor kunskapsklyfta. Dessutom finns
            en tendens att medierna blir smalare och att man som nyhetskonsument
            vänder sig till medier som bara bekräftar den egna världsbilden.
            Båda dessa tendenser gör det demokratiska samtalet svårare att
            föra. Det går inte att på samma sätt som tidigare utgå ifrån att
            det finns en bred baskunskap om samhället som grund för det demokratiska
            samtalet.
          </note>
          <note>
            Med detta kommer också ett allt större behov av förståelse av
            källkritik. Public service spelar en stor roll för speglingen
            av hela landet. Den behövs sida vid sida med de privata aktörerna
            för att ha en mångfald av perspektiv. Centerpartiet värnar en
            stark public service med en mångfald av olika programtyper.
          </note>
          <note>
            Om uppdraget för public service skulle snävas av och public service-bolagen
            enbart skulle tillåtas att sända smala program som andra aktörer
            på mediemarknaden inte sände, då skulle folkligheten falla bort.
            Färre skulle sannolikt ta del av utbudet, och då skulle också
            folkbildningsfunk ­ tionen minska.
          </note>
          <note>
            Många kommersiella medier tar ett stort ansvar för granskningen
            av makten och det demokratiska samtalet i stort. Den nya världen
            med digitala medier gör också att tillgången på information och
            journalistik från olika källor blir enorm. Det här är oerhört
            berikande. Samtidigt är det tyvärr på stora delar av mediemarknaden
            svårt att få lönsamhet i fördjupande journalistik. Det är ett
            problem, och villkoren för medier i stort behöver följas noga.
            Mångfalden måste värnas.
          </note>
          <note>
            Det är i detta sammanhang betydelsefullt att också värna den
            public service-verksamhet som finns med sitt breda uppdrag. Den
            skapar en grund för den granskande journalistik som är av största
            vikt i vårt samhälle. Det finns också en bred uppslutning i samhället
            kring idén om behovet av radio och tv i samhällets tjänst, oberoende
            av såväl politiken som marknaden.
          </note>
          <note>
            Fru ålderspresident! En finansiering som är stabil och förutsägbar
            över tiden är grunden för oberoende radio och tv. Det finns en
            hög betalningsvilja för tv-avgiften som den ser ut i dag, men
            även kritik mot den nuvarande modellen. Olof Lavesson och Roland
            Utbult tog i sina anföranden upp finansieringen av public service.
            Jag vill bara instämma i att det viktiga nu är att regeringen
            tillsätter den utredning av radio- och tv-avgiften som riksdagen
            genom ett tillkännagivande tagit beslut om. Utredningen måste
            tillsättas snabbt. Redan nu är det egentligen för sent, om man
            ska kunna göra utredningen på ett bra sätt inför nästa tillståndsperiod.
          </note>
          <note>
            En förändring av tv-avgiften är något jag och Centerpartiet länge
            propagerat för. Det är i ett längre perspektiv inte hållbart att
            koppla tv-avgiften till hushållet och eventuellt innehav av en
            tv-mottagare när mottagningsapparaten kan vara tv:n i vardagsrummet
            men lika gärna datorn på jobbet eller varför inte mobiltelefonen.
          </note>
          <note>
            Att i stället finansiera public service via skatten, som ibland
            tas upp i debatten, har också sina komplikationer. Det finns en
            tydlig risk att oberoendet för public service undermineras om
            anslaget bestäms politiskt i den ordinarie statsbudgeten.
          </note>
          <note>
            Ett alternativ kan i stället vara att man tar ut en public service-avgift
            – vi kan också kalla det en medieavgift – av alla skattebetalare,
            som man gör med till exempel begravningsavgiften, oavsett människors
            medlemskap i Svenska kyrkan, utan några liknelser i övrigt. Med
            det förslaget skulle vi alltså betala för vår gemensamma public
            service via en public service-avgift, lika för alla oberoende
            av inkomst.
          </note>
          <note>
            Fru ålderspresident! Vi har också att behandla en motion om möjligheten
            för invånarna på Åland att ta del av hela utbudet på SVT Play.
            Man kan kanske fråga sig varför det är så viktigt att just ålänningarna
            ska kunna ta del av hela SVT:s utbud och inte bara de vanliga
            tv-sändningarna. Jag skulle vilja ge en kort historisk tillbakablick.
          </note>
          <note>
            Åland är ett självstyrt enspråkigt svenskt landskap i Finland,
            faktiskt det enda enspråkiga landskapet i hela Finland. Så länge
            man vet har ålänningarna talat svenska och haft en kultur som
            varit snarlik den svenska kulturen. År 1917 utropade sig Finland
            till en självständig republik. Ålands tillhörighet skapade då
            en debatt som slutade med att Nationernas förbund 1921 beslöt
            om en kompromiss, där Finland fick suveränitet över Ålands ­ öarnas
            befolkning men måste förbinda sig att garantera Ålands befolkning
            dess svenska språk, kultur och lokala sedvänjor samt ett självstyrelsesystem
            som Finland erbjudit Åland redan 1920. Beslutet kompletterades
            sedan med ett avtal mellan Finland och Sverige om hur garantierna
            skulle förverkligas.
          </note>
          <note>
            Sverige har genom åren infriat sin del av avtalet genom att bland
            annat se till att ålänningarna haft tillgång till Sveriges Televisions
            och Sveriges Radios utbud. Man byggde till och med speciella tv-master
            under 50-talet och 60-talet för att kunna sända svensk television
            och radio över till Åland.
          </note>
          <note>
            Under de senaste åren har dock utbudet från våra public service-företag
            kompletterats med sändningar av extramaterial och annat via internet.
            Problemet är då att mycket av materialet som sänds via internet
            av upphovsrättsliga orsaker inte kan ses utanför Sveriges gränser,
            vilket gör att ålänningarna inte kan ta del av detta material.
            En ytterligare komplikation för Ålands befolkning är att möjligheten
            att ta del av sportsändningar från större idrottsevenemang på
            svenska, som OS och VM, begränsas av att kommersiella kanaler
            har tagit över sändningsrättigheterna för flera av dessa evenemang
            och att de då bara får sända dessa till tittare i Sverige.
          </note>
          <note>
            Det är alltså upphovsrättsliga knutar som hindrar den som är
            på Åland från att ta del av sändningar och material från Sveriges
            Television och Sveriges Radio via internet liksom sportsändningar
            från andra medieaktörer. Jag förutsätter att regeringen är medveten
            om detta och driver frågan, inte minst på EU-nivå. Jag har själv
            tagit upp frågan vid flera tillfällen.
          </note>
          <note>
            Fru ålderspresident! Speciallösningar för Åland borde gå att
            hitta, inte minst vad gäller tillgång till material på nätet,
            bland annat då Åland har egna ip-nummer och en egen domän: ax.
            Men i förlängningen handlar egentligen inte denna fråga enbart
            om Åland, utan om gränstrakter där språkliga och kulturella områden
            går över länders gränser – i hela Europa.
          </note>
          <note>
            (Applåder)
          </note>
          <note type="speaker">
            Anf. 143 BENGT ELIASSON (L):
          </note>
          <note>
            Fru ålderspresident! Vill du ha en snigel på ögat?
          </note>
          <note>
            Ta det nu inte personligt! Vissa av oss här inne kommer ihåg
            den gamla sloganen från Radiotjänsts rätt så uppmärksammade kampanj
            från 1994. Syftet var att öka den då väldigt låga och skakiga
            betalningsgraden för radio och tv-licensen. Även om kampanjen
            i sig är minnesvärd kvarstår grundproblemet. Betalningsviljan
            varierar över tid och beroende på vem man är. Att finna en varaktig
            finansieringsmodell som garanterar både oberoende och opartiskhet
            för public service och en stabil finansiering är grundläggande
            och viktigt. Vi liberaler, vi i Alliansen och vi i riksdagen är
            eniga när vi menar att det är dags att avskaffa det nuvarande
            systemet och ersätta det med något nytt. Vi kan naturligtvis ha
            olika nyanser i vad vi menar med ”något”, men vi är överens om
            att vi behöver ett nytt system i och med det tillkännagivande
            som kom förra året.
          </note>
          <note>
            Fru ålderspresident! Utvecklingen har gått snabbt framåt. I dag
            kan man, precis som föregående talare har påpekat, se på tv bland
            annat genom smartphone, läsplatta och dator. För inte så hemskt
            länge sedan befann vi oss i ett oklart rättsläge om vilka mottagare
            som egentligen var licenspliktiga. Debattens vågor om detta gick
            höga. Mot bakgrund av den snabba teknikutveckling som vi ser är
            det inte orimligt att tro att vi snart hamnar där igen om vi inte
            gör någonting.
          </note>
          <note>
            Samtidigt blir public service-medierna dag för dag allt viktigare
            för det gemensamma samtalet i samhälleligt viktiga demokratiska
            frågor. I en allt snabbare värld behöver vi också ett långsamt
            public service som med eftertanke granskar verkligheten. Det finns
            även en inte helt obefogad oro att ett system där avgiften tas
            in via skattsedeln på sikt skulle kunna hota oberoendet för public
            service. Här gäller det alltså, precis som Per Lodenius lyfte
            fram, att balansera på eggen för att hitta ett system där oberoendet
            garanteras och där inte klåfingriga finansministrar – oberoende
            av färg – varje år kan göra ändringar. Det vore förödande.
          </note>
          <note>
            För oss i Liberalerna är oberoendet centralt. Det är av yttersta
            vikt att detta verkligen är en avgift och inte en skatt. Nivån
            på avgiften ska gälla för en lång period och inte påverkas av
            beslut här i denna kammare. Public service ska fortsatt ha ett
            brett uppdrag och sträva efter kvalitet och relevans. Allt detta
            är givet.
          </note>
          <note>
            Fru ålderspresident! För oss i Liberalerna och för oss gemensamt
            här inne är det viktigt att finansieringen av public service ska
            vara teknikoberoende och ge public service-medierna ett skydd
            från kortsiktiga politiska beslut. Detta är riksdagens åsikt och
            beslut sammanfattat i det tillkännagivande till regeringen som
            gjordes för knappt ett år sedan.
          </note>
          <note>
            En utredning ska i god tid före nästa tillståndsperiod – det
            vill säga nu – pröva, analysera och ta fram ett nytt förslag för
            finansiering av radio och tv i allmänhetens tjänst. Det är dags
            att vi inför en modernare, mer ändamålsenlig och politiskt oberoende
            lösning. Liberalerna och Alliansen anser att utredningen bör tillsättas
            skyndsamt. ”Skyndsamt” känns i det här fallet snart som ”i går”.
            Om regeringen ska följa tillkännagivandet är det viktigt att en
            så här stor utredning får tid på sig. Det är bara två och ett
            halvt år kvar till dess att den måste ut på en remissrunda.
          </note>
          <note>
            Med respekt för riksdagens beslut och för de instrument som rikets
            högsta beslutande organ äger menar vi, fru ålderspresident, att
            vi väntar på att regeringen ska agera. Slutligen kan man undra:
            Vill regeringen ha en snigel på ögat?
          </note>
          <note>
            Jag yrkar bifall till utskottets förslag i betänkande K r U5.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 10 februari.)
          </note>
          <note>
            § 20 Bordläggning
          </note>
          <note>
            Följande dokument anmäldes och bordlades:
          </note>
          <note>
            EU-dokument
          </note>
          <note>
            KOM(2015) 598 Meddelande från kommissionen till Europaparlamentet,
            rådet, Europeiska ekonomiska och sociala kommittén samt Regionkommittén
            En luftfartsstrategi för Europa
          </note>
          <note>
            § 21 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 2 februari
          </note>
          <note>
            2015/16:353 Försvarsanslaget i tider av krigsrisk
          </note>
          <note>
            av Allan Widman (L)
          </note>
          <note>
            till försvarsminister Peter Hultqvist (S)
          </note>
          <note>
            2015/16:354 Åtgärder för ett bättre brottsförebyggande arbete
          </note>
          <note>
            av Beatrice Ask (M)
          </note>
          <note>
            till statsrådet Anders Ygeman (S)
          </note>
          <note>
            § 22 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 2 februari
          </note>
          <note>
            2015/16:717 SRHR-perspektiv
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:718 Inställda rättegångar
          </note>
          <note>
            av Roger Haddad (L)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:719 Minskat stöd till vaccin
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:720 Tillfälliga baseringsmöjligheter för sjöstridskrafter
            på Gotland
          </note>
          <note>
            av Allan Widman (L)
          </note>
          <note>
            till försvarsminister Peter Hultqvist (S)
          </note>
          <note>
            2015/16:721 Situationen i Turkiet
          </note>
          <note>
            av Roza Güclü Hedin (S)
          </note>
          <note>
            till utrikesminister Margot Wallström (S)
          </note>
          <note>
            2015/16:722 EU:s gemensamma gränsbevakning
          </note>
          <note>
            av Tina Acketoft (L)
          </note>
          <note>
            till statsrådet Anders Ygeman (S)
          </note>
          <note>
            2015/16:723 Fler doggybags även i Sverige
          </note>
          <note>
            av Lars Mejern Larsson (S)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:724 Effekterna av sänkningen av ROT-avdraget
          </note>
          <note>
            av Maria Malmer Stenergard (M)
          </note>
          <note>
            till finansminister Magdalena Andersson (S)
          </note>
          <note>
            2015/16:725 Kostnad för tältläger
          </note>
          <note>
            av Markus Wiechel (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:726 Socialtjänstens utsatta situation
          </note>
          <note>
            av Cecilia Widegren (M)
          </note>
          <note>
            till statsrådet Åsa Regnér (S)
          </note>
          <note>
            2015/16:727 Avrättningar i Iran
          </note>
          <note>
            av Isabella Hökmark (M)
          </note>
          <note>
            till utrikesminister Margot Wallström (S)
          </note>
          <note>
            2015/16:728 Avrättningar i Saudiarabien
          </note>
          <note>
            av Isabella Hökmark (M)
          </note>
          <note>
            till utrikesminister Margot Wallström (S)
          </note>
          <note>
            2015/16:729 Avrättningar i Kina
          </note>
          <note>
            av Isabella Hökmark (M)
          </note>
          <note>
            till utrikesminister Margot Wallström (S)
          </note>
          <note>
            2015/16:730 Avrättningar av barn i Iran
          </note>
          <note>
            av Isabella Hökmark (M)
          </note>
          <note>
            till utrikesminister Margot Wallström (S)
          </note>
          <note>
            2015/16:731 System för flyttanmälan och eftersändning av post
          </note>
          <note>
            av Anders Åkesson (C)
          </note>
          <note>
            till statsrådet Mehmet Kaplan (MP)
          </note>
          <note>
            § 23 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 29 januari
          </note>
          <note>
            2015/16:651 Förbud mot heltäckande slöja
          </note>
          <note>
            av Richard Jomshof (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            den 3 februari
          </note>
          <note>
            2015/16:680 Den samhällsomfattande posttjänsten enligt postlagen
          </note>
          <note>
            av Cecilia Widegren (M)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:678 Bredbandsstrategins tidsplan
          </note>
          <note>
            av Erik Ottoson (M)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:683 Körkortslösa som kan köra bil utan att bli straffade
          </note>
          <note>
            av Kent Ekeroth (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:695 Öresundsintegrationen och id-kontrollerna
          </note>
          <note>
            av Hans Wallmark (M)
          </note>
          <note>
            till statsrådet Kristina Persson (S)
          </note>
          <note>
            2015/16:692 Regelförändringar inom plan- och bygglagen
          </note>
          <note>
            av Hans Rothenberg (M)
          </note>
          <note>
            till statsrådet Mehmet Kaplan (MP)
          </note>
          <note>
            § 24 Kammaren åtskildes kl. 18.13 .
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början till och med
            § 9 anf. 27 (delvis),
          </note>
          <note>
            av talmannen därefter till och med § 13 anf. 56 (delvis),
          </note>
          <note>
            av andre vice talmannen därefter till och med § 16 anf. 85 (delvis),
          </note>
          <note>
            av talmannen därefter till och med § 18 anf. 120 (delvis) och
          </note>
          <note>
            av tjänstgörande ålderspresidenten Beatrice Ask därefter till
            sammanträdets slut.
          </note>
          <note>
            Vid protokollet
          </note>
          <note>
            CLAES MÅRTENSSON
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelse
          </note>
          <note>
            § 3 Anmälan om fördröjt svar på interpellation
          </note>
          <note>
            § 4 Ärenden för hänvisning till utskott
          </note>
          <note>
            § 5 Utlänningsdatalag
          </note>
          <note>
            Socialförsäkringsutskottets betänkande 2015/16:SfU10
          </note>
          <note>
            Anf. 1 MIKAEL CEDERBRATT (M)
          </note>
          <note>
            Anf. 2 MARKUS WIECHEL (SD)
          </note>
          <note>
            Anf. 3 CHRISTINA HÖJ LARSEN (V)
          </note>
          <note>
            Anf. 4 ANNA VIKSTRÖM (S)
          </note>
          <note>
            Anf. 5 MARIA FERM (MP)
          </note>
          <note>
            Anf. 6 EMMA CARLSSON LÖFDAHL (L)
          </note>
          <note>
            (Beslut fattades under § 17.)
          </note>
          <note>
            § 6 Bidrag för glasögon till barn och unga
          </note>
          <note>
            Socialutskottets betänkande 2015/16:SoU4
          </note>
          <note>
            Anf. 7 CARINA HERRSTEDT (SD)
          </note>
          <note>
            Anf. 8 STAFFAN DANIELSSON (C)
          </note>
          <note>
            Anf. 9 CHRISTINA ÖRNEBJÄR (L)
          </note>
          <note>
            Anf. 10 MIKAEL DAHLQVIST (S)
          </note>
          <note>
            Anf. 11 SOFIA FÖLSTER (M)
          </note>
          <note>
            Anf. 12 JAN LINDHOLM (MP)
          </note>
          <note>
            Anf. 13 KARIN RÅGSJÖ (V)
          </note>
          <note>
            Anf. 14 EMMA HENRIKSSON (KD)
          </note>
          <note>
            Anf. 15 KARIN RÅGSJÖ (V) replik
          </note>
          <note>
            Anf. 16 EMMA HENRIKSSON (KD) replik
          </note>
          <note>
            Anf. 17 KARIN RÅGSJÖ (V) replik
          </note>
          <note>
            Anf. 18 EMMA HENRIKSSON (KD) replik
          </note>
          <note>
            (Beslut fattades under § 17.)
          </note>
          <note>
            § 7 Värdepapperscentraler och kontoföring av finansiella instrument
          </note>
          <note>
            Finansutskottets betänkande 2015/16:FiU15
          </note>
          <note>
            (Beslut fattades under § 17.)
          </note>
          <note>
            § 8 Subsidiaritetsprövning av Europaparlamentets förslag till
            ändringar i EU:s valrättsakt
          </note>
          <note>
            Konstitutionsutskottets utlåtande 2015/16:KU27
          </note>
          <note>
            Anf. 19 JONAS GUNNARSSON (S)
          </note>
          <note>
            Anf. 20 PATRICK RESLOW (M)
          </note>
          <note>
            Anf. 21 JONAS MILLARD (SD)
          </note>
          <note>
            Anf. 22 AGNETA BÖRJESSON (MP)
          </note>
          <note>
            Anf. 23 PER-INGVAR JOHNSSON (C)
          </note>
          <note>
            Anf. 24 MIA SYDOW MÖLLEBY (V)
          </note>
          <note>
            (Beslut fattades under § 17.)
          </note>
          <note>
            § 9 Åtgärder för att göra samhället mer motståndskraftigt mot
            våldsbejakande extremism
          </note>
          <note>
            Konstitutionsutskottets betänkande 2015/16:KU4
          </note>
          <note>
            Anf. 25 JONAS MILLARD (SD)
          </note>
          <note>
            Anf. 26 ANDREAS NORLÉN (M)
          </note>
          <note>
            Anf. 27 EMILIA TÖYRÄ (S)
          </note>
          <note>
            Anf. 28 AGNETA BÖRJESSON (MP)
          </note>
          <note>
            Anf. 29 PER-INGVAR JOHNSSON (C)
          </note>
          <note>
            Anf. 30 MIA SYDOW MÖLLEBY (V)
          </note>
          <note>
            Anf. 31 ROGER HADDAD (L)
          </note>
          <note>
            Anf. 32 JONAS MILLARD (SD) replik
          </note>
          <note>
            Anf. 33 ROGER HADDAD (L) replik
          </note>
          <note>
            Anf. 34 JONAS MILLARD (SD) replik
          </note>
          <note>
            Anf. 35 ROGER HADDAD (L) replik
          </note>
          <note>
            Anf. 36 TUVE SKÅNBERG (KD)
          </note>
          <note>
            (Beslut fattades under § 17.)
          </note>
          <note>
            § 10 Riksrevisionens rapport om digitalradio
          </note>
          <note>
            Konstitutionsutskottets betänkande 2015/16:KU6
          </note>
          <note>
            Anf. 37 BERIT HÖGMAN (S)
          </note>
          <note>
            Anf. 38 ANNICKA ENGBLOM (M)
          </note>
          <note>
            Anf. 39 NICLAS MALMBERG (MP)
          </note>
          <note>
            Anf. 40 PER-INGVAR JOHNSSON (C)
          </note>
          <note>
            Anf. 41 BENGT ELIASSON (L)
          </note>
          <note>
            (Beslut fattades under § 17.)
          </note>
          <note>
            § 11 Nya regler för att öka Europadomstolens effektivitet
          </note>
          <note>
            Konstitutionsutskottets betänkande 2015/16:KU9
          </note>
          <note>
            (Beslut fattades under § 17.)
          </note>
          <note>
            § 12 Riksrevisionens rapport om Vattenfall och energiomställningen
          </note>
          <note>
            Näringsutskottets betänkande 2015/16:NU7
          </note>
          <note>
            Anf. 42 INGEMAR NILSSON (S)
          </note>
          <note>
            Anf. 43 ANN-CHARLOTTE HAMMAR JOHNSSON (M)
          </note>
          <note>
            Anf. 44 MATTIAS BÄCKSTRÖM JOHANSSON (SD)
          </note>
          <note>
            Anf. 45 LISE NORDIN (MP)
          </note>
          <note>
            Anf. 46 ANN-CHARLOTTE HAMMAR JOHNSSON (M) replik
          </note>
          <note>
            Anf. 47 LISE NORDIN (MP) replik
          </note>
          <note>
            Anf. 48 ANN-CHARLOTTE HAMMAR JOHNSSON (M) replik
          </note>
          <note>
            Anf. 49 LISE NORDIN (MP) replik
          </note>
          <note>
            Anf. 50 HELENA LINDAHL (C)
          </note>
          <note>
            Anf. 51 BIRGER LAHTI (V)
          </note>
          <note>
            Anf. 52 MARIA WEIMER (L)
          </note>
          <note>
            Anf. 53 PENILLA GUNTHER (KD)
          </note>
          <note>
            (Beslut fattades under § 17.)
          </note>
          <note>
            § 13 En modernare rättegång II
          </note>
          <note>
            Justitieutskottets betänkande 2015/16:JuU2
          </note>
          <note>
            Anf. 54 JOHAN HEDIN (C)
          </note>
          <note>
            Anf. 55 SUSANNE EBERSTEIN (S)
          </note>
          <note>
            Anf. 56 ANTI AVSAN (M)
          </note>
          <note>
            Anf. 57 MATS PERTOFT (MP)
          </note>
          <note>
            (Beslut fattades under § 17.)
          </note>
          <note>
            § 14 Postfrågor och grundläggande betaltjänster
          </note>
          <note>
            Trafikutskottets betänkande 2015/16:TU6
          </note>
          <note>
            Anf. 58 ERIK OTTOSON (M)
          </note>
          <note>
            Anf. 59 JIMMY STÅHL (SD)
          </note>
          <note>
            Anf. 60 GÖRAN LINDELL (C)
          </note>
          <note>
            Anf. 61 EMMA WALLRUP (V)
          </note>
          <note>
            Anf. 62 ERIK OTTOSON (M) replik
          </note>
          <note>
            Anf. 63 EMMA WALLRUP (V) replik
          </note>
          <note>
            Anf. 64 ERIK OTTOSON (M) replik
          </note>
          <note>
            Anf. 65 EMMA WALLRUP (V) replik
          </note>
          <note>
            Anf. 66 ROBERT HALEF (KD)
          </note>
          <note>
            Anf. 67 KARIN SVENSSON SMITH (MP)
          </note>
          <note>
            Anf. 68 TERES LINDBERG (S)
          </note>
          <note>
            Anf. 69 EMMA WALLRUP (V) replik
          </note>
          <note>
            Anf. 70 TERES LINDBERG (S) replik
          </note>
          <note>
            Anf. 71 EMMA WALLRUP (V) replik
          </note>
          <note>
            Anf. 72 TERES LINDBERG (S) replik
          </note>
          <note>
            Anf. 73 CHRISTINA ÖRNEBJÄR (L)
          </note>
          <note>
            (Beslut fattades under § 17.)
          </note>
          <note>
            § 15 Cykelfrågor
          </note>
          <note>
            Trafikutskottets betänkande 2015/16:TU7
          </note>
          <note>
            Anf. 74 BORIANA ÅBERG (M)
          </note>
          <note>
            Anf. 75 GÖRAN LINDELL (C)
          </note>
          <note>
            Anf. 76 EMMA WALLRUP (V)
          </note>
          <note>
            Anf. 77 CHRISTINA ÖRNEBJÄR (L)
          </note>
          <note>
            Anf. 78 ROBERT HALEF (KD)
          </note>
          <note>
            Anf. 79 KARIN SVENSSON SMITH (MP)
          </note>
          <note>
            Anf. 80 JOHAN ANDERSSON (S)
          </note>
          <note>
            Anf. 81 JIMMY STÅHL (SD)
          </note>
          <note>
            Anf. 82 CARL SCHLYTER (MP)
          </note>
          <note>
            (Beslut fattades under § 17.)
          </note>
          <note>
            § 16 Kultur och fritid för barn och unga
          </note>
          <note>
            Kulturutskottets betänkande 2015/16:KrU4
          </note>
          <note>
            Anf. 83 CECILIA MAGNUSSON (M)
          </note>
          <note>
            Anf. 84 ARON EMILSSON (SD)
          </note>
          <note>
            Anf. 85 PER LODENIUS (C)
          </note>
          <note>
            Anf. 86 BENGT ELIASSON (L)
          </note>
          <note>
            Anf. 87 ROLAND UTBULT (KD)
          </note>
          <note>
            Anf. 88 ANNA WALLENTHEIM (S)
          </note>
          <note>
            Anf. 89 CECILIA MAGNUSSON (M) replik
          </note>
          <note>
            Anf. 90 ANNA WALLENTHEIM (S) replik
          </note>
          <note>
            Anf. 91 CECILIA MAGNUSSON (M) replik
          </note>
          <note>
            Anf. 92 ANNA WALLENTHEIM (S) replik
          </note>
          <note>
            Anf. 93 ROLAND UTBULT (KD) replik
          </note>
          <note>
            Anf. 94 ANNA WALLENTHEIM (S) replik
          </note>
          <note>
            Anf. 95 ROLAND UTBULT (KD) replik
          </note>
          <note>
            Anf. 96 ANNA WALLENTHEIM (S) replik
          </note>
          <note>
            Anf. 97 NICLAS MALMBERG (MP)
          </note>
          <note>
            Anf. 98 CECILIA MAGNUSSON (M) replik
          </note>
          <note>
            Anf. 99 NICLAS MALMBERG (MP) replik
          </note>
          <note>
            Anf. 100 CECILIA MAGNUSSON (M) replik
          </note>
          <note>
            Anf. 101 NICLAS MALMBERG (MP) replik
          </note>
          <note>
            Anf. 102 BENGT ELIASSON (L) replik
          </note>
          <note>
            Anf. 103 NICLAS MALMBERG (MP) replik
          </note>
          <note>
            Anf. 104 BENGT ELIASSON (L) replik
          </note>
          <note>
            Anf. 105 NICLAS MALMBERG (MP) replik
          </note>
          <note>
            (forts. § 18)
          </note>
          <note>
            § 17 Beslut om ärenden som slutdebatterats vid dagens sammanträde
          </note>
          <note>
            SfU10 Utlänningsdatalag
          </note>
          <note>
            SoU4 Bidrag för glasögon till barn och unga
          </note>
          <note>
            FiU15 Värdepapperscentraler och kontoföring av finansiella instrument
          </note>
          <note>
            KU27 Subsidiaritetsprövning av Europaparlamentets förslag till
            ändringar i EU:s valrättsakt
          </note>
          <note>
            KU4 Åtgärder för att göra samhället mer motståndskraftigt mot
            våldsbejakande extremism
          </note>
          <note>
            KU6 Riksrevisionens rapport om digitalradio
          </note>
          <note>
            KU9 Nya regler för att öka Europadomstolens effektivitet
          </note>
          <note>
            NU7 Riksrevisionens rapport om Vattenfall och energiomställningen
          </note>
          <note>
            JuU2 En modernare rättegång II
          </note>
          <note>
            TU6 Postfrågor och grundläggande betaltjänster
          </note>
          <note>
            TU7 Cykelfrågor
          </note>
          <note>
            § 18 (forts. från § 16) Kultur och fritid för barn och unga (forts.
            KrU4)
          </note>
          <note>
            Anf. 106 ROLAND UTBULT (KD) replik
          </note>
          <note>
            Anf. 107 NICLAS MALMBERG (MP) replik
          </note>
          <note>
            Anf. 108 ROLAND UTBULT (KD) replik
          </note>
          <note>
            Anf. 109 NICLAS MALMBERG (MP) replik
          </note>
          <note>
            Anf. 110 ROSSANA DINAMARCA (V)
          </note>
          <note>
            Anf. 111 CECILIA MAGNUSSON (M) replik
          </note>
          <note>
            Anf. 112 ROSSANA DINAMARCA (V) replik
          </note>
          <note>
            Anf. 113 CECILIA MAGNUSSON (M) replik
          </note>
          <note>
            Anf. 114 ROSSANA DINAMARCA (V) replik
          </note>
          <note>
            Anf. 115 BENGT ELIASSON (L) replik
          </note>
          <note>
            Anf. 116 ROSSANA DINAMARCA (V) replik
          </note>
          <note>
            Anf. 117 BENGT ELIASSON (L) replik
          </note>
          <note>
            Anf. 118 ROSSANA DINAMARCA (V) replik
          </note>
          <note>
            Anf. 119 SARA-LENA BJÄLKÖ (SD)
          </note>
          <note>
            Anf. 120 CHRISTINA ÖRNEBJÄR (L)
          </note>
          <note>
            Anf. 121 NICLAS MALMBERG (MP) replik
          </note>
          <note>
            Anf. 122 CHRISTINA ÖRNEBJÄR (L) replik
          </note>
          <note>
            Anf. 123 NICLAS MALMBERG (MP) replik
          </note>
          <note>
            Anf. 124 CHRISTINA ÖRNEBJÄR (L) replik
          </note>
          <note>
            (Beslut skulle fattas den 10 februari.)
          </note>
          <note>
            § 19 Radio och tv i allmänhetens tjänst
          </note>
          <note>
            Kulturutskottets betänkande 2015/16:KrU5
          </note>
          <note>
            Anf. 125 ARON EMILSSON (SD)
          </note>
          <note>
            Anf. 126 ROLAND UTBULT (KD)
          </note>
          <note>
            Anf. 127 OLOF LAVESSON (M)
          </note>
          <note>
            Anf. 128 GUNILLA CARLSSON (S)
          </note>
          <note>
            Anf. 129 OLOF LAVESSON (M) replik
          </note>
          <note>
            Anf. 130 GUNILLA CARLSSON (S) replik
          </note>
          <note>
            Anf. 131 OLOF LAVESSON (M) replik
          </note>
          <note>
            Anf. 132 GUNILLA CARLSSON (S) replik
          </note>
          <note>
            Anf. 133 ARON EMILSSON (SD) replik
          </note>
          <note>
            Anf. 134 GUNILLA CARLSSON (S) replik
          </note>
          <note>
            Anf. 135 ARON EMILSSON (SD) replik
          </note>
          <note>
            Anf. 136 GUNILLA CARLSSON (S) replik
          </note>
          <note>
            Anf. 137 NICLAS MALMBERG (MP)
          </note>
          <note>
            Anf. 138 ARON EMILSSON (SD) replik
          </note>
          <note>
            Anf. 139 NICLAS MALMBERG (MP) replik
          </note>
          <note>
            Anf. 140 ARON EMILSSON (SD) replik
          </note>
          <note>
            Anf. 141 NICLAS MALMBERG (MP) replik
          </note>
          <note>
            Anf. 142 PER LODENIUS (C)
          </note>
          <note>
            Anf. 143 BENGT ELIASSON (L)
          </note>
          <note>
            (Beslut skulle fattas den 10 februari.)
          </note>
          <note>
            § 20 Bordläggning
          </note>
          <note>
            § 21 Anmälan om interpellationer
          </note>
          <note>
            § 22 Anmälan om frågor för skriftliga svar
          </note>
          <note>
            § 23 Anmälan om skriftliga svar på frågor
          </note>
          <note>
            § 24 Kammaren åtskildes kl. 18.13.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
