<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--38</head>
          <docDate when="2015-12-03 00:00:00">2015-12-03 00:00:00</docDate>
        </div>
      </front>
      <body>
        <div>
          <note>
            § 1 Anmälan om ersättare
          </note>
          <note>
            Förste vice talmannen anmälde att Rolf Åbjörnsson (KD) skulle
            tjänstgöra som ersättare för Jakob Forssmed (KD) under ha ns ledighet
            den 14 januari –4 mars 2016.
          </note>
          <note>
            § 2 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2015/16:205
          </note>
          <note>
            Till riksdagen
          </note>
          <note>
            Interpellation 2015/16:205 Regeringens försämring av supermiljöbilspremien
          </note>
          <note>
            av Johan Hultberg (M)
          </note>
          <note>
            Klimat- och miljöministern har inte möjlighet att besvara interpellatio
            ­ nen inom anvisad tid på grund av redan inbokade engagemang.
          </note>
          <note>
            Stockholm den 1 december 2015
          </note>
          <note>
            Miljö- och energidepartementet
          </note>
          <note>
            Åsa Romson (MP)
          </note>
          <note>
            Enligt uppdrag
          </note>
          <note>
            Lena Ingvarsson
          </note>
          <note>
            Expeditions- och rättschef
          </note>
          <note>
            Interpellation 2015/16:207
          </note>
          <note>
            Till riksdagen
          </note>
          <note>
            Interpellation 2015/16:207 Varg
          </note>
          <note>
            av Åsa Coenraads (M)
          </note>
          <note>
            Interpellationen kommer att besvaras torsdagen den 21 januari
            2016 i ett gemensamt svar med interpellation 2015/16:210 av Christian
            Holm Barenfeld (M) Jakt- och vargsituationen i Värmland.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 1 december 2015
          </note>
          <note>
            Näringsdepartementet
          </note>
          <note>
            Sven-Erik Bucht (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2015/16:210
          </note>
          <note>
            Till riksdagen
          </note>
          <note>
            Interpellation 2015/16:210 Jakt- och vargsituationen i Värmland
          </note>
          <note>
            av Christian Holm Barenfeld (M)
          </note>
          <note>
            Interpellationen kommer att besvaras torsdagen den 21 januari
            2016 i ett gemensamt svar med interpellation 2015/16:207 av Åsa
            Coenraads (M) Varg.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 1 december 2015
          </note>
          <note>
            Näringsdepartementet
          </note>
          <note>
            Sven-Erik Bucht (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2015/16:232
          </note>
          <note>
            Till riksdagen
          </note>
          <note>
            Interpellation 2015/16:232 Målet om nio dagars sjukfrånvaro
          </note>
          <note>
            av Johan Forssell (M)
          </note>
          <note>
            Interpellationen kommer att besvaras torsdagen den 17 december
            2015.
          </note>
          <note>
            Skälet till dröjsmålet är redan inbokade engagemang.
          </note>
          <note>
            Stockholm den 1 december 2015
          </note>
          <note>
            Socialdepartementet
          </note>
          <note>
            Annika Strandhäll (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            § 3 Migration
          </note>
          <note>
            Socialförsäkringsutskottets betänkande 2015/ 16:SfU 4
          </note>
          <note>
            Utgiftsområde 8 Migration (prop. 2015/16:1 delvis)
          </note>
          <note>
            föredrogs.
          </note>
          <note type="speaker">
            Anf. 1 MIKAEL CEDERBRATT (M):
          </note>
          <note>
            Herr talman! Jag yrkar bifall till våra reservationer under punkterna
            2 och 3. I övrigt hänvisar jag till vårt särskilda yttrande.
          </note>
          <note>
            Dagens debatt på migrationsområdet är annorlunda jämfört med
            tidigare år. Nu under hösten har läget konstant ändrats hela tiden,
            och det känns mycket osäkert att kunna förutse hur denna budget
            står sig 2016. Det jag med säkerhet kan konstatera är att den
            kommer att behöva kompletteras med nya beslut, troligen under
            tidspress. Men låt oss inte i tider som dessa glömma de beslut
            som är långsiktiga! Framtiden kommer ju till oss med stor säkerhet.
          </note>
          <note>
            Jag tänker beröra en del av innehållet i våra moderata motioner.
            Det som i motionsskrivandets stund hade direkt budgetpåverkan
            handlade om att skapa möjlighet till billigare boende för ensamkommande
            barn, genomföra kartläggning och språkundervisning redan under
            asylprövningstiden samt gå från permanenta tillstånd till tillfälliga
            tillstånd. Redan här kan vi se att vi moderater har haft initiativet
            och är villiga att ta ansvar. Nu har de tre förslag jag nämnde
            en majoritet bakom sig i Sveriges riksdag.
          </note>
          <note>
            Det stora antalet flyktingar som nu anländer kommer att kräva
            många och svåra ställningstaganden av oss i riksdagen, både av
            regeringspartierna och av oppositionen. Huvudansvaret faller dock
            på regeringen. De har ansvaret för att styra landet, och detta
            tål att påpekas. Jag har förståelse för att det på migrationsområdet
            är mycket svårt och komplext nu, men jag kan inte säga att regeringen
            direkt har rosat marknaden.
          </note>
          <note>
            Herr talman! Vi i Sverige har en lång tradition av att ge skydd
            till människor som är i behov av skydd. Det bygger på viljan,
            men också på ingångna konventioner, som Genèvekonventionen och
            Europarådets konvention om mänskliga rättigheter. Detta måste
            framgent vara basen i vårt agerande.
          </note>
          <note>
            I år har det kommit 149 000 asylsökande till Sverige, varav 32
            000 ensamkommande barn. Sedan 2011 rör det sig om 350 0000 asylsökande.
            Detta är en stor utmaning som kommer att påverka oss under lång
            tid.
          </note>
          <note>
            Jag har, tror jag, för tionde året i rad sagt att det måste vara
            skillnad på ett ja och ett nej. Det innebär att vi måste fokusera
            mycket mer på återvändandeprocessen. I närtid är det väldigt viktigt
            att vi får en överenskommelse med Afghanistan. Migrationsverket,
            polisen och Kriminalvårdens transportcentral , som är centrala
            i ett effektivt återvändande, måste samarbeta bättre och effektivare.
            I dag finns hos polisen 22 000 avvisningsbeslut lämnade av Migrationsverket.
            Arbetet med detta måste intensifieras.
          </note>
          <note>
            Vi moderater anser att missbruket av svenska pass måste stävjas.
            Det kan inte vara rimligt att 70 000 giltiga svenska pass är förlustanmälda.
            Den rimliga åtgärden borde vara att kraftigt begränsa möjligheten
            att få ut fler pass.
          </note>
          <note>
            En yrkeskår som har det bra är människosmugglarna. Det finns
            mycket pengar att tjäna, och risken att åka fast är liten. Därför
            måste straffsatserna för dessa brott kraftigt skärpas. Påföljdens
            längd styr de verktyg som de brottsvårdande myndigheterna kan
            använda.
          </note>
          <note>
            Eftersom min familj är oerhört betydelsefull för mig förstår
            jag mer än väl att de som kommer till Sverige vill ha hit sin
            familj så fort som möjligt. Kravet på att försörja sina anhöriga
            blev för urvattnat på grund av alla undantag. Inte ens 1 procent
            berördes. Att ställa krav på att en anknytningsperson ska kunna
            försörja sin familj är mer än rimligt. Det är ett sätt att prioritera
            dem som har behov av skydd framför dem som inte har det.
          </note>
          <note>
            Herr talman! Många av de beslut som måste tas för att hantera
            dagens situation kommer Sverige att behöva ta som enskilt land.
            Att tro att EU på kort sikt ska fixa detta är inte realistiskt.
            Däremot är det helt nödvändigt att fortsätta att driva frågor
            inom ramen för Europeiska unionen. En viktig fråga i sammanhanget
            är relationerna och avtalen med ursprungsländerna och EU. Jag
            tror att EU är en stor och viktig samtalspartner för många länder
            och därmed troligen en partner som sätter betydligt större avtryck
            än om lilla Sverige enskilt skulle göra detta.
          </note>
          <note>
            Schengensamarbetet står och faller med en effektiv gränskontroll
            som kan kombinera ett värnande av asylrätten med behovet av kontroll
            över vilka människor som kommer till våra länder. Det är rimligt
            att man regelmässigt kontrollerar passen vid gränsövergångarna
            vid Schengens yttre gräns och använder de tekniska möjligheter
            som finns med bland annat fingeravtryck.
          </note>
          <note>
            Ett annat område är naturligtvis omplaceringsmekanismen, som
            det är väldigt viktigt att vi får på plats så fort som möjligt.
          </note>
          <note>
            Sverige är nu det sista land som följer Dublinförordningen bokstavligt.
            Efter att under år ha påpekat detta måste vi tala ett språk som
            förstås. Eftersom registreringen inte görs i första asylland,
            som det var tänkt, går det i praktiken inte att tillämpa Dublinförordningen.
            Mot den bakgrunden föreslår vi att de personer som anländer till
            Sverige utan att ha registrerats på vägen genom EU ska kunna avvisas
            vid gränsen.
          </note>
          <note>
            Det är alltså inte fråga om att bryta mot asylrätten, utan det
            handlar om i vilket land en person ska prövas, nämligen det första
            säkra landet. Kommer en människa med färja från Tyskland eller
            över Öresundsbron menar jag att det är ställt utom allt tvivel
            att den personen har passerat ett eller flera säkra länder.
          </note>
          <note>
            Genom en sådan åtgärd får Sverige den tillfälliga paus som är
            nödvändig för ett långsiktigt hållbart flyktingmottagande och
            för att vi ska kunna ges möjlighet att anpassa vår lagstiftning
            till andra jämförbara länder.
          </note>
          <note>
            Jag känner oro över det läge vi är i. Jag är orolig för att de
            åtgärder regeringen presenterade förra veckan inte kommer att
            räcka till. De senaste sju dagarna har det kommit 5 679 personer
            till Sverige. Det skulle motsvara en årssiffra på 295 000. Det
            är brist på behandlingshem och skolplatser. Kommuner och myndigheter
            vittnar om att sjukvård och socialtjänst trängs undan till följd
            av det stora trycket.
          </note>
          <note>
            Jag känner också oro över att regeringen inte verkar vilja förhandla
            på samma sätt som man gjorde vid de förra migrationssamtalen.
            Tolkningen är ingen annan än att man nu är i ett totallåst läge
            efter förhandlingar mellan S och MP och att man inte mäktar med
            att förhandla med oss övriga partier.
          </note>
          <note>
            Vi behöver en paus i vårt flyktingmottagande.
          </note>
          <note>
            Herr talman! Vi moderater tror på rörlighet över gränser. Det
            är befruktande både för de människor som kommer till oss och för
            oss som lever och bor här. Det är befruktande både för Sverige
            som land och för de länder dessa personer kommer ifrån. När alliansregeringen
            åter öppnade dörren för möjligheten att komma till Sverige för
            att arbeta var det ett stort och viktigt steg. Denna dörr måste
            hållas öppen.
          </note>
          <note>
            (FÖRSTE VICE TALMANNEN: Jag vill erinra om den överenskommelse
            som träffats mellan gruppledarna om att begränsa talartiden till
            sex minuter.)
          </note>
          <note type="speaker">
            Anf . 2 MARKUS WIECHEL (SD):
          </note>
          <note>
            Herr talman ! Sverigedemokraterna står givetvis bakom samtliga
            SD-reservationer i betänkandet, men för tids vinnande yrkar jag
            bifall enbart till reservationerna 1, 3 och 4.
          </note>
          <note>
            Ända sedan Sverigedemokraterna kom in i riksdagen 2010 har vi
            som parti kämpat för en politik där fokus ligger på vårt verkliga
            ansvar som riksdagspolitiker. Jag talar då naturligtvis om ansvaret
            för vårt folk och vårt samhälle.
          </note>
          <note>
            Vi sverigedemokrater stärker i vår budget trygghetsnätet och
            annan välfärd. Vi skapar förutsättningar för ökat företagande
            och fler arbetstill ­ fällen. Detta är sådant som vi kan satsa
            på, samtidigt som ni andra nedprio ­ riterar allt detta för att
            i stället kasta bort skattemedel på invandringsrela ­ terade flumprojekt.
            Tillåt mig att le – vi som prioriterar samtliga samhälls ­ områden
            kallas enfrågeparti, men inte ni andra, som närapå bara prioriterar
            ett område. I förhållande till regeringens förslag kan vi enbart
            under detta utgiftsområde minska anslagen med sammanlagt ca 16
            ½ miljard, efter ­ som den politik vi förespråkar minskar asyltrycket
            på Sverige.
          </note>
          <note>
            Jag är uppriktigt sagt arg och förbannad, men jag inser också
            att jag måste vara ödmjuk. Med tanke på vad ni alla har utsatt
            vårt land för och med tanke på allt ni har sagt till oss när vi
            har varnat för den här situationen är det inte lätt att vara ödmjuk.
            Det ska jag vara ärlig och säga. Men jag ska göra mitt bästa,
            och från hela mitt hjärta välkomnar jag ert uppvaknande.
          </note>
          <note>
            Mycket har hänt på migrationsområdet. Det kan nog alla skriva
            under på. Sedan jag stod här för ett år sedan har närapå samtliga
            partier i riksdagen åtminstone retoriskt valt att anpassa sin
            politik till vår eftersom verkligheten har hunnit ifatt er. Vi
            har i dag en akut bostadsbrist, vi har en skola i förfall, en
            sjukvård med allt större påfrestningar och ett rättsväsen som
            ha svårt att klara av sina åtaganden. Samtidigt negligerar man
            de utmaningar som finns inom dessa grundläggande delar av välfärden.
            Man struntar fullständigt i vilken situation man försätter kommuner
            och landsting i. De får helt enkelt bara finna sig i den situation
            som ni gemensamt och i samförstånd har skapat.
          </note>
          <note>
            Vi har småorter som på grund av den förda migrationspolitiken
            kan mångdubbla sin population utan att de kan räkna med tillräcklig
            ekonomisk hjälp eller några långsiktiga lösningar från statens
            sida. Kommuner som tidigare inte ens har kunnat ta hand om nyanlända
            tvingas ta emot fler människor som på sikt tvingas in i utanförskap.
            I ren desperation för att försvara detta letar man efter enkla
            sovplatser såsom gymnastiksalar och till och med tältläger.
          </note>
          <note>
            Vad får er att tro att det är bättre med tält i Sverige än en
            ett tält i Libanon? Vad får er att tro att ni är humana när ni
            mer eller mindre aktivt lockar hit människor som sedan förpassas
            till misär eller blir omfördelade till ett annat okänt EU-land?
            Vad får er att tro att det är humant att stjäla än mer pengar
            från biståndsbudgeten för att förhållandevis välställda migranter
            som redan nått trygghet ska få gå före i kön framför utsatta människor
            i FN:s flyktingläger?
          </note>
          <note>
            Herr talman! Att locka hit människor är att göra dem själva och
            vårt samhälle en björntjänst. Det vi ser i dag är ett mottagande
            som krackelerat totalt och som inte är värdigt ett land som säger
            sig vara modernt. Ett modernt samhälle skulle i stället fokusera
            på svenskt välstånd för att möjliggöra internationell handel och
            ett generöst bistånd för verkligt lidande. Ett humant samhälle
            skulle fokusera på de människor som mer än andra är i behov av
            hjälp, inte de som har förmånen att ta sig till ett rikt land.
            Ett sådant samhälle skulle förstå vikten av gemenskap snarare
            än att skapa parallella samhällen i samhället.
          </note>
          <note>
            Det finns mycket att göra för att komma till rätta med den rådande
            situationen. Jag välkomnar alla förslag som går i rätt riktning.
            Sverigedemokraterna menar dock bestämt att det förslag som nyligen
            presenterats inte räcker. Dessutom måste kostnader för migrationen
            reduceras och årligen redovisas. Genom att strikt tillämpa Dublinförordningen
            och genom att regeringen ansöker om undantag hos EU för att inte
            längre tillåta människor att söka asyl vid våra gränser kan vi
            helt stoppa asylinvandringen då det inte finns någon konflikt
            i vårt närområde.
          </note>
          <note>
            Villkoren för nyanlända och anhöriga måste ändras så att det
            inte längre är fördelaktigt att åka till Sverige. Det ska bara
            gå att få tillfälliga uppehållstillstånd där förnyelse sker ett
            år i taget med möjlighet till sex månaders förlängning. Allt detta
            måste således också kommuniceras ut. Kommunerna ska själva kunna
            avgöra om de kan ta emot nyanlända. En översyn av EBO-lagstiftningen
            krävs för att på sikt kunna avveckla den. Likväl bör Migrationsverket
            få ett utökat uppdrag att ordna och driva flyktingförläggningar
            i egen regi.
          </note>
          <note>
            Herr talman! Avslutningsvis vill jag be er övriga att lyssna
            till folket och se verkligheten för vad den är. I stället för
            att slänga olika epitet mot dem som försöker att ta ansvar för
            landet, lyssna och samtala med oss. Hjälp till att få ett slut
            på en samhälls- och människofientlig politik som splittrar, segregerar
            och slår mot vårt folk.
          </note>
          <note>
            Att vi härinne tillsammans ska kunna skapa ett mer harmoniskt
            samhälle där omtanke och gemenskap är ledord är jag övertygad
            om är möjligt. För er är det nu upp till bevis.
          </note>
          <note type="speaker">
            Anf. 3 JOHANNA JÖNSSON (C):
          </note>
          <note>
            Herr talman! För snart tre månader sedan stod jag på en strand
            i Turkiet. Solen lyste, och man kunde tydligt se de vita husen
            i de grekiska byarna på andra sidan. I sanden runt mina fötter
            låg det kläder från människor som har försökt att ta sig över
            och riskerat sina liv för att åka från Turkiet till Grekland och
            in i EU. Den resan är livsfarlig bara för att den är förbjuden.
          </note>
          <note>
            I måndags, strax efter att EU hade skrivit på sitt nya samarbetsavtal
            med Turkiet, fick jag rapporter från mina vänner i Izmir om att
            1 400 personer hade samlats ihop av polisen och förts till ett
            slutet låst förvar för att sedan antingen utvisas eller skickas
            till läger i andra delen av landet. Det är läger med tält där
            de kommer tvingas sitta sysslolösa tills den dag när Turkiet bestämmer
            sig för att de kan utvisas. Turkiet har nämligen inte någon asylrätt
            för syrier, afghaner eller irakier. I Turkiet är de på nåder.
            De släpps in på nåder, och de får stanna på nåder.
          </note>
          <note>
            Med vinterkyla och hårdare gränsbevakning som gör färden ännu
            farli ­ gare kommer antalet som försöker ta sig in i EU att minska.
            Men det fort ­ sätter nu att komma väldigt många till Grekland.
            Många blir fast i Grek ­ land eftersom Balkanländerna har infört
            regler som gör att de stoppar alla som inte kan bevisa att de
            är afghaner, syrier eller irakier.
          </note>
          <note>
            I Danmark säger man samtidigt att man kommer att göra allt man
            kan för att minska antalet flyktingar som söker sig dit eller
            som får stanna där. I Finland har man fryst alla asylprövningar
            för att fler ska kunna utvisas. I land efter land i EU inför man
            gränsbevakning och regler som gör att flyktingar ska söka sig
            någon annanstans.
          </note>
          <note>
            Sverige var länge det goda exemplet. Det var det exempel som
            människor i andra länder kunde använda sig av för att kräva att
            deras länder skulle ta ett större ansvar och ta emot fler. Det
            var landet som vid varje toppmöte stod upp för människors rätt
            att söka skydd och rak i ryggen krävde att andra skulle göra mer.
            Med de förändringar av asyllagstiftning ­ en som regeringen har
            begärt är det nu borta.
          </note>
          <note>
            Vi har nu gett oss in i det cyniska spel där land efter land
            knuffar flyktingarna till någon annan någon annanstans. Värst
            av förslagen är det id-krav som regeringen nu vill snabbprocessa
            igenom riksdagen. Det kan låta som en rimlig grej. Det är väl
            bra om vi har koll på vilka som finns i landet. Men saken är den
            att man tar bort möjligheten för människor utan giltiga id-handlingar
            att söka asyl i Sverige. Det är sanningen med förslaget.
          </note>
          <note>
            Det betyder att han som var på väg hem från jobbet och fick höra
            att al- Asads styrkor hade ockuperat hans hus där passet fanns
            inte längre släpps in. Hon som lyckades fly från en Daeshterrorist
            , är det verkligen konstigt att hon inte lyckades få med sig passet?
            Det handlar om alla de barn som har fötts i Iran av afghanska
            föräldrar på flykt, alla de som inte begärde ut några id-handlingar,
            många av dem kvinnor och barn, eller de som har fått sina pass
            stulna på vägen genom Europa av kriminella ligor och människosmugglare.
            De ska inte längre släppas in.
          </note>
          <note>
            Samtidigt hävdar regeringens representanter, de människor som
            utgör regeringen, att de värnar asylrätten när man nu gör allt
            man kan för att sätta upp hinder i vägen för de allra mest utsatta,
            när man nu hänvisar flyktingar till ännu en livsfarlig båtfärd,
            ännu en resa fastbunden under en lastbil och ännu fler långa vandringar
            genom skogar och över berg. De värnar asylrätten.
          </note>
          <note>
            Vi behöver ett andrum säger vissa, en halvhalt för att hinna
            återhämta oss lite. Vi behöver utbilda fler socialsekreterare
            och sfi-lärare och hinna bygga fler bostäder. Vi behöver först
            fokusera på att svälja undan alla dem som redan har kommit. Sedan
            kanske vi möjligen, någon gång, kan släppa in fler.
          </note>
          <note>
            Ja, med svenska mått mätt är läget ansträngt. I ett land där
            man år efter år har ökat kraven, höjt standarden och byggt byråkratiska
            system för precis allt blir det motsättningar när verkligheten
            inte längre passar in i mallen. Jag ber er bara fundera på en
            sak: Vad skulle hända om Libanon, Jordanien och Turkiet skulle
            kräva andrum? Vad skulle hända om de skulle sätta tvärstopp vid
            gränsen mot Syrien? Vad skulle hända då?
          </note>
          <note>
            Det är dit vi är på väg. Allt hänger ihop, och vi har ett stort
            ansvar i detta precis som alla andra. Det vi behöver fundera över
            är vilken roll man vill spela i det här. Den som tror att det
            enkelt och humant går att stoppa människor på flykt har dålig
            koll både på historien och på vår nutid. I går i integrationsdebatten
            stod jag här och talade om hur vi kan ändra systemen så att fler
            kan försörja sig själva, så att bostäder kan byggas, så att sovplatser
            kan hittas, så att konflikter kan minimeras och så att kostnader
            kan minska. Det finns mycket att ta tag i.
          </note>
          <note>
            Men nu står jag här, och jag vädjar. Jag vädjar till er, och
            jag vädjar till alla som lyssnar där ute: Gör inte det här! Snälla,
            gör inte det här. Splittra inte familjer. Utsätt inte människor
            för ännu större risker och ännu mer lidande. Låt inte Sverige
            ge sig in på den här vägen!
          </note>
          <note>
            Jag säger inte att vi ska hjälpa alla i hela världen. Det enda
            jag säger är att vi inte ska knuffa dem tillbaka till det de med
            all sin kraft försöker fly ifrån.
          </note>
          <note>
            (Applåder)
          </note>
          <note>
            I detta anförande instämde Kristina Yngwe (C).
          </note>
          <note>
            Anf . 4 MARKUS WIECHEL (SD) replik :
          </note>
          <note>
            Herr talman! Johanna Jönsson nämnde i sitt anförande att allting
            hänger ihop. Det är precis det jag vill fokusera på: Allting hänger
            ihop.
          </note>
          <note>
            Vad är det då Johanna Jönsson försöker nå ut med i sitt prat
            om asylrätten? Vem har egentligen rätt att söka asyl? Självklart
            ska en person som är på flykt ha rätt att söka asyl. Men med asylrätten
            finns inte rätten att välja asylland.
          </note>
          <note>
            I och med att allting hänger ihop, precis som Johanna Jönsson
            sa, måste man också tänka långsiktigt. Vad ger Johanna Jönsson
            rätten att på något sätt ge privilegier till dem som har ekonomiska
            och andra möjligheter att ta sig till Sverige i stället för till
            människorna i flyktingläger? På vilket sätt ska de få gå före
            i kön?
          </note>
          <note type="speaker">
            Anf. 5 JOHANNA JÖNSSON (C) replik:
          </note>
          <note>
            Herr talman! Markus Wiechel sa precis: Självklart ska man ha
            rätt att söka asyl. I mitt anförande sa jag att man inte har rätt
            att söka asyl i bland annat Turkiet, vilket du själv är medveten
            om eftersom du var med på resan dit. Redan detta är intressant
            – du tycker att det är självklart men hänvisar ändå till närområdet,
            där man inte har den rätten.
          </note>
          <note>
            Det viktiga i ett sådant här läge är att de människor som inte
            kan vara kvar i sitt hemland – för det är detta det handlar om,
            och det håller du ju med om – har någonstans att ta vägen där
            de har möjlighet att bygga ett nytt liv. Det handlar inte om att
            bara förvaras i år efter år och att ens barn förlorar alla möjligheter.
            De får inte gå i skolan, och de har inte någon framtid. Människor
            har inte rätt till sjukvård, och de har knappt mat för dagen.
            De förvaras. Det är inte rimligt.
          </note>
          <note>
            Det betyder att vi, flera länder, behöver se till att hjälpa
            till. Vi ska dela på det ansvaret. Det är detta det handlar om.
            När du säger att vi ska se till att hjälpa i närområdet och talar
            om första asylland – vilket är intressant när man inte får söka
            asyl – menar du att Turkiet, Jordanien och Libanon ska ta hand
            om alla ? De ska förvara alla för att du ska slippa dem här. Det
            är vad det handlar om, och jag stöttar inte det. Jag står inte
            bakom det, och jag anser inte att det är rätt.
          </note>
          <note>
            Jag anser att när det är krig och konflikter som gör att människor
            inte har ett hemland behöver vi alla dela på det. Det grundläggande
            är att man kan söka skydd, och inte att man får allt annat. Det
            viktiga är att man kan söka skydd, och att man kan befinna sig
            någonstans i världen där det finns en rättsstat som skyddar en
            från att dö. Det är detta det handlar om; det är det grundläggande
            med den asylrätt som du själv precis sa att du värnar.
          </note>
          <note>
            Anf . 6 MARKUS WIECHEL (SD) replik :
          </note>
          <note>
            Herr talman! Både Johanna Jönsson och jag var i Turkiet. Då borde
            Johanna Jönsson ha lyssnat på vad som sas där. Turkiet bidrar
            enormt för mänskligheten. De tar emot mängder med människor som
            flyr från olika konflikter. Men Turkiet får inte tillräckligt
            med stöd i dag. Varför det? Därför att det är så många länder
            runt om i världen som bara fokuserar på sig själva. Man lägger
            pengar på flyktingmottagande i exempelvis Sverige. Det är människor
            som kanske har varit i Libanon eller Turkiet i några år och har
            bott där i trygghet. Sedan väljer de att söka sig hit. Varför
            det? Därför att deras barn inte har rätt till skolgång. De har
            inte rätt till skolgång på grund av att det saknas resurser i
            närområdet.
          </note>
          <note>
            I stället säger Johanna Jönsson med flera att de är välkomna
            till Sverige. Här kan de få bo i tält och eventuellt få lite skola.
            Men man struntar fullständigt i dem som inte har tillräckligt
            med pengar för att ta sig till norra Europa. Det är inte humant,
            Johanna Jönsson.
          </note>
          <note type="speaker">
            Anf. 7 JOHANNA JÖNSSON (C) replik:
          </note>
          <note>
            Herr talman! Jag ska först dra ett djupt andetag. Turkiet kan
            inte ge skola för att de saknar resurser, säger Markus Wiechel
            . Du vet att det finns resurser där; det såg du själv när vi var
            där. Att du inte förstår det utrikespolitiska spelet i detta tycker
            jag är ganska intressant och ganska naivt, om jag ska vara ärlig.
            Det hör dock inte hemma i just denna diskussion.
          </note>
          <note>
            Hur som helst har man nu sagt att Turkiet ska få mer resurser.
            Det är väl bra. Vi får se vad som händer med de resurserna, vart
            de går och hur detta påverkar situationen för de flyktingar som
            far ganska illa i Turkiet. Du menar att de skulle ha levt i trygghet
            där och haft det bra och sedan plötsligt säga: Nej, vi åker till
            Europa i stället! Kom igen, Markus – snälla! Du vet att det inte
            ser ut så.
          </note>
          <note>
            Människor bor på gatan i Turkiet. De får inget stöd. Om man inte
            bor i tältläger, vilket bara ungefär 10 procent gör, har man ingen
            skola och ingen sjukvård, och man får inte tillgång till mediciner.
            Man får inget som helst stöd för bostad eller för att jobba, för
            den delen. Man har ingen möjlighet att bygga sig ett liv, och
            det är precis detsamma i Libanon. Detta är inte en framtid, utan
            det är att förvara människor. Vad tror du ger dig rätten att bestämma
            vad som är bäst för de här människorna? Vad ger dig rätten att
            säga att de inte ska få söka sig en bättre framtid? Det handlar
            inte om att de ska få självklar tillgång till allt man har som
            svensk medborgare. Men du ska tvinga dem att vara kvar i ett tältläger
            utan framtid. Vad ger dig den rätten?
          </note>
          <note>
            Det finns enormt många förslag. Jag har lagt fram massor. Det
            handlar om miljardbesparingar i kostnader. Du vet ju att det rinner
            ut pengar i systemet. Det är klart att vi måste minska kostnaderna.
            De är skyhöga, och det är helt orimligt. Men det har inte ni några
            rimliga förslag om, förutom att försöka hålla folk borta.
          </note>
          <note type="speaker">
            Anf. 8 CHRISTINA HÖJ LARSEN (V):
          </note>
          <note>
            Herr talman! Debatten i dag blir lite annorlunda än den ofta
            är när vi diskuterar ett utgiftsområde, talar om budget och stöter
            och blöter de olika ekonomiska förslag vi har. Det har hänt och
            händer väldigt mycket både i världen och i Sverige.
          </note>
          <note>
            Förutom det som helt uppenbart händer i Europa när Dublinförordningen
            har fallit, när Schengen egentligen i stort sett också faller
            och när land efter land stänger sina gränser och motar bort människor
            på flykt har det också hänt någonting i Sverige. De senaste månaderna
            har vi sett och hört förslag som spänner över olika sätt att sluta
            gränser och stänga gränser, att slopa asylrätten, att skapa interneringsläger
            till att hålla människor borta. På detta behöver vi också fokusera
            i dag i debatten.
          </note>
          <note>
            I en tid då historiskt många är på flykt och Sverige såklart
            också är en del av denna värld kommer en del av de 60 miljoner
            människor som är på flykt att söka sig till Europa och till Sverige.
            Vi vet alla mycket väl att de allra flesta befinner sig i närområdet,
            i Turkiet, Jordanien och så vidare. Men vi vet också att en del
            av dem har sökt sig till Sverige och att Sverige i förhållande
            till övriga Europa har tagit ett stort ansvar. I vissa kommuner,
            framför allt i ankomstkommunerna, är det i svenska mått mätt tufft.
            Det är ansträngt, javisst, men i andra kommuner är det inte alls
            någon kris, utan tvärtom har man faktiskt plats och resurser kvar.
          </note>
          <note>
            Herr talman! Vad väljer regeringen då att göra och säga när människor
            på flykt behöver oss allra mest? Säger man det självklara och
            nödvändiga, nämligen att vi aldrig kommer att överge de mänskliga
            rättigheterna? Säger man att vi kommer att möta den här utmaningen
            med Sveriges allra bästa sidor så som vi har gjort historiskt
            sett – välorganiserat och solidariskt med investeringar i välfärd
            och i de människor som kommer hit? Säger vi att EU nu har misslyckats
            med det här men att vi inte tänker pressas att överge asylrätten
            utan att vi i stället håller tillbaka medlemsavgiften tills övriga
            länder tar sitt ansvar? Säger vi att vi ska stötta kommuner med
            resurser och regeländringar så att de klarar av den här uppgiften
            och att vi tillsammans äntligen ska göra de investeringar i bostäder
            och välfärd som så länge har behövts? Säger vi att vi nu verkligen
            måste prioritera fler socialsekreterare, lärare och undersköterskor
            framför flådiga badrumsrenoveringar och vinstuttag?
          </note>
          <note>
            Nej, det är inte det regeringen säger. Regeringen väljer att
            skrämmas med ord som systemkollaps och kaos. De säger att de behöver
            andrum när människor är på flykt. De ställer välfärd mot mänskliga
            rättigheter och stänger hellre gränserna för dem som behöver skydd
            än att bygga vårt sam ­ hälle större. De väljer att skapa ökad
            otrygghet genom att ge tillfälliga uppehållstillstånd, splittra
            familjer och ställa den som är beroende av job ­ bet för sitt
            liv i Sverige mot den som inte är det. De går med på att låta
            EU muta Turkiet som konsekvent kränker mänskliga rättigheter,
            låter IS sälja olja och bombar sin kurdiska befolkning, allt för
            att hålla flyktingar borta.
          </note>
          <note>
            Det, herr talman, är inte en systemkollaps, utan det är en ideologisk
            kollaps. Överallt i Sverige kämpar frivilliga, kommuner och myndigheter
            för att lösa det här. Socialsekreterare, lärare, migrationshandläggare
            och poliser gör vad de kan, men det är dags att fokusera på hur
            vi kan stötta och förbättra det arbetet. Allt annat är ett svek
            mot dem.
          </note>
          <note>
            Låt oss ta fram boenden både på kort och på lång sikt. I Bromölla
            har kommunen tagit fram 200 platser som fortfarande inte används,
            trots situa ­ tionen som nu råder i Malmö. Det finns ganska många
            sådana exempel. Genom att låta kommunerna ansvara för att hitta
            platser skulle vi mycket lätt kunna öka kapaciteten.
          </note>
          <note>
            Vi behöver göra en historisk satsning i bostadsbyggande genom
            både modulbyggande, ombyggnationer och statliga kreditgarantier.
          </note>
          <note>
            Det har alltid, herr talman, funnits de som tyckt att det behövs
            andrum och att gränsen är nådd. De säger det nu när människor
            flyr Asads tunnbomber och IS våldtäkter. De sa det när judar från
            Tyskland behövde skydd undan pogromerna. De sa det när människor
            flydde nationalisternas folkmord i Bosnien. Historien har dömt
            dem mycket hårt. Varför ska vi lyssna på dem nu?
          </note>
          <note>
            Lyssna i stället till alla oss som varje dag står beredda att
            möta människor på flykt med solidaritet och en plats bland oss.
            Nog nu med andrum och panik. Låt oss göra skillnad i stället.
          </note>
          <note>
            Anf . 9 MARKUS WIECHEL (SD) replik :
          </note>
          <note>
            Herr talman! Christina Höj Larsen vill inte ge svenska folket
            och vårt samhälle andrum. Hon fortsätter med det gamla vanliga
            att kasta epitet mot dem som har varnat för den situation som
            vi står inför i dag och som Christina Höj Larsen inte har någon
            lösning på.
          </note>
          <note>
            Det är enkelt för en vänsterpartist att stå och lova allt åt
            alla, men det är inte ett dugg seriöst. Det finns ingen finansiering,
            och man sviker grundprinciper som jag trodde tillhörde en typisk
            vänsterinriktning, det vill säga man låter förhållandevis välbeställda
            migranter gå före i kön, precis som jag sa tidigare till Johanna
            Jönsson.
          </note>
          <note>
            Varför ska Vänsterpartiet upprätthålla en politik där de som
            gynnas mest är de som har pengar och kan ta sig hela vägen till
            Sverige? Man slår på dem som inte har något annat val än att sitta
            i flyktingläger, som har barn som mister två tre års skolgång
            och som kanske är i behov av mat men inte får det på grund av
            att FN inte har tillräckligt med pengar.
          </note>
          <note>
            På vilket sätt är det här vänsterpolitik?
          </note>
          <note type="speaker">
            Anf. 10 CHRISTINA HÖJ LARSEN (V) replik:
          </note>
          <note>
            Herr talman! Som Johanna Jönsson mycket tydligt visade har människor
            inte möjlighet att söka asyl i Turkiet. Eftersom vi allihop var
            i Turkiet var det uppenbart för oss att det inte var en fråga
            om resurser utan om vilja att skapa ett ordentligt mottagande.
          </note>
          <note>
            Nu kommer EU att betala Erdoğan och Turkiet för att hålla människor
            borta. Och vi vet att Turkiet tillåter IS, som håller en region
            i skräck, att sälja olja.
          </note>
          <note>
            Jag undrar såklart, utifrån vad jag annars har hört SD säga om
            terrorism och instabilitet i regionen, vad ni tycker om det. Tycker
            ni verkligen att vi ska hjälpa och stötta en regim som samtidigt
            låter IS fortsätta växa?
          </note>
          <note>
            Anf . 11 MARKUS WIECHEL (SD) replik :
          </note>
          <note>
            Herr talman! Jag kan inte vara nog tydlig med att jag delar all
            den kritik som har framkommit mot Turkiet. Jag har personligen
            ställt många olika frågor om Turkiets agerande mot flyktingar
            men framför allt mot den kurdiska befolkningen. Jag är väldigt
            kritisk till det, och jag anser att regeringen borde sätta betydligt
            mycket mer press på Turkiet och försöka främja de mänskliga rättigheterna
            även i den regionen.
          </note>
          <note>
            Alla flyktingar flyr inte Turkiet, och alla flyktingar i den
            här delen av världen blir inte utsatta. Sedan är det väl få som
            har det särskilt bra, men vi ska försöka förbättra deras möjligheter
            genom att stärka FN:s roll i re ­ gionen och se till att det finns
            pengar till att kunna erbjuda skolgång, pressa Turkiet att kanske
            erbjuda arbetstillstånd och förbättra flyktingarnas situa ­ tion
            så att de kan ha ett bra liv som vi andra.
          </note>
          <note>
            Varje dag dör 1 400 barn på grund av att de inte har någonting
            så enkelt som rent vatten. Det här struntar Vänsterpartiet i.
            I stället är man mån om att försvara det som man kallar asylrätten
            för människor som aktivt har valt att komma till Sverige. Det
            här går inte ihop. Man kan inte fokusera på att ge stöd till människor
            som har nått säkerhet framför människor som riskerar att dö på
            grund av att de inte har något så enkelt som rent vatten.
          </note>
          <note type="speaker">
            Anf. 12 CHRISTINA HÖJ LARSEN (V) replik:
          </note>
          <note>
            Herr talman! Jag ska förklara för Markus Wiechel vad detta inte
            går ihop med.
          </note>
          <note>
            Vi måste självklart, med bistånd, stödja en långsiktig, positiv
            utveck ­ ling i ganska stora delar av världen. Vi behöver också
            se till att människor som befinner sig i UNHCR:s läger har det
            bra. Men – det här är viktigt – alla världens flyktingar kommer
            inte att kunna stanna i närområdena. Det är inte fysiskt möjligt
            att skapa ett liv där. Vi ser mycket väl vad det livet innebär.
            Man har inte skolgång, inte mat för dagen. Det är inte möjligt.
          </note>
          <note>
            Många länder behöver göra mycket. Och det är just det sista steget
            som SD inte kan eller vill förstå. Ni är beredda – absolut – att
            betala till andra, bara människor inte kommer hit. Men det är
            just den delen som vi också måste stå för, Markus Wiechel .
          </note>
          <note>
            Det här kommer inte att gå ihop med en borgerlig ekonomisk politik
            som SD gynnar och stöder. Det går inte. Man kan inte prioritera
            flådiga badrumsrenoveringar i stället för det som behöver göras
            i välfärden. Men det är just det ni gör.
          </note>
          <note>
            Varje gång ni ställs inför ett val väljer ni att gynna den som
            redan har och inte den som inte har. Det går inte ihop. Det är
            inte möjligt. Men med en annan ekonomisk politik är det fullt
            möjligt. Och den tänker vi stå för.
          </note>
          <note>
            Under tiden kan du såklart låtsas att du bryr dig.
          </note>
          <note type="speaker">
            Anf. 13 EMMA CARLSSON LÖFDAHL (L):
          </note>
          <note>
            Herr talman! I vår omvärld pågår krig, konflikter och förföljelse.
            Omkring 60 miljoner människor är på flykt från sina hemländer,
            framför allt på grund av krig och konflikter men också på grund
            av politisk övertygelse, religion, sexuell läggning eller etnicitet.
            En liten del av dessa flyktingar tar sig till Europa, och en ännu
            mindre andel kommer till Sverige för att söka asyl.
          </note>
          <note>
            Vi liberaler värnar asylrätten och vill att Sverige ska vara
            ett öppet och tolerant land.
          </note>
          <note>
            Flyktingkrisen är framför allt en kris för de människor som tvingas
            fly. Men när så många som upp till 10 000 i veckan söker sig till
            Sverige befinner sig också det svenska mottagandet i ett krisläge.
            I dessa svåra tider krävs handlingskraft, politiskt ansvar och
            ledarskap. Vi måste klara av att fatta svåra, tuffa beslut samtidigt
            som vi håller huvudet kallt. Liberalerna står fast vid den överenskommelse
            som gjordes den 23 oktober.
          </note>
          <note>
            Som EU-land har vi, tillsammans med andra EU-länder, ansvar för
            att upprätthålla asylrätten. Det är tydligt att fler EU-länder
            måste ta sitt ansvar. Vi liberaler har länge betonat vikten av
            att EU måste ta ett gemensamt ansvar för de asylsökande. Det är
            viktigare än någonsin när så här många är på flykt. Vi anser att
            Sverige ska fortsätta driva på för en varaktig lösning, för att
            antalet asylsökande ska kunna fördelas jämnare mellan EU-länderna.
          </note>
          <note>
            Liksom EU-länderna måste dela solidariskt på ansvaret måste även
            Sveriges kommuner göra det. Flyktingmottagandet är ett nationellt
            ansvar, och ansvaret måste fördelas. I dag finns det kommuner
            som tar sitt ansvar och mer därtill. Tyvärr finns det också kommuner
            som inte bidrar i samma utsträckning. Det är inte okej, tycker
            vi. Vi tycker därför att staten ska kunna ålägga kommunerna att
            ta ansvar, och de ska inte kunna komma ifrån detta. Vi föreslår
            också ett ökat stöd till de kommuner som tar sitt ansvar och tar
            emot nyanlända.
          </note>
          <note>
            Dessvärre vill regeringen avskaffa den prestationsbaserade ersättningen
            till kommuner som tar större ansvar än andra. Liberalerna vill
            i stället se ett system som innehåller både ett reformerat prestationsbaserat
            stöd och höjd schablonersättning per nyanländ.
          </note>
          <note>
            Boendef rågan är i dag central. Ett stort asylmottagande kräver
            nya, snabba och kreativa lösningar. Alla olika boenden måste inventeras.
            Det behövs en effektivare organisation och fler anläggningsboenden
            till ett rimligt pris.
          </note>
          <note>
            När jag träffar människor får jag ofta höra att vi politiker
            måste göra mer. Jag brukar då ställa frågan: Vad har du gjort
            för att hjälpa till när så här många människor kommer till vårt
            land? Om vi ska klara denna utmaning får vi inte glömma bort att
            civilsamhället har stor betydelse och är nyckeln till integration.
            Otroligt många föreningar, organisationer och enskilda gör enorma
            insatser för att dessa människor som är på flykt ska få en bra
            start i Sverige.
          </note>
          <note>
            För några veckor sedan besökte jag Ekenässjöns Missionskyrka.
            Ekenässjön är ett litet samhälle utanför Vetlanda på Småländska
            höglandet. En kväll i veckan har missionskyrkan öppet hus för
            de asylsökande som bor i samhället. De får komma dit och fika,
            samtala, få hjälp med att lära sig enklare svenska och att fylla
            i blanketter. Under tiden erbjuds barnpassning så att föräldrarna
            ska få lite egentid . Invånarna i samhället har skänkt kläder
            som delas ut till besökarna. Vinterkläder och skor är mycket efterlängtade
            då de asylsökande ofta inte har varma kläder och ersättningen
            de får bara räcker till det nödvändigaste.
          </note>
          <note>
            Alla insatser behövs. Det kan vara allt från att man skänker
            vinterjackan som bara hänger och samlar damm i garderoben till
            att man öppnar sitt hem och blir familjehem för ett ensamkommande
            flyktingbarn. Alla dessa insatser är värdefulla. Jag vill passa
            på att tacka alla som har engagerat sig. De gör ett fantastiskt
            jobb.
          </note>
          <note>
            Jag yrkar bifall till reservation 5 och hänvisar till Liberalernas
            särskilda yttrande.
          </note>
          <note type="speaker">
            Anf. 14 CHRISTINA HÖJ LARSEN (V) replik:
          </note>
          <note>
            Herr talman! Jag har länge varit nyfiken på en sak. Liberalerna
            är och har alltid varit ett EU-vänligt parti, med EU i fokus.
          </note>
          <note>
            Nu kan vi se att EU helt saknar förmåga att lösa en sådan här
            situation. EU saknar förmåga att komma överens om en fördelning,
            ett bra mottagande – den typen av saker. Men EU har lätt att komma
            överens om restriktioner, om gränserna, om att stänga ute och
            om att betala pengar till Turkiet. Den typen av saker är lätta.
            Men när det kommer till kritan, när det gäller att ge människor
            asyl, verkar det vara mycket svårt i ett europeiskt sammanhang.
          </note>
          <note>
            Emma Carlsson Löfdahl talar om att vi måste ha en bättre fördelning.
            Hur i all världen tror Liberalerna att det ska gå till? Ska vi
            säga till på skarpen? Vilka verktyg finns i verktygslådan? Det
            vill jag gärna höra mer om.
          </note>
          <note type="speaker">
            Anf . 15 EMMA CARLSSON LÖFDAHL (L ) replik:
          </note>
          <note>
            Herr talman! Det som Christina Höj Larsen säger är helt rätt.
            Liberalerna är ett EU-vänligt parti. Vi tror på EU-samarbetet.
            Vi tror på öppna gränser och på ett EU som förenar oss.
          </note>
          <note>
            I alla samarbeten får man ge och ta. Man får förhandla, och man
            får hjälpas åt. Vi har länge tryckt på för att alla EU-länder
            ska ta ansvar. Vi har kommit en bit på vägen. Jag säger inte att
            vi har nått ända fram. Men jag tror att allt fler EU-länder håller
            på att vakna upp. De inser att vi måste hjälpas åt att ge skydd
            åt alla dessa människor som är på flykt från krig och förföljelse.
          </note>
          <note type="speaker">
            Anf. 16 CHRISTINA HÖJ LARSEN (V) replik:
          </note>
          <note>
            Herr talman! Jag tror att Emma Carlsson Löfdahl ser ett helt
            annat Europa än vad vi andra ser, måste jag säga. Det som jag
            ser just nu är inte ett Europa som har kommit en bit på väg, utan
            jag ser ett Europa där land efter land stänger sina gränser och
            vägrar att göra någonting av det som man borde göra. Dessutom
            hjälps man åt att militarisera för att hålla borta flyktingar
            även vid den yttre gränsen.
          </note>
          <note>
            Jag har mycket svårt att få det att gå ihop med en tro på öppna
            gränser. Jag har mycket svårt att få det att gå ihop med det som
            också har varit en del av Liberalernas identitet när det gäller
            asylrätt. De här sakerna hänger inte ihop.
          </note>
          <note>
            EU har ett väldigt välutvecklat system för att hålla medlemsländerna
            i schack beträffande den ekonomiska politiken. Grekland är ett
            bra exempel på det. Men EU saknar ju fullständigt förmåga att
            upprätthålla mänskliga rättigheter och att få länder att hålla
            fast vid det som de har lovat. Det är det som vi ser nu.
          </note>
          <note>
            Om en förening inte levererar det som man är överens om, då ska
            man inte betala medlemsavgiften. Det föreslår vi nu. Vi måste
            sätta press bak ­ om orden. Jag undrar naturligtvis vad man som
            liberal känner när det inte blir så som man har kommit överens
            om i EU-samarbetet. Men jag hoppas att det är så, för det här
            borde ni aldrig vara nöjda med.
          </note>
          <note type="speaker">
            Anf. 17 EMMA CARLSSON LÖFDAHL (L) replik:
          </note>
          <note>
            Herr talman! Att Liberalerna och Vänsterpartiet har olika syn
            på vad som händer inom EU och hur det ser ut där är ju inget nytt.
            Vi har alltid haft olika ingångsvinklar i EU-samarbetet.
          </note>
          <note>
            Men jag kan hålla med Christina Höj Larsen om att EU emellanåt
            har dåliga sanktionsmöjligheter för de länder som inte följer
            det som man har kommit överens om. Jag tror att det bästa sättet
            att jobba på detta är att fortsätta det europeiska samarbetet
            och arbeta för att komma framåt.
          </note>
          <note>
            Vi kommer inte att lyckas bättre om vi lämnar EU och inte är
            med i EU-samarbetet. När vi är tillsammans och samarbetar, det
            är då vi har en möjlighet att påverka så att det hela går framåt.
          </note>
          <note type="speaker">
            Anf. 18 ARON MODIG (KD):
          </note>
          <note>
            Herr talman! Jag vill börja med att yrka bifall till reservation
            4 i betänk ­ andet.
          </note>
          <note>
            Som flera av debattörerna har sagt här tidigare är detta en lite
            märklig debatt om budgetpropositionens utgiftsområde 8, Migration.
            Såväl omvärldsläget som det politiska spelfältet har förändrats
            radikalt bara under de två månader som har gått sedan partierna
            lade fram sina budgetar. Det är av naturliga skäl helt nödvändigt
            att utöver texterna i de dokument som lades fram i september oktober
            förhålla sig till det som har hänt sedan dess.
          </note>
          <note>
            Som ny i riksdagens socialförsäkringsutskott och i migrationsfrågorna
            vill jag börja med att kommentera omvärldsläget.
          </note>
          <note>
            Det pågår en humanitär kris i världen. Krig, förtryck, islamistiska
            ter ­ rorgrupper och förföljelse av etniska och religiösa grupper
            gör att människor flyr. Över 60 miljoner människor är i dag på
            flykt inom och från sitt land. Många söker sin tillflykt till
            vår kontinent. Den flyktingsituation som Europa nu upplever har
            inte haft någon motsvarighet sedan andra världskriget.
          </note>
          <note>
            Sverige har länge varit ett av de länder som de flesta har sökt
            sig till, och så är det även nu. Aldrig tidigare i modern tid
            har Sverige tagit emot så många hjälpsökande människor på så kort
            tid. Vi har tagit ett större ansvar än något annat land i Europa
            och västvärlden.
          </note>
          <note>
            Under krisen har vi kunnat se en våg av medmänsklighet i Sverige:
            socialsekreterare, migrationshandläggar e , poliser, pastorer,
            präster, imamer och frivilliga. Det är många som har visat ett
            starkt engagemang för att hjälpa människor i nöd. Det fyller oss
            kristdemokrater med tillförsikt och stärker vår tro på människans
            inneboende förmåga att göra gott och att bidra till ett gott samhälle.
            Men, herr talman, dagens situation ställer oss också inför utmaningar
            som vi ännu inte fullt ut kan bedöma konsekvenserna av.
          </note>
          <note>
            Kristdemokraternas utgångspunkt är att värna asylrätten. Sverige
            har ett moraliskt ansvar att hjälpa medmänniskor i nöd. Vi vill
            också värna öppenheten och den fria rörligheten inom EU. Samtidigt
            är det ett faktum att de gemensamma principerna för den reglerade
            migrationen inom EU i princip har satts ut spel. Schengenområdets
            yttre gränskontroller upprätthålls inte fullt ut. Det sker i princip
            ingen registrering vid inresa. Flera av de förutsättningar som
            det svenska asylmottagningssystemet bygger på gäller alltså inte
            i dag.
          </note>
          <note>
            Läget i kommunerna är mycket ansträngt. Det råder en akut brist
            på boendeplatser. Flera myndigheter larmar om en ohållbar arbetssituation.
            En konsekvens av detta är tyvärr att man nu behöver minska trycket
            mot Sverige och mot det svenska asylmottagningssystemet genom
            att få färre att söka sig hit och fler att söka sig till andra
            EU-länder.
          </note>
          <note>
            Herr talman! I december förra året föreslog vi kristdemokrater
            tillfälliga uppehållstillstånd som huvudregel för alla asylsökande,
            en snabbare avslagsprocess för asylsökande från så kallade säkra
            länder och lägre etableringsersättning kombinerat med lägre skatt
            för nyanlända som jobbar. Syftet med dessa förslag var att sänka
            kostnaderna för det svenska flyktingmottagandet. I dag är läget
            ett helt annat än vad det var då. Det är självklart att fler åtgärder
            därför behöver vidtas.
          </note>
          <note>
            Som det verkar håller de flesta av riksdagens partier med om
            det. Den uppkomna situationen har gjort att den politiska spelplanen
            har förändrats ganska radikalt.
          </note>
          <note>
            I ett första skede gick sex av riksdagens partier – däribland
            Kristdemokraterna – samman om 21 åtgärder för att förbättra förmågan
            i det svenska mottagandet av asylsökande, men också för att stärka
            etableringen av nyanlända. Detta var positivt, men det var fortfarande
            inte tillräckligt.
          </note>
          <note>
            Allteftersom situationen förvärrades ytterligare höll regeringen
            presskonferenser där man berättade att taket för antalet asylsökande
            som Sverige kan ta emot var nått, varefter man tackade för ordet
            utan att presentera några ytterligare förslag som svarade mot
            den problembilden. Det var ett ganska märkligt agerade eftersom
            det spädde på oron hos allmänheten och känslan som många bär på,
            att politiken inte är handlingskraftig i en tid som om något kräver
            just initiativtagande och beslutsamhet.
          </note>
          <note>
            Nu verkar regeringen har bytt strategi, och i förra veckan kom
            så ändå tecken på handlingskraft. Vi från Kristdemokraterna välkomnar
            det initia ­ tivet och delar inriktningen på de förslag som regeringen
            har presenterat. Vissa åtgärder ligger i linje med det som vi
            tidigare har lagt fram. Andra förslag går något längre och ytterligare
            några tycker vi saknas.
          </note>
          <note>
            Till exempel är det ingen hemlighet att vi från Kristdemokraterna
            värnar möjligheten till familjeåterförening. Vi tycker att det
            är märkligt att regeringen lägger fram åtgärder som inskränker
            den möjligheten före andra angelägna förslag. Exempelvis har vi
            föreslagit inrättandet av asylansökningsområden eller transitzoner
            nära de stora gränsövergångarna i syfte att snabba på registrering
            och beslutsprocesser och förhindra att nyanlända avviker. Vi har
            också lagt fram förslag för att snabba på och effektivisera avvisningarna
            av personer som har fått avslag på sina asylansökningar.
          </note>
          <note>
            Herr talman! Som avslutning vill jag konstatera att långsiktigt
            kommer frågan om asylsökande till Europa behöva hanteras på Europanivå.
            Nu be ­ höver vi börja diskutera integration i Sverige på ett
            helt annat sätt än vad vi har gjort tidigare. Även om det visar
            sig att de förslag som regeringen har lagt fram för att minska
            asyltrycket mot Sverige har stor effekt, står vi inför en enorm
            utmaning på integrationsområdet där stora mått av pragma ­ tism
            kommer att behövas och där möjligheten att hävda ideologiska prin
            ­ ciper kommer att vara mycket begränsad.
          </note>
          <note type="speaker">
            Anf. 19 CHRISTINA HÖJ LARSEN (V) replik:
          </note>
          <note>
            Herr talman! Varje gång som vi har lämnat över samhället till
            borgerligheten – nu senast under åtta år – lämnar ni tillbaka
            det i ett ganska skruttigt skick, ömtåligt, sårbart och otryggt.
            När ni övertar ett stabilt tegelhus lämnar ni ett halmhus tillbaka,
            ett halmhus som välter vid minsta storm, som välter om det kommer
            fler flyktingar eller om det blir fler arbetslösa. Det klarar
            helt enkelt inte förändring.
          </note>
          <note>
            Om man sänker skatterna med 140 miljarder och låter välfärden
            blöda vinster varje dag kommer det att hända något med samhället.
            Det blir inte lika stabilt. Det blir inte lika tåligt. Socialsekreterarna
            gick på knäna redan före flyktingkatastrofen, för ni lämnade verkligen
            inget andrum efter er i välfärden. Ändå låtsas ni nu att det är
            flyktingkatastrofen som på något sätt plötsligt har stjälpt samhället.
            Det är mycket märkligt.
          </note>
          <note>
            Socialsekreterare, lärare, poliser, handläggare och människor
            inom vården kämpar varje dag för att få det hela att fungera,
            och sedan låtsas ni att ni inte har någon skuld i att halmhuset
            som ni byggt håller på att blåsa bort.
          </note>
          <note>
            Min fråga till Aron Modig är: Hur tänker KD förstärka välfärden
            i framtiden så att vi får ett stabilt samhälle?
          </note>
          <note type="speaker">
            Anf. 20 ARON MODIG (KD) replik:
          </note>
          <note>
            Herr talman! Tack för frågan! Jag måste säga att jag inte ställer
            upp på den verklighetsbeskrivning som Vänsterpartiet här ger uttryck
            för. När alliansregeringen för drygt ett år sedan lämnade över
            makten till den rödgröna regeringen var Sverige i gott skick.
            Utanförskapet hade minskat, och det gick mer pengar än någonsin
            tidigare till välfärden. Det går inte att påstå att det var ett
            svagt Sverige som lämnades över, tvärtom.
          </note>
          <note>
            Jag har, herr talman, det största förtroende för och känner den
            största ödmjukhet inför det arbete som socialsekreterarna i Sverige
            utför och det arbete de står inför. Men jag tycker att det är
            verklighetsfrånvänt att, som Vänsterpartiet gör, säga att den
            rådande flyktingsituationen inte har effekt på deras arbetssituation;
            det gäller egentligen alla myndigheters arbets ­ situation.
          </note>
          <note>
            Från Kristdemokraternas sida vill vi för att stärka välfärden
            fortsätta att föra en politik för att få fler i arbete. Det är
            så vi kan öka skatteintäkterna till Sverige. Det är så vi helt
            enkelt får mer pengar att lägga på välfärden och mer utrymme att
            utveckla kvaliteten i densamma.
          </note>
          <note type="speaker">
            Anf. 21 CHRISTINA HÖJ LARSEN (V) replik:
          </note>
          <note>
            Herr talman! Det jag säger är inte att flyktingkatastrofen inte
            skulle ha påverkat vårt samhälle. Det jag säger är att ett halmhus
            inte är lika stabilt som ett tegelhus. Om man plockar ut så mycket
            pengar som ni gjorde, Aron Modig, och omfördelar från välfärden,
            från det gemensamma, till det privata får det konsekvenser, och
            några av dem ser vi nu.
          </note>
          <note>
            Men det kommer du aldrig att kunna säga, för varje gång KD får
            välja mellan socialsekreterare och flådiga badrumsrenoveringar
            kommer ni att välja det senare. Om ni får välja mellan räntebidrag
            för dem som redan har och bostadsbyggande väljer ni räntebidraget.
            Det är väl därför ni också väljer att nu föreslå något så ovärdigt
            som interneringsläger för människor som väntar på att få söka
            asyl.
          </note>
          <note>
            Det måste vara så att ni i valet mellan att förändra och omfördela
            alltid kommer att välja de välbeställdas sida. Det tycker jag
            inte är att värna asylrätten.
          </note>
          <note type="speaker">
            Anf. 22 ARON MODIG (KD) replik:
          </note>
          <note>
            Herr talman! Jag tycker att det är oseriöst av Vänsterpartiet
            att mena att vi föreslår saker som vi inte föreslår. För att förstärka
            välfärden kommer vi, när vi får tillfälle att åter vara med och
            regera Sverige, att fortsätta föra en politik för att få fler
            i arbete. Det är på det sättet vi kan öka skatteintäkterna och
            öka möjligheterna att utveckla välfärden.
          </note>
          <note>
            När alliansregeringen förra året lämnade över makten till den
            rödgröna regeringen lades det mer pengar på välfärden än någonsin
            tidigare. Vänsterpartiet har i dag stort inflytande över politiken,
            för stort. Om de hade fått ännu större inflytande skulle vi ha
            fått en politik som lett till ännu färre jobb, ännu sämre ekonomi
            och ännu sämre möjligheter att utveckla kvaliteten i välfärden.
            Det skulle inte ge någonting annat än ännu sämre förutsättningar
            för socialsekreterarna att sköta sitt viktiga arbete.
          </note>
          <note type="speaker">
            Anf . 23 CARINA OHLSSON (S):
          </note>
          <note>
            Herr talman ! Jag vill börja med att yrka bifall till utskottets
            förslag i betänkandet och avslag på samtliga reservationer.
          </note>
          <note>
            Herr talman! Sverige har i den värsta flyktingsituationen sedan
            andra världskriget tagit och tar ett större ansvar än de flesta
            andra länder i västvärlden. Vårt land värnar den internationella
            asylrätten. Vi är ett litet land som gör en enorm insats, där
            människor visar stor solidaritet i en svår tid – varje dag.
          </note>
          <note>
            Medarbetare på Migrationsverket har jobbat och jobbar dag och
            natt för att registrera människor, hitta sängplatser och se till
            att alla får mat för dagen och, naturligtvis, prövar ansökningar.
            Frivilliga har gjort och gör ovärderliga insatser. Kommuner runt
            om i landet lyckas på ett fantastiskt sätt få fram tillfälliga
            boenden, ställer evakueringsplatser till förfogande, tar emot
            barnen i skolan och mycket mer. Det som har genomförts och genomförs
            är den största flyktinginsatsen i Sveriges historia.
          </note>
          <note>
            Efter sommaren har antalet flyktingar som söker sig till Sverige
            ökat kraftigt, och bara de senaste månaderna har 80 000 personer
            sökt asyl i Sverige. Av dem är så många barn och unga att det
            motsvarar över hundra nya skolklasser varje vecka.
          </note>
          <note>
            Myndigheter och kommuner har nu svårt att klara av ansträngningen.
            Kommuner lex Sarah-anmäler sig själva för att de inte längre kan
            sköta sitt mottagande på ett säkert sätt. Myndigheten för samhällsskydd
            och beredskap slår larm om att viktiga samhällsfunktioner inte
            klarar av ansträngningen. Sverige kan tyvärr inte längre garantera
            tak över huvudet för alla dem som söker sig till vårt land. Det
            har också hänt att människor tvingats sova utomhus.
          </note>
          <note>
            Häromdagen kunde vi höra Rädda Barnen larma om att Migrationsverkets
            mottagningscentral på Malmömässan är hälsofarlig, speciellt för
            barnen. I det akuta läget används Malmömässan som boende åt uppemot
            1 000 flyktingar. Meningen är att de ska vara i lokalerna under
            mycket kort tid, innan de registreras som asylsökande och slussas
            vidare, men tiderna har tyvärr blivit längre och längre.
          </note>
          <note>
            Det är en ohållbar situation både för dem som söker asyl och
            för personalen i verksamheten. Samtidigt ska kapaciteten i mottagandet
            förbättras. Många kommunala verksamheter är hårt ansträngda eller
            står inför stora prövningar. Det gäller bland annat socialtjänsten,
            skolan och traumavården. En annan stor utmaning är att möta den
            snabbt växande befolkningens behov av bostäder. Här krävs fortsatta
            och ännu större insatser än de som nu är planerade.
          </note>
          <note>
            Flyktingsituationen behöver hanteras samfällt inom Europeiska
            unio ­ nen, vilket många tagit upp tidigare i debatten. Regeringen
            kommer därför fortsatt att driva på hårt för ett system där alla
            länder tar ett gemensamt ansvar för flyktingmottagandet. Regeringen
            vill också att Dublinförordningen ska göras om och ersättas med
            ett nytt permanent omfördelningssystem i EU.
          </note>
          <note>
            Herr talman! Utgångspunkten är att Sverige ska ha en human asylpolitik
            och vara en fristad för den som flyr undan förföljelse och förtryck.
            Vi kan dock konstatera att utvecklingen, som i stor utsträckning
            styrs av omvärldsfaktorer, kan vara svår att förutse och påverka.
            Sverige och Europa står mitt i en enorm uppgift att ge människor
            som flyr från krig, förföljelse och förtryck en trygg tillvaro.
          </note>
          <note>
            I detta läge, och mot bakgrund av att antalet personer som sökt
            asyl i Sverige ökat kraftigt, är utmaningen för det svenska asylsystemet
            mycket stor. Vistelsetiderna i Migrationsverkets anläggningsboende
            för personer som har beviljats uppehållstillstånd ökar. Det innebär
            att platser för nya asylsökande inte frigörs, samtidigt som tillströmningen
            ökar.
          </note>
          <note>
            I detta allvarliga läge enades regeringen och de fyra borgerliga
            partierna, genom en överenskommelse i oktober, om nödvändiga insatser
            för att säkra förmågan i det svenska mottagandet av asylsökande
            och stärka etableringen av nyanlända. Överenskommelsen berör ett
            flertal av de frågor som tas upp i de motioner som behandlas i
            betänkandet.
          </note>
          <note>
            När det gäller boendeformer för ensamkommande barn, som tas upp
            i flera motioner, kan utskottet konstatera att regeringen avser
            att införa en ny placeringsform, så kallat stödboende. I november
            kom en proposition med förslag till extra ändringsbudget för 2015.
            Där anvisas medel till kom ­ munerna med 11 miljarder kronor.
            Merparten tillförs som tillfälligt stöd till kommuner och landsting
            för att hantera den rådande flyktingsituatio ­ nen.
          </note>
          <note>
            Flyktingmottagandet är ett gemensamt ansvar för hela samhället.
            När alla kommuner tar sitt ansvar blir arbetsmarknadsförutsättningar,
            befolkningsstorlek, det sammantagna mottagandet och omfattningen
            av asylsökande mer rättvist och solidariskt. Om detta kommer också
            en proposition för att förbättra de nyanländas etablering på arbetsmarknaden
            och i samhällslivet i hela Sverige.
          </note>
          <note>
            Herr talman! Vi vet alla att situationen för flyktingar diskuteras
            överallt, och hela samhället är involverat. Medan vi debatterar
            här har jag en grupp från min hemkommun på besök som jag egentligen
            skulle ha guidat här i riksdagen. De läser svenska på gymnasiet
            i min kommun och får just nu här i riksdagen en demokratiorientering.
            I morgon när jag kommer hem ska jag vara med på Sportnatten, som
            anordnas av bland andra min fotbollsklubb LFK. Dit vet jag att
            det kommer många flyktingbarn, för det är öppet för alla och utan
            kostnad. Detta är inte unikt för mig, utan det är så som det ser
            ut för de flesta i samhället: Man tar en del av ansvaret.
          </note>
          <note>
            När statsministern var på besök i Skaraborg för några veckor
            sedan mötte han läkare som arbetade med det som de var utbildade
            till – turligt nog, får man säga, för det skulle kunna vara mycket
            bättre etablering på arbetsmarknaden. Men eftersom man har jobbat
            mycket med detta i Västra Götalandsregionen kan läkarna komma
            in förhållandevis snabbt på arbetsmarknaden där.
          </note>
          <note>
            Och det är så det ser ut runt om i Sverige: Alla är och bör vara
            involverade för att hjälpas åt för att göra vardagen bättre för
            dem som kommer. Ibland kan det låta som om gränserna är stängda,
            men i förra veckan anlände 6 100 asylsökande – kvinnor, män, flickor
            och pojkar. Sverige tar ett stort ansvar, och det tycker vi naturligtvis
            att vi ska fortsätta att göra.
          </note>
          <note type="speaker">
            Anf. 24 MIKAEL CEDERBRATT (M) replik:
          </note>
          <note>
            Herr talman! Detta är en lite märklig budgetdiskussion. Vi har
            en budget som, om man ska raljera lite, är lika aktuell som 2009
            års budget. I den hastigheten tycker ja g att vi har passerat
            hösten . Men den har kompletterats både med överenskommelsen med
            Alliansen och med ett förslag från regeringen i förra veckan.
            Vi moderater tror dock inte att detta är tillräckligt, och därför
            för vi ett resonemang om att vi kanske behöver tolka Dublinförordningen
            lite striktare . Jag har förstått att regeringen inte riktigt
            gör den bedömningen.
          </note>
          <note>
            Min fråga till Carina Ohlsson blir då: När är gränsen nådd? När
            klarar Sverige inte av anhopningen av asylsökande?
          </note>
          <note>
            Det har gått ned lite, men den senaste veckan har det i alla
            fall varit 5 679 personer som kommit. Slår man ut det på ett år
            blir det 295 000. Vilken bedömning gör ni av när gränsen är nådd?
          </note>
          <note>
            Och hur kommer detta att påverka vår välfärd? Vi får signaler
            om brist på behandlingshem och brist på skolplatser. Kommuner
            och myndigheter vittnar om att de utsätts för ett oerhört tryck.
            Om ni då inte tycker om den lösning som vi föreslår för när gränsen
            är nådd, vad är det då ni föreslår?
          </note>
          <note>
            Anf . 25 CARINA OHLSSON (S) replik :
          </note>
          <note>
            Herr talman! Tänk om någon kunde svara entydigt om när gränsen
            är nådd! Jag tycker inte att det finns något svar. Det beror på
            vilken gräns du menar, Mikael Cederbratt – är det en gräns i antal,
            handlar det om gränsskydd? Är det gränsen för välfärden för oss
            i Sverige, eller är det gränsen för hur många EU ska ta emot?
          </note>
          <note>
            Jag tycker inte att d e förslag som har diskuterats den gångna
            veckan skulle ha kommit tidigare. Nu har myndigheter och kommuner
            sagt att man inte klarar detta just nu. Jag tycker dock att vi
            måste göra än mer för att de tillfälliga förslag som vi lägger
            fram inte ska vara permanenta utan just tillfälliga.
          </note>
          <note>
            Vi kan göra mycket mer i samhället. Det handlar till exempel
            om utbildning. Vi har talat om att det är för få lärare. Det skulle
            behövas fler. Det skulle behövas fler socialsekreterare.
          </note>
          <note>
            Jag ser alltså inte någon distinkt gräns, utan det kommer att
            hända saker under tiden som gör att vi kan upprätthålla välfärd,
            och då ska det gälla välfärd för alla, såväl asylsökande barn
            som samhället i övrigt.
          </note>
          <note type="speaker">
            Anf. 26 MIKAEL CEDERBRATT (M) replik:
          </note>
          <note>
            Herr talman! Jag tackar Carina Ohlsson för svaret.
          </note>
          <note>
            Jag tror att Sverige behöver en paus, både för välfärden s och
            för mottagningssystemets skull. Jag tolkar Carina Ohlssons svar
            som att den gränsen inte är nådd. Då blir min fråga igen: När
            den gränsen är nådd, vad vill ni då föreslå?
          </note>
          <note>
            De samtal som ledde fram till överenskommelsen i oktober fördes
            under ganska konstruktiva och bra former. Men de signaler jag
            får nu om de samtal som åtminstone har pågått – de pågår väl knappt
            nu – handlar om att man är väldigt låst när det gäller att vara
            lyhörd för förslag som kommer från dem som är utanför regeringen.
            Då frågar jag helt enkelt: Är ni beredda att fortsätta att föra
            samtal med oppositionen?
          </note>
          <note>
            Anf . 27 CARINA OHLSSON (S) replik :
          </note>
          <note>
            Herr talman! Tack, Mikael Cederbratt , för frågorna! Jag förstår
            att det i frågorna också ligger en önskan om att vi ska fortsätta
            diskutera varandras förslag. Det ska vi naturligtvis göra.
          </note>
          <note>
            Sedan har jag svårt att diskutera vilken ton som finns i de samtal
            som förs eftersom jag inte själv har deltagit i de samtalen. Jag
            tror att inte heller Mikael Cederbratt har gjort det.
          </note>
          <note>
            Detta är en svår fråga för hela samhället. Som jag tog upp i
            flera punkter i mitt anförande behöver alla involveras. Då är
            det klart att man ska titta på alla förslag. Sedan kan det vara
            en del förslag som man inte tycker är bra, och så kan man förhålla
            sig antingen man tillhör oppositionen eller regeringen. En del
            av de förslag som de senaste veckorna har lagts fram av regeringen
            tror jag att även Moderaterna tycker är bra.
          </note>
          <note>
            Själva mottagandet är en del, men samtidigt måste man jobba med
            etablering och involvering i samhället. Det handlar också om utbildning.
            Detta är viktigt för att man ska känna tillit till att vi klarar
            av detta tillsammans. Det krävs tillit om man ska göra så mycket
            man kan. Det finns mycket kvar att göra.
          </note>
          <note>
            Det skulle också ha varit bra om vi tillsammans hade varit mer
            förberedda. Flera av talarna här har tagit upp det, och jag håller
            med. Det kan handla till exempel om att det skulle ha behövts
            fler personer i välfärden som är utbildade för att möta denna
            svåra kris och de personer som söker asyl.
          </note>
          <note type="speaker">
            Anf. 28 CHRISTINA HÖJ LARSEN (V) replik:
          </note>
          <note>
            Herr talman! En hel del av de förslag som nu har kommit från
            Social ­ demokraterna går emot det jag trodde att vi delade, nämligen
            den inter ­ nationella solidariteten och insikten om att otrygghet
            inte kan vara något att bygga en framtid på. Där hade jag tydligen
            fel.
          </note>
          <note>
            Jag skulle framför allt vilja prata om id-kravet. När regeringen
            i nästa vecka kommer att lägga fram förslag om id-krav på tåg
            och bussar innebär det att ni kommer att neka människor rätten
            att söka asyl. Det är så det är.
          </note>
          <note>
            När ni talar om det säger ni att det är för att pressa andra
            länder att ta emot. Men vi ser nu att Danmark samtidigt förbereder
            exakt samma sak vid tyska gränsen. Dominoeffekten är igång, och
            de som kommer att betala priset är människor på flykt. De kommer
            att behöva anlita smugglare och välja farliga vägar. Vi såg i
            går rapporter om den första båten med flyktingar över Östersjön.
          </note>
          <note>
            Det regeringen gör förvärrar på många sätt situationen. Till
            exempel har regeringen varit tydlig med att man vill att samtliga
            asylsökande registreras i Malmö. Vi hör från Malmömässan hur dåligt
            det fungerar. Det är alldeles ovärdigt. Men samtidigt finns det
            platser i Bromölla, alldeles i närheten. De används inte trots
            att situati onen i Malmö är så otroligt dålig som den är.
          </note>
          <note>
            Jag undrar såklart: Vad tänker ni som regeringsparti kring detta?
            De förslag ni kommer med inskränker verkligen asylrätten. Och
            det ni gör resulterar faktiskt i att detta blir mycket svårare
            att hantera.
          </note>
          <note>
            Anf . 29 CARINA OHLSSON (S) replik :
          </note>
          <note>
            Herr talman! Först måste jag säga till Christina Höj Larsen att
            de förslag som har lagts fram smärtar mig också. Det beror inte
            på min egen situation, utan det handlar om det som människor på
            flykt möter. Jag vill ändå tillstå att jag håller med om detta.
          </note>
          <note>
            Samtidigt får man rapporter från myndigheter, kommuner och andra
            om att de inte klarar av den här situationen. Då är det ett försök
            från regeringen att hitta en balans i detta. Det handlar om att
            söka samarbete med andra partier och naturligtvis om att ta upp
            frågan i EU och värna den samtidigt som man ska värna den internationella
            asylrätten.
          </note>
          <note>
            Det här är inte enkelt att lösa. På vilket sätt ska vi lösa det?
            De förslag som kommer i det sammanhanget kommer ur hela sammanhanget.
            Sedan kan man naturligtvis titta på varje enskilt förslag. Det
            smärtar mig också att man ska behöva ta till sådana metoder för
            de enskilda människorna. Det handlar ytterst om de människor som
            flyr från kris, konflikt och krig.
          </note>
          <note>
            Samtidigt måste de som kommer mötas av värdighet och ett bra
            mottagande. Det välfärdssamhälle som vi har, som många har talat
            om, måste inkludera alla. Det är en balans som måste råda. Det
            är flera som har talat om situationen för flyktingar i Turkiet,
            att de inte har rätt och inte har möjlighet till skolgång och
            så vidare. Vi måste se till att de som kommer till Sverige får
            ett värdigt och bra mottagande.
          </note>
          <note>
            När samarbetet inte funkar måste vi peka på det, som Christina
            Höj Larsen lyfter upp. Det handlar om ankomstkommuner och annat.
          </note>
          <note type="speaker">
            Anf. 30 CHRISTINA HÖJ LARSEN (V) replik:
          </note>
          <note>
            Herr talman! Jag skulle snarast säga att det som har hänt den
            senaste tiden förvärrar situationen – ärligt talat. Jag kan inte
            säga att ett värdigt mottagande är en överfull mässhall i Malmö,
            där människor sover på betonggolv och inte har tillgång till toaletter.
            Det är inte det. Och det är resultatet av att ni , Carina Ohlsson,
            säger: Alla måste söka här.
          </note>
          <note>
            I stället skulle ni kunna sprida ut mottagandet och prata om
            hur vi får saker att funka. Om förlossningsvården inte funkar
            säger vi inte att folk inte får föda. Det är liksom inte så vi
            brukar lösa välfärdsutmaningar.
          </note>
          <note>
            Om ni vill prata om hur vi ska få myndigheter, välfärd och alla
            de viktiga sakerna att funka är ett tips att ni ska söka upp partier
            som verkligen är intresserade av välfärd och inte bara släppa
            in borgerlig arbetsmarknadspolitik. Det tror jag skulle vara välbehövligt.
          </note>
          <note>
            Men jag är väldigt intresserad av att veta: Hur tänker sig Socialdemokraterna
            att man ska kunna få ett bättre mottagande, där människor inte
            måste sova på betonggolv? Det här går att lösa. Det finns platser
            i kommuner alldeles intill. Det måste lösas. Det måste lösas i
            dag.
          </note>
          <note type="speaker">
            Anf. 31 CARINA OHLSSON (S) replik:
          </note>
          <note>
            Herr talman! Det är klart att det inte är värdigt och inte heller
            kan vara hälsosamt att leva i den miljön flera dagar i sträck.
            Om det hade varit en natt eller två nätter hade det varit en annan
            sak, men det är inte så det ser ut. Det är ett ansvar för oss
            som politiker. Vi måste hjälpa till att lösa de situationerna.
          </note>
          <note>
            De här sakerna staplas på varandra. Det gör att man ser att det
            finns brister i kommunikationen mellan olika aktörer i samhället.
            Det gäller både myndigheter och kommuner. Kommuner är i det här
            fallet också myndigheter. Det är detta som vi måste hitta lösningar
            på. Det är svårt när det kommer 10 000 ena veckan eller 8 000.
            Den här veckan var det 6 000. Påfrestningarna är väldigt stora
            för alla samhällsaktörer.
          </note>
          <note>
            Om jag hade en lösning på detta skulle jag i dag göra så som
            Christina Höj Larsen önskar. Då skulle jag säga: Gör så här! Men
            vi tar naturligtvis med oss de här frågorna. Jag träffar ansvarigt
            kommunalråd i eftermiddag. Naturligtvis kommer vi att fråga :
            Hur ska man kunna lösa detta?
          </note>
          <note>
            Vi hör flera gånger att det finns aktörer som säger: Vi skulle
            kunna ta emot. Ändå funkar det inte riktigt. Då måste det finnas
            något i själva kommunikationskedjan som inte riktigt funkar. Vi
            måste ta bort hindren och skapa möjligheter så att alla som verkligen
            vill vara med och hjälpa till på ett solidariskt sätt kan göra
            det. Vi ska naturligtvis även lyssna på Vänsterpartiets förslag.
          </note>
          <note type="speaker">
            Anf. 32 MARKUS WIECHEL (SD) replik:
          </note>
          <note>
            Herr talman! Det är den här regeringen och till stor del även
            den förra som har orsakat den situation som vi nu står inför.
            Detta är någonting som vi skulle ha kunnat förutspå. Vissa av
            oss har väldigt länge förutspått hur det skulle se ut.
          </note>
          <note>
            D et är därför glädjande att regeringen nu skärper migrationspolitiken.
            Det är någonting jag välkomnar. Att man anammar SD-förslag är
            extra positivt. Men faktum är att regeringen har varit väldigt
            ansvarslös.
          </note>
          <note>
            Jag har egentligen en ganska enkel fråga till Carina Ohlsson,
            som säger sig värna hjälp till flyktingar: Är det rimligt att
            man tar från biståndsbudgeten för att bekosta uppehälle och annat
            för en person som har kommit från Danmark eller Tyskland?
          </note>
          <note>
            Anf . 33 CARINA OHLSSON (S) replik :
          </note>
          <note>
            Herr talman! Markus Wiechel lägger ansvaret på den förra regeringen
            och denna regering; det är de som har orsakat situationen. Då
            har vi helt olika inställning. Varken denna eller den förra regeringen
            har orsakat att människor är på flykt. Det är krig och konflikter
            i länder som människor flyr från för sina liv. Det är det som
            har orsakat situationen. Där verkar vi ha helt olika inställning.
          </note>
          <note>
            Både den förra regeringen och denna regering värnar asylrätten.
            När människor flyr från krig och konflikt ska man upprätthålla
            asylrätten. Då ska vi också göra vårt yttersta för att kunna möta
            människor som är på flykt undan krig och konflikt.
          </note>
          <note>
            Sedan är det inte den utgå ngspunkt som Markus Wiechel har, att
            vi skulle anamma Sverigedemokraternas synsätt i de här frågorna.
            Vi har helt andra utgångspunkter. Naturligtvis tycker vi att alla
            ska välkomnas på lika villkor, och de människor som är här ska
            inkluderas i samhället. Där ser jag att Socialdemokraterna och
            Sverigedemokraterna har helt olika ideologiska synsätt.
          </note>
          <note>
            Anf . 34 MARKUS WIECHEL (SD) replik :
          </note>
          <note>
            Herr talman! Om man tittar på förslagen ser man att det är ganska
            tydligt att vi helt plötsligt faktiskt delar åsikter i vissa frågor.
            Det är inte mig emot – tvärtom.
          </note>
          <note>
            Men det är ingen slump att människor väljer just Sverige. Varför
            har man passerat sju, åtta säkra länder? Jag fick inget svar på
            frågan om det är rimligt att man tar från biståndsbudgeten för
            att bekosta uppehälle för en person som har passerat Öresundsbron.
            För mig är det totalt orimligt att man gör en sådan sak när människor,
            som vi har hört tidigare i dag, svälter runt om i världen för
            att det inte finns tillräckligt med stöd till FN:s läger.
          </note>
          <note>
            Om man nu värnar asylrätten – det gör även Sverigedemokraterna
            – måste man kanske också värna ett rättssäkert system. Vad gör
            Carina Ohlsson och Socialdemokraterna för att verkställa avvisningsbeslut?
            I dag är det tusentals människor som har fått ett avvisningsbeslut
            som gömmer sig i Sverige. Avser Carina Ohlsson och Socialdemokraterna
            att försöka se till att de också lämnar vårt land?
          </note>
          <note>
            Sist men inte minst: Till och med Socialdemokraterna har insett
            att gränsen sedan länge är nådd i Sverige. Är det inte läge för
            Sverige att likt Danmark inrätta en aktiv signalpolitik för att
            minska trycket i Sverige?
          </note>
          <note>
            Anf . 35 CARINA OHLSSON (S) replik :
          </note>
          <note>
            Herr talman! Markus Wiechel säger att vi socialdemokrater sedan
            länge har sett att gränsen är nådd. Nej, det har vi inte alls
            sett. Vi värnar fortfarande asylrätten.
          </note>
          <note>
            Markus Wiechel frågar om det är en slump att man ser Sverige
            som ett bra land. Nej, det är inte någon slump, utan det är för
            att vi gör ett medvetet ideologiskt och demokratiskt arbete för
            en rättsstat med en demokratisk värdesyn och ett bra välfärdssystem.
          </note>
          <note>
            Det är inte någon slump att Sverige ser ut som det gör, utan
            det är helt medvetet som vi har stått upp för dessa värden, och
            det ska vi fortsätta att göra. Det är det som kallas god politik.
          </note>
          <note type="speaker">
            Anf. 36 ARON MODIG (KD) replik:
          </note>
          <note>
            Herr talman! Precis som både Carina Ohlsson och flera av debattörerna
            före mig har talat om har läget kraftigt förändrats under hösten
            och den senaste tiden. Då kan man tycka att det är rimligt att
            de politiska partierna svarar upp mot den nya verkligheten med
            nya politiska förslag.
          </note>
          <note>
            Vi kristdemokrater har kontinuerligt försökt göra detta. Vi har
            bland annat föreslagit tillfälliga uppehållstillstånd, ett system
            med säkra länder, ett etableringsavdrag, asylansökningsområden,
            att få till stånd snabbare och mer effektiva avvisningar och att
            införa en kriskommission för att titta på läget.
          </note>
          <note>
            Samtidigt har det varit väldigt tyst från regeringen. Som jag
            sa i mitt anförande har man arrangerat presskonferenser där man
            har målat upp en väldigt svart problembild, men sedan har man
            inte kommit med några som helst åtgärder som har svarat upp mot
            denna problembild. Det är problematiskt, för jag tror att det
            har spätt på oron hos allmänheten. I stället kom i förra veckan
            allt på en gång när statsministern och Miljöpartiets språkrör
            gick fram med kraftiga åtgärder.
          </note>
          <note>
            Jag vill helt enkelt fråga: Hur ser planen ut framåt? Kommer
            det att fortsätta att vara på det här sättet, eller kommer regeringen
            att mer fortlöpande anpassa sin politik när verkligheten förändras?
          </note>
          <note>
            Anf . 37 CARINA OHLSSON (S) replik :
          </note>
          <note>
            Herr talman! Jag vet inte riktigt var Aron Modig har befunnit
            sig den senaste tiden. Som flera har sagt kanske inte siffrorna
            i betänkandet stämmer med den verklighet som vi kommer att möta
            nästa år, men det finns dock förslag i det betänkandet som kommer
            från regeringens proposition.
          </note>
          <note>
            För en månad sedan antogs 21 punkter, och då var Aron Modigs
            kristdemokrater med och stod bakom punkterna. Häromveckan har
            det också kommit förslag, något som jag och Christina Höj Larsen
            debatterades alldeles nyss, eftersom Vänsterpartiet tycker att
            det var för kraftfulla förslag.
          </note>
          <note>
            Om Aron Modig menar att det inte har kommit några förslag har
            vi helt olika verk lighetsbilder. Sedan kan det vara så att Kristdemokraterna
            inte fullt ut står bakom de förslag som har lagts fram av regeringen
            den senaste veckan. Men nog har det kommit förslag.
          </note>
          <note>
            Ser vi på framtiden kommer vi att få jobba väldigt mycket med
            den här frågan. Då handlar det även om det som debatterades i
            går, det vill säga etablering, att verkställa fattade beslut och
            så vidare.
          </note>
          <note>
            Det kommer att jobbas med den här frågan hela tiden, och vi kommer
            nog att mötas både i diskussioner här i talarstolen och också
            i andra samtal, för den här frågan möter människor varje dag i
            verkligheten.
          </note>
          <note type="speaker">
            Anf. 38 ARON MODIG (KD) replik:
          </note>
          <note>
            Herr talman! Tack för svaret! Men jag vill nog ändå vidhålla
            min verklighetsbild. De 21 punkterna som gavs som exempel stod
            sex partier bakom. Det var ju inte regeringen som kom fram med
            dessa punkter.
          </note>
          <note>
            Jag tycker att det är positivt att Carina Ohlsson tar upp det
            som kommer nu med etablering och integration, för det kommer naturligtvis
            att bli en fråga här framöver. Det är en större utmaning, vilket
            jag också tog upp i mitt anförande. Vi har väldigt många personer
            som har kommit i år men ännu fler som är inskrivna i Migrationsverkets
            system. När vi ser på hur det ser ut i etableringsuppdraget i
            dag ser vi att ungefär 50 procent av dem som är inskrivna där
            max har grundskolekompetens sedan tidigare.
          </note>
          <note>
            Ska vi klara av den integrationsutmaning som vi står inför, och
            som vi måste klara av, tror jag att det kommer att behövas fler
            jobb. Vi ser vad regeringen föreslår på det området. Det är höjning
            av befintliga skatter, införande av nya skatter, försämrat RUT-avdrag
            och bostadssubventioner som riskerar att minska byggandet. Och
            lyssnar man på Christina Höj Larsen från Vänsterpartiet i replikskiftena
            kommer det inte att bli mindre av den varan framöver.
          </note>
          <note>
            Kristdemokraterna har föreslagit att man ska inrätta en kriskommission
            som ska vända på varje sten, både på migrationsområdet och på
            integra ­ tionsområdet. Jag vill därför fråga Carina Ohlsson:
            När får vi se en sådan kriskommi ssion tillsättas, för det är
            brå ttom? Varje dag som går är en för ­ lorad dag i det skede
            som vi är i just nu.
          </note>
          <note>
            Anf . 39 CARINA OHLSSON (S) replik :
          </note>
          <note>
            Herr talman! Jag är inte säker på att det är fler grupper eller
            myndigheter som behöver tillsättas för att man ska lösa den här
            frågan, som är oerhört svår och som alla behöver vara med och
            engagera sig i. Det kanske handlar om mer av samarbete och mer
            om att bryta gränser, vilket vi har hört flera ta upp i debatten.
            Det kan handla om gränser mellan kommuner eller mellan länder,
            exempelvis. Det kan också handla om gränser mellan myndigheter.
            Jag är därför inte säker på att man ska bygga upp fler myndigheter,
            kriskommissioner eller liknande.
          </note>
          <note>
            Naturligtvis händer det samtidigt en del, och det kommer att
            hända mer. Det handlar bland annat om satsning på utbildning också
            när man är asylsökande. Aron Modig tog ju upp att om man inte
            har en utbildning, kanske inte kan det svenska språket och kanske
            inte har en grundskoleutbildning så är det oerhört viktigt att
            man direkt får möjlighet att börja studera. Som jag sa guidades
            det runt en grupp här från gymnasiet som är ensamkomm ande flyktingbarn
            och som nu går och läser svenska. Här får de en möjlighet att
            diskutera demokrati med oss riksdagsledamöter. Så kan hela samhället
            involveras.
          </note>
          <note>
            Jag tror att det mer handlar om att bryta gränser än att tillsätta
            nya grupper. Naturligtvis ska vi också lyssna till varandras förslag,
            även om man inte kommer att anamma alla – men kanske delar av
            varandras förslag. Det kan ändå vara mer än vad som har gjorts
            tidigare. Ingenting ska vara uteslutet, utan samtal ska pågå,
            och man ska också kunna vrida och vända på de förslag som finns
            från riksdagen och från andra aktörer.
          </note>
          <note type="speaker">
            Anf. 40 MAGDA RASMUSSON (MP):
          </note>
          <note>
            Herr talman! Snart lämnar vi en höst bakom oss som kommer att
            gå till historien och förändra Sverige på många sätt framöver.
            Trots att vi i vårt land har haft fred i mer än 200 år har vi
            kanske aldrig någonsin känt krigets brutala närvaro som vi gjort
            i år. Det är kriget i Syrien som fortsätter att rasa efter flera
            års pågående konflikter, och det är krigen i Afghanistan, Irak
            och Eritrea.
          </note>
          <note>
            Faktum är att aldrig tidigare har vi tagit emot så många som
            vi har gjort det här året. Det hade inte varit möjligt utan de
            fantastiska människor i vårt land som har välkomnat människor
            på centralstationer, som har jobbat på våra myndigheter och slitit
            dag och natt, som jobbar i våra skolor för att ta emot de barn
            som kommer, som skänker kläder och leksaker till våra nya medborgare.
          </note>
          <note>
            Herr talman! Sverige växer just nu. På flera håll runt om i vårt
            land kommer nya invånare till orter som tidigare har präglats
            av utflyttning. Där det tidigare har funnits lediga lägenheter
            är det för första gången bostadskö.
          </note>
          <note>
            Ett av dessa små samhällen är Kramfors, som ligger i Västernorrlands
            län. Jag besökte dem för ett litet tag sedan, liksom jag har besökt
            många andra kommuner runt om i landet för att hämta inspiration
            till det vi behöver utveckla för att etablera dem som kommer.
            Där bor ungefär 18 000 människor. Tack vare vad som har hänt under
            hösten kan invånarna behålla en av sina skolor i stället för att
            lägga ned den. Den lokala lanthandeln har utökat öppettiderna
            i stället för att stänga under helgerna. På flera håll i kommunen
            anordnas olika aktiviteter för att välkomna de nya invånarna.
            På biblioteket kan man i stället för att låna en bok låna en svensk
            ny kompis att umgås med. Språkkurser och olika sätt att välkomna
            människor anordnas för fullt av invånare som aldrig tidigare har
            jobbat med dessa frågor.
          </note>
          <note>
            Det gör mig stolt och glad att vi ser detta runt om i Sverige.
            Oavsett om det görs mycket , och att det kommer att behöva göras
            ännu mer , måste vi också prata om vad som har hänt den senaste
            veckan.
          </note>
          <note>
            Den här hösten har antalet asylsökande ökat kraftigt. På grund
            av det har regeringen agerat för att skapa ett tillfälligt andrum
            i systemet för mottagande och för att öka kapaciteten i mottagandet
            på lång sikt. Samtidigt vet vi att när krig pågår går det inte
            att skapa andrum. Vi kan inte skapa andrum för de människor som
            befinner sig på flykt, och vi kan inte skapa andrum för de familjer
            som i dag splittras.
          </note>
          <note>
            Miljöpartiet har i regeringen varit tvunget att fatta ett beslut
            som går emot våra politiska övertygelser. Uppgörelsen om migration
            är utan tvivel det beslut som har varit tuffast att fatta för
            vårt parti. Vi är också väl medvetna om de fruktansvärda konsekvenser
            beslutet får för de individer som berörs. Det handlar om en ökad
            otrygghet till följd av tillfälliga uppehållstillstånd i stället
            för permanenta, och det handlar om en mycket dålig tillvaro för
            de familjer som nu inte kommer att förenas.
          </note>
          <note>
            Ni kommer aldrig att höra en miljöpartist säga att förslagen
            är bra. De är inte bra förslag för vårt land, och de är inte bra
            för de människor som drabbas. De enskilda åtgärderna som föreslås
            kan helt enkelt inte försvaras i sak. Att vi ändå har gått med
            på överenskommelsen beror på att vi är helt övertygade om att
            med det politiska landskap vi har i Sverige i dag hade alternativet
            varit betydligt sämre.
          </note>
          <note>
            Det här är förmodligen min sista debatt i och med att jag är
            ersättare och snart lämnar riksdagen. Men jag har ändå en uppmaning
            till alla er som är kvar i riksdagen och till alla aktiva politiker
            som tror på ett öppet Sverige. Vi behöver framöver lägga allt
            vårt krut på att se till att öka kapaciteten i det svenska mottagandet.
            Lagen är tillfällig och ska gälla i tre år. Redan efter två år
            kommer det att vara en avstämningspunkt. Då ska det inte råda
            något tvivel över huvud taget om att vi kan lämna lagstiftningen
            och återgå till den ordning vi har haft där alla människor kan
            förenas med sin familj och där vi kan ha permanenta uppehållstillstånd
            som huvudregel.
          </note>
          <note>
            Jag vill också att vi ska påminna oss själva och varandra om
            varför vi har gjort denna överenskommelse. Låt oss påminna oss
            om att de människor som flyr är just människor. De är aldrig stora
            siffror, och de är inte ett hot mot vårt samhälle. De är människor
            som behöver en fristad. Den retorik som vissa partier framför
            i vårt samhälle och runt om i Europa som utmålar människor som
            ett hot ska vi aldrig acceptera.
          </note>
          <note>
            Det finns flera saker i budgeten som jag måste kommentera. Det
            gäller de beslut som ska fattas som trots allt är bra, som är
            viktiga och som vi behöver mer av. Det handlar till exempel om
            ett utökat bostadsbyggande. Här behöver mer göras. Det handlar
            också om pengar till kommuner och civilsamhälle, som har en viktig
            roll i den etablering som det behövs mer av. Det handlar om ökade
            schabloner till kommuner och skolor som tar emot asylsökande barn.
            Det handlar också om att alla kommuner måste ta emot de flyktingar
            som kommer till vårt land.
          </note>
          <note>
            Med detta sagt yrkar jag bifall till förslaget i betänkandet.
          </note>
          <note type="speaker">
            Anf. 41 MIKAEL CEDERBRATT (M) replik:
          </note>
          <note>
            Herr talman! Efter att mitt parti har ingått i underlaget för
            en alliansregering i åtta år tycker jag att det är ett märkligt
            uttalande att regeringen har fattat besl utet men att det går
            emot vad man tycker. Jag hade aldrig uttryckt mig på det sättet.
          </note>
          <note>
            Det här är min tionde migrationsdebatt. Jag har talat om att
            det ska vara skillnad på ett j a och ett nej. Jag uppfattar att
            regeringen också tycker så. Hur tänker Magda Rasmusson göra för
            att se till att det blir fler återtagandeavtal? Det är en av de
            viktiga beståndsdelarna för att få ordning och reda på saker och
            ting. Mest akut är antagligen Afghanistan.
          </note>
          <note>
            Jag har tittat på förslagen som kom förra veckan på regeringens
            hemsida. Där står något om skärpta försörjningskrav. Hur är det
            tänkt att utformas? Har Magda Rasmusson någon inside information?
          </note>
          <note type="speaker">
            Anf. 42 MAGDA RASMUSSON (MP) replik:
          </note>
          <note>
            Herr talman! Att den första frågan Moderaterna ställer handlar
            om att göra det ännu svårare för människor att stanna i Sverige
            är inte jätteförvå ­ nande med tanke på den politiska resa som
            Moderaterna har gjort det se ­ naste året.
          </note>
          <note>
            Det finns flera saker som regeringen gör. Ett av förslagen ingick
            i den sexpartiöverenskommelse som vi gemensamt skrev under för
            drygt en månad sedan och som gäller avvisningsbesluten. Inte är
            det något som mitt parti hade gått fram med, men vi gjorde överenskommelsen
            som en del av en kompromiss.
          </note>
          <note>
            Jag skulle däremot vilja fråga Mikael Cederbratt varför vi bara
            hör förslag från Moderaterna om att göra det svårare för människor
            att komma hit. Inte en enda förhandling som jag har suttit i när
            Moderaterna har varit närvarande har handlat om ett ökat bostadsbyggande,
            hur vi får en bättre svenskundervisning på våra asylboenden och
            i sfi-utbildningen eller hur vi kan ta emot fler barn på ett bättre
            sätt i skolan.
          </note>
          <note>
            Hur kommer det sig att Moderaterna så ensidigt riktar in sig
            på att försöka göra det svårare för människor att komma hit i
            stället för att stå upp för en human flyktingpolitik och göra
            det möjligt för människor att etab ­ lera sig på ett bra sätt
            i Sverige?
          </note>
          <note type="speaker">
            Anf. 43 MIKAEL CEDERBRATT (M) replik:
          </note>
          <note>
            Herr talman! Jag vill påstå att vi har drivit integrationsfrågor
            intensivt. Vår främsta företrädare Elisabeth Svantesson hade nog
            reagerat lite mer än jag mot uttalandet att vi inte engagerar
            oss i de frågorna. Där vill jag påstå att Magda Rasmusson har
            fel.
          </note>
          <note>
            Sedan var det en kommentar om att det skulle bli svårare att
            stanna kvar i Sverige. Jag tolkar Magda Rasmusson så att det inte
            ska vara någon skillnad på ett ja och ett nej. Om man har fått
            ett nej har man inte uppfyllt de kriterier som finns för att få
            begära skydd och få stanna. Ska jag tolka Magda Rasmussons uttalande
            som att ni inte ställer upp på att det ska vara skillnad på ett
            ja och ett nej?
          </note>
          <note>
            Jag fick faktiskt inte svar på någon av de frågor jag ställde.
            Jag tror ändå att det var utgångspunkten eftersom jag fick möjlighet
            att ställa frågor. Det är fritt att återkomma i nästa replik.
          </note>
          <note>
            Apropå vilka som inte har rätt att stanna finns 22 000 personer,
            eller ärenden, överlämnade till polisen för att de inte frivilligt
            har lämnat landet som lagen föreskriver. Ett av de viktigaste
            verktygen när det gäller att hitta dem som inte har rätt att vara
            här är inre utlänningskontroll. Jag anser att den är viktig. Anser
            Magda Rasmusson att inre utlänningskontroll är viktig?
          </note>
          <note type="speaker">
            Anf. 44 MAGDA RASMUSSON (MP) replik:
          </note>
          <note>
            Herr talman! Om Mikael Cederbratt frågar de människor som utvisas
            från Sverige kommer han att få höra att det är stor skillnad på
            att få ett ja eller ett nej i dag. Att leva som papperslös med
            ett avvisningsbeslut är inte en lätt tillvaro. Det är skillnad,
            och det ska vara skillnad. Givetvis är det så.
          </note>
          <note>
            Om du sätter dig in i sexpartiöverenskommelsen som jag nämnde,
            Mikael Cederbratt , kommer du att se förslag som berör detta även
            där.
          </note>
          <note>
            Jag kan inte undvika att återigen kommentera den, tycker jag,
            tråkiga utveckling som vi har sett i det moderata partiet. För
            inte mer än drygt ett år sedan hade det en partiledare, Fredrik
            Reinfeldt, som var tydlig med sina åsikter om asylrätten och vad
            det betyder för Sverige att vara ett öppet land. Nu tycker jag
            mig se ett moderat parti som lägger mer fokus på att endast lägga
            fram förslag som syftar till att minska antalet människor som
            kommer till Sverige men som inte kommer med förslag för att bygga
            upp kapaciteten.
          </note>
          <note>
            Jag tror att vårt samhälles viktigaste utmaning de närmaste åren
            kommer att vara det senare – att se till att vi kan ha ett stort
            mottagningssystem som tar emot de människor som är på flykt i
            världen i dag. Jag hoppas att de krafter inom ditt parti som står
            för det ska bli starkare.
          </note>
          <note>
            (forts. § 5)
          </note>
          <note>
            Ajournering
          </note>
          <note>
            Kammaren beslutade kl. 13.50 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            § 4 Frågestund
          </note>
          <note type="speaker">
            Anf. 45 TALMANNEN:
          </note>
          <note>
            Jag hälsar statsråden välkomna. Frågor besvaras av klimat- och
            miljöminister Åsa Romson, försvarsminister Peter Hultqvist, statsrådet
            Isabella Lövin , statsrådet Anna Johansson och närings- och innovationsminister
            Mikael Damberg.
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänste ­ utövning. Klimat- och miljöminister Åsa Romson
            besvarar såväl allmän ­ politiska frågor som frågor inom sitt
            eget ansvarsområde.
          </note>
          <note>
            Återvändande terrorister
          </note>
          <note type="speaker">
            Anf. 46 BEATRICE ASK (M):
          </note>
          <note>
            Herr talman! Säkerhetspolisen ändrade för en kort tid sedan bedömningen
            av risken för ett terrorattentat i Sverige och höjde nivån till
            den näst högsta. Allvaret i Europa blev tydligt i samband med
            situationen i Paris nyligen.
          </note>
          <note>
            Säkerhetspolisen bedömer att ungefär 300 personer har rest från
            Sverige för att delta i IS terroristverksamhet i Syrien. Av dem
            har 40 dött, och 130–140 personer har återvän t till Sverige efter
            sådana terroristresor. Utöver att de kan ha begått allvarliga
            brott utomlands kan de också ha skaffat sig förmåga och fått i
            uppdrag att begå attentat i Sverige och i Europa.
          </note>
          <note>
            Jag frågar därför statsrådet Åsa Romson: Vilka konkreta åtgärder
            är regeringen beredd att vidta för att säkerställa att personer
            som har återvänt till Sverige efter att ha deltagit i IS verksamhet
            får stå till svars för sina handlingar och brott som de har begått?
            Vilka verktyg anser regeringen att säkerhetspolis och polismyndighet
            behöver för att klara uppgiften?
          </note>
          <note type="speaker">
            Anf. 47 Klimat- och miljöminister ÅSA ROMSON (MP):
          </note>
          <note>
            Herr talman! Jag tackar Beatrice Ask för en fråga i ett angeläget
            ämne. Regeringen delar oron över att vi har ett ökat antal som
            återvänder efter att ha deltagit i troliga terroristhandlingar.
            Det vore självklart bra att kunna lagföra dem i Sverige. Det vore
            bra för det preventiva arbetet mot terrorism och viktigt för samhället
            i ett preventivt syfte.
          </note>
          <note>
            Liksom otaliga debatter i kammaren under året har visat kräver
            detta delvis ny lagstiftning. Den är på väg. Regeringen avser
            att kriminalisera att ta emot i terroristutbildning och att resa
            i avsikt att begå eller förbereda terroristbrott eller ta emot
            terroristutbildning.
          </note>
          <note>
            Detta har varit föremål för en utredning. Utredningens förslag
            remitteras nu, och regeringen hoppas bli klar med sitt förslag
            före jul.
          </note>
          <note type="speaker">
            Anf . 48 BEATRICE ASK (M):
          </note>
          <note>
            Herr talman ! Det är utmärkt att regeringen är beredd att lägga
            fram förslag om en kriminalisering av terroristresorna. Men för
            att den lagstiftningen ska kunna göra nytta måste man kunna utreda
            brotten. Polisen är helt beroende av att kunna följa kommunikationen
            och ta reda på vad som händer över landsgränserna. Man har begärt
            att få rätt till signalspaning också under förundersökningar och
            att få möjlighet att använda hemlig dataavläsning. Det är de två
            konkreta verktyg som polisen anser nödvändiga.
          </note>
          <note>
            Vad är regeringens inställning till detta?
          </note>
          <note type="speaker">
            Anf. 49 Klimat- och miljöminister ÅSA ROMSON (MP):
          </note>
          <note>
            Herr talman! Beatrice Ask har säkert hört ansvarig minister lägga
            ut texten om detta ganska mycket, för det är inga lätta frågor.
            Det blir en del svåra avvägningar mellan betydelsen av detta för
            den svenska signalspaningen och den viktiga information vi får
            genom dessa kanaler om planeringen och utförandet av dessa oerhört
            allvarliga brott. Vad skulle det betyda om man fortsätter med
            det inom ramen för förundersökningar?
          </note>
          <note>
            Jag vet att det pågår en del tankearbete men att det inte hittills
            har gått att hitta någon bra lösning på det. Det är i alla fall
            den information jag har fått av ansvarig minister när jag följt
            dessa frågor. Önskas ett mer detaljerat svar kan fler frågor givetvis
            ställas till Anders Ygeman .
          </note>
          <note>
            Vad gäller ytterligare hemlig dataavläsning är regeringens ambition
            att kunna komma vidare. Har domstolarna fastställt att något behöver
            avlyssnas men det inte går av rent tekniska skäl ska det lösas.
          </note>
          <note>
            Vargjakten
          </note>
          <note type="speaker">
            Anf. 50 RUNAR FILPER (SD):
          </note>
          <note>
            Herr talman! Min fråga ställs till miljöministern.
          </note>
          <note>
            På tisdagens utskottssammanträde fick vi information från Miljö-
            och energidepartementet och Naturvårdsverket. Departementet menade
            bland annat att den tidigare beslutsgången med jaktbeslut av statliga
            myndighe ­ ter som ständigt överklagas av små miljöorganisationer
            inte kan sägas ha försvårat eller förhindrat vargjakt.
          </note>
          <note>
            Det är ytterst märkligt att ett förhalande försvaras så till
            den milda grad att ett riksdagsbeslut med myndighetsbeslut om
            vargjakt inte ses som ett problem.
          </note>
          <note>
            Sverigedemokraterna tycker att det är märkligt att regeringen
            aktualiserar att återgå till att överprövning ska ske i förvaltningsdomstol
            och inte på Naturvårdsverket som nu, särskilt när Högsta förvaltningsdomstolen
            håller på att pröva just denna fråga. Genom den tidigare beslutsprocessen
            stoppades ju vargjakt under flera år, 2012, 2013 och 2014.
          </note>
          <note>
            Hur ser ministern och regeringen på att den nödvändiga vargjakten
            förhindras när myndighetsbeslut överklagas och förhalas av små
            miljöorganisationer?
          </note>
          <note type="speaker">
            Anf. 51 Klimat- och miljöminister ÅSA ROMSON (MP):
          </note>
          <note>
            Herr talman! Frågan aktualiseras ur rättssäkerhetssynvinkel och
            utifrån att de beslut som fattas av förvaltningar och myndigheter
            i Sverige ska kunna prövas rättsligt för att man ska säkerställa
            att besluten är riktiga. I grunden handlar det om att vi ska fatta
            rätt och bra beslut i de svenska myndigheterna och förvaltningarna
            och att det ska styras från Sveriges riksdag genom att det fattas
            lagenliga beslut.
          </note>
          <note>
            Jag vet inte om ledamoten satt i riksdagen under förra mandatperioden,
            men det gjorde jag. Då var det ingen debatt om att det var en
            avgörande punkt i rovdjurspropositionen att det som en följdkonsekvens
            av delegeringen av vargjaktsbeslut inte skulle gå att pröva detta
            på sedvanligt sätt. Det är en rättssäkerhetsprincip som Sverige
            har anslutit sig till både internationellt och genom EU-konventioner.
          </note>
          <note>
            Detta är under utredning. Det finns ett utredningsförslag, och
            regering ­ en avser att gå vidare med utredningens förslag.
          </note>
          <note type="speaker">
            Anf. 52 RUNAR FILPER (SD):
          </note>
          <note>
            Herr talman! Naturvårdsverket offentliggjorde under måndagen
            sin utredning Analys och redovisning av hur socioekonomin påverkas
            av en vargpopulation som har gynnsam bevarandestatus i Sverige
            .
          </note>
          <note>
            Här menar man att ingen omfattande ekonomisk påverkan av varg
            finns på verksamheter och näringar. Har Naturvårdsverket, likt
            regeringen, helt tappat kontakten med den verklighet som många
            i dessa områden lever i?
          </note>
          <note>
            Verkligheten är att människor uttrycker oro och besvikelse över
            försämrad livskvalitet med ständig oro för sina tamdjurs, jakthundars
            och barns säkerhet ute i de revirtäta länen.
          </note>
          <note>
            Landsbygdsbefolkningens känslor och upplevelser, rekreationsvärde
            av jakt och värdeminskning av fastigheter och jakträtter verkar
            sakna värde i Naturvårdsverkets analytiska redovisning.
          </note>
          <note>
            Vi vill lyfta av Naturvårdsverket detta ansvar och i stället
            lägga det på en renodlad myndighet för jakt- och viltfrågor. Det
            skulle tillföra en landsbygdsförankring och ge en myndighetsutövning
            som håller ihop Sverige. Sverigedemokraterna ser en ny jaktmyndighet
            som en del i denna strategi.
          </note>
          <note>
            Varför tar inte regeringen hänsyn till tidigare fattade riksdagsbeslut?
          </note>
          <note type="speaker">
            Anf. 53 Klimat- och miljöminister ÅSA ROMSON (MP):
          </note>
          <note>
            Herr talman! Det var snarare en fråga till Naturvårdsverket om
            en precisering och ytterligare fördjupning av bakgrunden till
            de slutsatser som Naturvårdsverket drar.
          </note>
          <note>
            Enligt den korta redovisning av rapporten som jag har hunnit
            ta del av handlar det om att det ur ett makroperspektiv inte går
            att knyta någon ne ­ gativ utveckling av landsbygdsnäringarna
            till den ökade rovdjurspopula ­ tionen. Snarare har vissa specifika
            näringar vuxit till följd av detta, inte minst inom turismsektorn.
          </note>
          <note>
            Dock förnekas inte eller förminskas den enskilda problematik
            som finns i varje ärende som handlar om att rovdjur kan komma
            i svår eller till och med dödlig konflikt med husdjur och tamboskap.
          </note>
          <note>
            Regeringen bedriver därför en rovdjurspolitik som ska värna om
            att minska dessa konfliktrisker, sett till att Sverige nu har
            en större rovdjurspopulation.
          </note>
          <note>
            Förhandlingarna om avgasutsläpp från bilar
          </note>
          <note type="speaker">
            Anf. 54 KRISTINA YNGWE (C):
          </note>
          <note>
            Herr talman! Även jag har en fråga till miljöminister Åsa Romson.
          </note>
          <note>
            Under hösten har man på EU-nivå arbetat med så kallade konformitets
            ­ värden för avgaskrav på bilar och när de ska införas. Kommissionen
            lade fram ett förslag till en teknisk kommitté bestående av experter
            från med ­ lemsländerna. I kommittén ingick även experter från
            Sverige.
          </note>
          <note>
            Sedan beslutet fattades i den tekniska kommittén har det kommit
            gans ­ ka många olika bud om vilken linje Sverige drev i dessa
            förhandlingar.
          </note>
          <note>
            Miljöministern har sagt en siffra, experterna har sagt en annan
            och regeringen har sagt att experterna har agerat på eget bevåg,
            medan experterna själva menar att instruktionerna har kommit från
            Miljödepartementet.
          </note>
          <note>
            Nu när vi har ansvarig minister på plats vill jag gärna fråga
            om hon en gång för alla skulle kunna klargöra vilken linje Sverige
            har drivit i förhandlingarna, på vems uppdrag experterna agerade
            och varför Sverige drev den linje man gjorde.
          </note>
          <note type="speaker">
            Anf. 55 Klimat- och miljöminister ÅSA ROMSON (MP):
          </note>
          <note>
            Herr talman! Det har varit en oerhört angelägen fråga att EU
            får en bättre avgasregleringsordning. Det ska inte vara som i
            dag när fordon och bilar bara testas mot en teoretisk körcykel,
            utan det ska vara en mer verklighetsbaserad ordning.
          </note>
          <note>
            Sverige har haft detta krav och varit påskyndare av dessa regler
            inom EU under lång tid. Jag har själv skrivit otaliga brev tillsammans
            med bland andra den holländska ministern, och en del andra har
            tagit upp frågan med kommissionärer och sagt att vi behöver få
            en bättre ordning, sett till helheten.
          </note>
          <note>
            Vi måste få på plats en cykel som testar mot mer verklig körning,
            inte minst kallkörning , som är viktig för vårt land. Vi baserar
            det på de mätningar som vi har gjort i Sverige under lång tid
            och där vi har sett ganska stora avvikelser jämfört med de verkliga
            utsläppen.
          </note>
          <note>
            Det är därför välkommet för EU i stort att de beslut som hittills
            har fattats har gått i riktning mot att få på plats en körcykel.
            Man tar inte alla steg på en gång, men väsentliga steg kommer
            på plats redan i september 2017.
          </note>
          <note>
            Det har varit viktigt för Sverige att de första stegen kommer
            igång 2017. Sedan ska vi ta ytterligare steg för att minska utsläppen
            i Sverige.
          </note>
          <note type="speaker">
            Anf. 56 KRISTINA YNGWE (C):
          </note>
          <note>
            Herr talman! Eftersom ministern inte riktigt ville berätta vilken
            linje Sverige har drivit kan jag berätta att enligt de siffror
            som presenterades i dag i Expressen har Sverige haft en linje
            på 150 procent över gränsvärdet medan kommissionens förslag var
            110 procent.
          </note>
          <note>
            Sverige har alltså drivit en betydligt mindre ambitiös linje.
            Ministern har påstått att Sverige varit pådrivande i att få så
            ambitiösa gränsvärden som möjligt, men tyvärr visar detta på något
            annat.
          </note>
          <note>
            Det är lite problematiskt att man inte riktigt har fått klarhet
            i vad regeringen har drivit och att den har haft väldigt oambitiösa
            nivåer. Det är problematiskt för att man undrar om det finns fler
            områden där Miljödepartementet visar en agenda utåt men driver
            på för mindre ambitiösa agendor i det verkliga arbetet. Det är
            också problematiskt ur miljösynpunkt.
          </note>
          <note>
            Jag undrar: På vilket sätt når Sveriges agerande i kommittén
            för motorfordon upp till klimat- och miljöministerns ambitioner
            om en förbättrad luftkvalitet för bättre hälsa och miljö?
          </note>
          <note type="speaker">
            Anf. 57 Klimat- och miljöminister ÅSA ROMSON (MP):
          </note>
          <note>
            Herr talman! Jag upprepar det jag sa tidigare, nämligen att det
            är välkommet att EU från september 2017 får en körcykel där man
            måste komplettera med körcyklar av mer verklighetsbaserad natur.
            Det har Sverige varit pådrivande i.
          </note>
          <note>
            Vi har andra krav i reformeringen, nämligen att man ska ha fler
            oberoende aktörer som verifierar, och det finns ett antal ytterligare
            krav på att kommissionen ska agera för att detta ska komma på
            plats.
          </note>
          <note>
            I den tekniska kommittén deltog även experter från Sverige för
            att komma överens om vad som är tekniskt möjligt, i vilka steg
            och hur. Det är helt riktigt att de olika länderna kom med olika
            tekniska bedömningar av vad som är möjligt och när.
          </note>
          <note>
            I det första steget trodde Sverige att det inte var tekniskt
            möjligt att komma så långt som kommissionen sa, men i senare steg
            ville Sverige få ännu hårdare och skarpare värden på plats.
          </note>
          <note>
            Det var en förhandling mellan de tekniska experterna i kommittén
            om vad som är möjligt att gå fram med. För Sveriges regering var
            det viktigt att man kom fram till ett beslut.
          </note>
          <note>
            Arbetet för minskade klimatutsläpp
          </note>
          <note type="speaker">
            Anf. 58 JOHAN BÜSER (S):
          </note>
          <note>
            Herr talman! Också min fråga går till klimat- och miljöminister
            Åsa Romson.
          </note>
          <note>
            I måndags började klimatmötet i Paris, och det är många politiker
            och tjänstemän på plats eller som kommer att resa dit i hopp om
            att vi ska få till stånd ett kraftigt och bindande klimatavtal.
          </note>
          <note>
            Men redan för drygt en månad sedan, det vill säga den 30 oktober,
            presenterade FN:s klimatkonvention en rapport som sammanfattar
            de frivilliga åtaganden som länderna och parterna har lämnat in
            inför mötet. Man hade räknat ihop att utsläppen kommer att fortsätta
            att öka och att vi går mot en ökning av jordens medeltemperatur
            med 3 grader.
          </note>
          <note>
            Min fråga till statsrådet Romson är: Tror du att världen efter
            Parismötet kan ta ytterligare steg och uppfylla ytterligare åtaganden
            så att vi kan nå två gradersmålet ?
          </note>
          <note type="speaker">
            Anf. 59 Klimat- och miljöminister ÅSA ROMSON (MP):
          </note>
          <note>
            Herr talman! Det är den ödesfråga som vi är många som åker till
            klimattoppmötet för att se till att vi hittar lösningar på. Jag
            är väldigt glad över att det är flera ledamöter som också kommer
            med för att kunna påverka på plats, för påverkan är långt ifrån
            ämnat endast för regeringar. Vi har starkt stöd från svenska företag,
            kommuner och regioner som ligger på i dessa frågor.
          </note>
          <note>
            Jag tror att den svenska debatten har varit tydlig med att det
            inte räcker med att slutföra ett paket i Paris och säga: Det här
            är lösningen. Klimatmötet i Paris måste forma ett avtal som är
            dynamiskt i den meningen att det säkrar de första stegen.
          </note>
          <note>
            Det är bara en handfull länder på jorden som ännu inte har lämnat
            in sina klimatåtaganden, och man måste säkra en process där dessa
            länder kommer tillbaka och säger: Okej, vi kan göra mer. Att göra
            detta vart femte år blir faktiskt det viktigaste utfallet av klimattoppmötet.
          </note>
          <note type="speaker">
            Anf . 60 JOHAN BÜSER (S):
          </note>
          <note>
            Herr talman ! Jag tackar för svaret.
          </note>
          <note>
            Det är inte bara i Paris som vi kommer att ta ansvar för klimatet
            utan också här på hemmaplan. Inom kort kommer riksdagen att fatta
            beslut om en budget för det så kallade Klimatklivet. Det är 600
            miljoner som ska finansiera olika lokala klimatprojekt.
          </note>
          <note>
            Redan i vårändringsbudgeten fattade vi beslut om medel, 125 miljoner
            kronor. Kritiken från borgerligt håll lät inte vänta på sig. Det
            har ifrågasatts hur pengarna ska kunna komma ut och om det kommer
            att finnas tillräckligt med projekt så att man kan söka i den
            omfattningen.
          </note>
          <note>
            Min fråga handlar om en uppdatering av läget: Hur har det gått
            med ansökningarna, och hur ser processen för Klimatklivet ut?
          </note>
          <note type="speaker">
            Anf. 61 Klimat- och miljöminister ÅSA ROMSON (MP):
          </note>
          <note>
            Herr talman! Precis som ledamoten pekar på sker klimatarbetet
            inte på toppmötet, utan det sker hemma – i företag och regioner
            och i hur vi som lagstiftare och regeringen bygger Sverige i framtiden,
            precis som vi kan ställa krav på andra länder att de ska minska
            sina utsläpp.
          </note>
          <note>
            En viktig komponent för att få hela Sverige att jobba med klimatarbete
            är att staten kan gå in med medfinansiering och samarbeta kring
            att skala upp lyckade klimatprojekt.
          </note>
          <note>
            Vi behöver gå framåt snabbare, det ser vi inte minst på klimattoppmötet.
            Alla länder behöver jobba med en starkare agenda. För att skala
            upp kommunernas, regionernas, företagens och bostadsrättsföreningarnas
            planer för att minska utsläppen måste vi vara med och finansiera
            en del.
          </note>
          <note>
            Det har varit väldigt lycka t. Hittills är det många som har
            sökt pengar, och vi kommer att få mycket klimatnytta i Sverige
            för dessa pengar. Det är medfinansiering som också andra aktörer
            finansierar.
          </note>
          <note>
            Flyktingmottagandet och biståndet
          </note>
          <note type="speaker">
            Anf. 62 SOFIA ARKELSTEN (M):
          </note>
          <note>
            Herr talman! Min fråga går till statsrådet Isabella Lövin .
          </note>
          <note>
            Äntligen kom beskedet att den rödgröna regeringen internt har
            n ått en överenskommelse. Regeringen kommer att avräkna ungefär
            en tredjedel av biståndet till flyktingmottagande. Det har varit
            stor oro om vad som gäller, och det har varit en knepig budgetbehandling
            i utskottet.
          </note>
          <note>
            Regeringspartiernas interna överenskommelse med varandra gäller
            bara för 2016, alltså nästa år. Längre kunde de inte komma överens.
          </note>
          <note>
            Min fråga är: Vad händer sedan, finns det någon plan?
          </note>
          <note type="speaker">
            Anf. 63 Statsrådet ISABELLA LÖVIN (MP):
          </note>
          <note>
            Herr talman! Jag tackar Sofia Arkelsten för frågan.
          </note>
          <note>
            Det är glädjande att även Moderaterna tycker att det är bra att
            vi nu sätter en gräns för avräkningarna. Miljöpartiet och Socialdemokraterna
            har kommit överens om att frångå den modell som hittills har använts,
            med en schablon för att räkna av första året för flyktingmottagandet.
          </note>
          <note>
            I den extrema situation vi nu befinner oss i med 60 miljoner
            människor på flykt i världen och en aldrig tidigare skådad inströmning
            av flyktingar även till Sverige ser vi inte att det är hållbart
            att fortsätta att räkna av per automatik från biståndet. Då skulle
            biståndet i princip halveras eller mer än halveras i biståndsbudgeten,
            så som prognoserna ser ut i dag för 2016.
          </note>
          <note>
            Vi har därför kommit överens om att begränsa flyktingavräkningarna
            för nästa år till 30 procent, utifall att det kommer så många
            som vi förväntar oss.
          </note>
          <note type="speaker">
            Anf. 64 SOFIA ARKELSTEN (M):
          </note>
          <note>
            Herr talman! Jag noterar att jag inte fick svar på vad som kommer
            att hända efter 2016. Jag konstaterar att Miljöpartiet var emot
            avräkningar men alltså har mångdubblat dem, från 8 till ungefär
            30 procent.
          </note>
          <note>
            Regeringen väntar till vårändringsbudgeten med att ge besked
            om hur detta ska hanteras praktiskt och vad som ska prioriteras
            bort i biståndet.
          </note>
          <note>
            Varför bedömdes inte biståndet som viktigt nog att finnas med
            i den extra ändringsbudget som regeringen lämnade till riksdagen
            den 12 november?
          </note>
          <note type="speaker">
            Anf. 65 Statsrådet ISABELLA LÖVIN (MP):
          </note>
          <note>
            Herr talman! Det var mycket glädjande att vi lyckades undvika
            ytterligare avräkningar för 2015 i den extra ändringsbudget som
            lämnades in. Miljöpartiet har mycket riktigt varit motvilligt
            till att göra de här omfattande avräkningarna från biståndet till
            flyktingmottagande, och det är en ståndpunkt som vi fortfarande
            har.
          </note>
          <note>
            Vi är mycket glada över att vi tillsammans med Socialdemokraterna
            har fått en överenskommelse om att sätta ett tak för hur mycket
            som kan räknas av från biståndet för flyktingmottagande. Med viss
            bedrövelse har vi konstaterat att vi inte har hört motsvarande
            utfästelse från Moderaterna eller från andra partier i riksdagen
            om detta.
          </note>
          <note>
            Jag tycker att det är en viktig princip. Hur det sedan faller
            ut beror på hur många flyktingar som kommer nästa år, men det
            vet vi inte. Vi får återkomma till riksdagen om det i vårändringsbudgeten
            .
          </note>
          <note>
            Utfasning av miljöskadliga subventioner
          </note>
          <note type="speaker">
            Anf. 66 JENS HOLM (V):
          </note>
          <note>
            Herr talman! Klimattoppmötet i Paris är i full gång. I måndags
            höll stats- och regeringscheferna sina anföranden. Premiärministern
            i Tuvalu – ett örike norr om Australien – Enele Sopoaga sa så
            här:
          </note>
          <note>
            Vi står vid ruinens brant. Fortsatt temperaturhöjning kommer
            att innebära det totala slutet för Tuvalu.
          </note>
          <note>
            Så är det tyvärr för många utvecklingsländer. De drabbas här
            och nu av våra utsläpp.
          </note>
          <note>
            Jag tycker att det var bra att statsminister Stefan Löfven tog
            initiativ till att fasa ut subventioner till fossila energikällor,
            som han gjorde på ett möte i måndags på klimattoppmötet tillsammans
            med ett fyrtiotal andra länder.
          </note>
          <note>
            Jag skulle vilja fråga klimat- och miljöministern: När nu Sverige
            har gjort det här utspelet om subventioner till fossila energikällor,
            vilka subventioner till fossila energikällor vill ni fasa ut här
            i Sverige?
          </note>
          <note type="speaker">
            Anf. 67 Klimat- och miljöminister ÅSA ROMSON (MP):
          </note>
          <note>
            Herr talman! Även jag är djupt berörd av vittnesbörden från inte
            bara Tuvalu utan även andra länder om klimatförändringarna. Det
            är fruktansvärt. Jag tycker att det är viktigt att ett klimattoppmöte
            som det som pågår just nu får ta del av det. Där gör Tuvalu och
            flera andra östater en stark insats, och jag vet att det hölls
            flera möten där bland annat Stefan Löfven deltog tillsammans med
            regeringscheferna för dessa länder.
          </note>
          <note>
            Inte minst är det viktigt att veta vilken skillnad det är om
            man skulle nå en medeltemperaturökning på enbart 1 ½ grad. Det
            betyder egentligen skillnaden mellan liv och död för en del av
            de här nationerna.
          </note>
          <note>
            Utfasningen av fossila subventioner är en viktig fråga globalt.
            Sverige jobbar också för det. Det är mycket internationellt och
            globalt, och även hemmavid tittar vi på det. Framför allt de icke
            skatterelaterade fossila subventionerna är riktigt skadliga och
            måste fasas ut.
          </note>
          <note type="speaker">
            Anf. 68 JENS HOLM (V):
          </note>
          <note>
            Herr talman! Jag skulle gärna vilja veta vilka miljöskadliga
            subven ­ tioner som regeringen ämnar fasa ut. Naturvårdsverket
            har gjort en kart ­ läggning som uppdaterades 2011 över de miljöskadliga
            subventionerna i Sverige. Om man sammanfattar de subventionerna
            blir det ungefär 50 mil ­ jarder kronor i subventioner till ökade
            utsläpp, till köttproduktion, till fiskeindustrin, till nedsatt
            koldioxidskatt för industrin, till ett reseavdrag som gynnar människor
            i storstäder men inte på landsbygd och så vidare.
          </note>
          <note>
            Eftersom detta är en så viktig fråga för Sverige också internationellt
            och vi driver den gentemot andra länder skulle jag vilja fråga
            klimat- och miljöministern: Borde inte Sverige ha en handlingsplan
            för att fasa ut våra egna miljöskadliga subventioner? Borde vi
            inte städa rent framför egen dörr, nu när vi uppmanar andra länder
            att göra det?
          </note>
          <note type="speaker">
            Anf. 69 Klimat- och miljöminister ÅSA ROMSON (MP):
          </note>
          <note>
            Herr talman! Jo, Sverige städar upp framför egen dörr genom att
            vi är ett av de få länder som bland annat ger ut den typen av
            rapporter från våra expertmyndigheter, i enlighet med det samarbete
            som vi har inom OECD, som bedriver ett viktigt internationellt
            arbete som vi stöder.
          </note>
          <note>
            Vi har varit initiativtagare till det bredare upprop som nu bland
            annat Nya Zeeland och flera av de nordiska länderna har drivit
            på internationellt, för att säkerställa att man jobbar hårt med
            att ta bort miljöskadliga subventioner. Vi ser mycket positiva
            exempel i bland annat Indonesien, där man lyckosamt har kunnat
            göra en större reform inom ett land som har potentiellt stora
            problem. Genom att ta bort miljöskadliga subventioner i bränslesektorn
            kan man faktiskt få resurser för att satsa på klimatarbete.
          </note>
          <note>
            Vi redovisar mycket tydligt i budgeten – det sker varje år i
            Sverige, och det är glädjande att det stöds av Vänsterpartiet
            – hur vi jobbar med detta i Sverige. Där redovisas att det är
            de icke skatterelaterade fossila subven ­ tionerna som är prioriterade.
            Utöver det gör vi naturligtvis annat. Vi tillsät ­ ter till exempel
            en utredning om flygskatt. Det är ett sätt att komma vidare och
            tydliggöra att vi har mer att göra.
          </note>
          <note>
            Den gröna skatteväxlingen
          </note>
          <note type="speaker">
            Anf. 70 LARS TYSKLIND (L):
          </note>
          <note>
            Herr talman! Som grön liberal har också jag en fråga till klimat-
            och miljöminister Åsa Romson. Det kanske blir lite enkelriktat,
            men det har möjligen att göra med att klimatförhandlingarna i
            Paris har påbörjats. Det är helt självklart att globala utmaningar
            kräver globala lösningar, men jag skulle vilja se kopplingen till
            den nationella politiken.
          </note>
          <note>
            Som liberaler anser vi att politikens uppgift är att sätta upp
            ekonomiska styrmedel som främjar klimatsmarta lösningar i Sverige,
            så att Sverige även kan vara ett föredöme för andra länder. Då
            handlar det bland annat om det vi brukar kalla grön skatteväxling,
            det vill säga sänkt skatt på arbete och företagande, vilket ger
            utrymme för höjda skatter på miljö- och klimatsidan.
          </note>
          <note>
            Nu höjs skatten med ungefär 32 miljarder. Det drabbar främst
            jobb och företagande. Min fråga till ministern är: Vad hände med
            den gröna skatteväxlingen?
          </note>
          <note type="speaker">
            Anf. 71 Klimat- och miljöminister ÅSA ROMSON (MP):
          </note>
          <note>
            Herr talman! Även jag tycker att det är viktigt att koppla ihop
            interna ­ tionell politik och nationell, inte minst därför att
            klimatfrågorna är både nationella och internationella. Det är
            precis som Lars Tysklind säger: Vi måste driva på ett klimatarbete
            i Sverige som också kan ge ringar på vattnet i andra länder. Det
            är bara genom att ta vårt ansvar här hemma som vi med trovärdighet
            kan säga till andra länder att de ska ta sitt ansvar.
          </note>
          <note>
            Ett litet exempel är att regeringen försöker se hur vi kan gynna
            svensk exportindustri genom klimatanpassade reformer. Där finns
            till exempel framgången hos ett av de svenska storföretagen med
            att ta fram en elbuss , något som är oerhört intressant inte bara
            för det svenska bussnätet på orter där man kan få mindre utsläpp
            utan också i stora länder som Indien, som är en av de aktörer
            som verkligen måste vändas runt för att vi ska få ett bra, starkt
            avtal och också minskade utsläpp. Det tycker vi är viktigt.
          </note>
          <note>
            Jag får återkomma till den gröna skatteväxlingen. Där välkomnar
            jag de förslag som Liberalerna har talat om beträffande miljöskatter.
          </note>
          <note type="speaker">
            Anf. 72 LARS TYSKLIND (L):
          </note>
          <note>
            Herr talman! Frågan kvarstår om vad som händer med den gröna
            skatteväxlingen. Jag kan ändå konstatera att vi liberaler tycker
            att det är självklart att tillväxt, utveckling och marknadsekonomi
            är centrala delar i klimatarbetet. Från vår sida har vi redan
            i årets budget lagt fram en del förslag som handlar om differentierade
            reseavdrag för storstäder och landsbygd, höjda fordonsskatter
            och kemikalieskatter med mera. Vi har lagt ytterliga ­ re förslag
            som vi har diskuterat på vårt landsmöte.
          </note>
          <note>
            Vi ser att detta är en framkomlig väg. Men det handlar om ett
            slags nollsummespel, där det inte bara handlar om att höja skatter
            rakt över utan också handlar om att vi sänker skatt på jobb och
            företagande så vi får utrymme att höja miljö- och klimatskatter.
            Det är väl det som är skatteväxling. Nu handlar det mest bara
            om skattehöjning.
          </note>
          <note>
            Frågan är: Vad hände med den gröna skatteväxlingen?
          </note>
          <note type="speaker">
            Anf. 73 Klimat- och miljöminister ÅSA ROMSON (MP):
          </note>
          <note>
            Herr talman! För att riskera att provocera fram en debatt som
            vi höll här i kammaren väldigt många gånger under förra mandatperioden
            – om vad som hände med skatteväxlingen – kan vi väl konstatera
            att den tidigare alliansstyrda regeringen och den nuvarande socialdemokratiska
            och miljöpartistiska regeringen har olik a syn på hur mycket skatter
            Sver ige behöver få in för att upprätthålla en god välfärd och
            hur bra det är för att stärka Sverige.
          </note>
          <note>
            Där tror jag egentligen att hela svaret ligger på frågan hur
            den här regeringen har hanterat att den förra regeringen sänkte
            skatterna med öv er 100 miljarder. Det är därifrån det kommer.
          </note>
          <note>
            Jag välkomnar Liberalernas initiativ till att titta på smarta
            kemikalieskatter och fordonsskatter inom ett system som bonus–
            malus . Det är något som behandlas i en utredning som regeringen
            har tagit initiativ till och kommer att fullfölja.
          </note>
          <note>
            Men jag sätter ett frågetecken för den nya retorik som Liberalerna
            har, med tanke på hur bryskt man säger nej till det som verkligen
            betyder något i klimatsammanhang. Det är skatterna på bensin och
            diesel, som nu kommer att skrivas upp i enlighet med plånboken.
          </note>
          <note>
            Det statliga riskkapitalet
          </note>
          <note type="speaker">
            Anf. 74 ANNA WALLÉN (S):
          </note>
          <note>
            Herr talman! Jag har en fråga till närings- och innovationsminister
            Mikael Damberg. Regeringen har satt ett mål om att Sverige ska
            ha EU:s lägsta arbetslöshet till år 2020. För att nå det målet
            krävs det en aktiv näringspolitik.
          </note>
          <note>
            Vi riksdagsledamöter är ofta ute och besöker företag runt om
            i landet.
          </note>
          <note>
            Det är ofta två utmaningar eller problem som tas upp och som
            vi får som medskick till regeringen. Det gäller kompetensförsörjningen
            och att många företag har svårt att hitta personal med rätt utbildning.
            Det gäller också tillgången till kapital och till riskkapital.
          </note>
          <note>
            Det statliga riskkapitalet har fått ganska mycket kritik – med
            all rätt, skulle jag vilja säga. Det handlar om att det statliga
            riskkapitalet ofta har kommit in i ett för sent skede. Det handlar
            om att det har varit spretigt. Det handlar också om att det har
            varit mycket ineffektivt.
          </note>
          <note>
            Jag vill fråga närings- och innovationsminister Mikael Damberg
            vad regeringen avser att göra för att förbättra den statliga riskkapitalförsörjningen.
          </note>
          <note type="speaker">
            Anf. 75 Närings- och innovationsminister MIKAEL DAMBERG (S):
          </note>
          <note>
            Herr talman! Jag tackar för frågan. Jag delar helt bilden av
            att detta är två av de stora utmaningar som vi står inför för
            att klara växande och anställande företag runt om i Sverige. När
            vi har företag som i dag är i en fas där konjunkturen går mycket
            bra – vi har över 3 procents tillväxt i svensk ekonomi, vi ser
            att exporten drar och vi ser att det är ökade problem med brist
            på arbetskraft inom flera sektorer – blir utbildningspolitiken
            och matchningspolitiken helt avgörande för att tillgodose dessa
            företag med arbetskraft, så att de inte tvingas tacka nej till
            order. Det är också detta som speglas i regeringens budget, där
            det görs en enorm satsning på utbildning som också länkas till
            näringslivets behov.
          </note>
          <note>
            Den andra delen handlar om riskkapitalet. Där har regeringen
            annonserat att det kommer en proposition i mars nästa år. Det
            har gjorts en snabbutredning, remissynpunkterna har kommit och
            nu jobbar vi i Regeringskansliet med att ta fram en proposition
            för att stöpa om det statliga riskkapitalet för att få mer utväxling
            av växande företag.
          </note>
          <note type="speaker">
            Anf . 76 ANNA WALLÉN (S):
          </note>
          <note>
            Herr talman ! Jag börjar med att be om ursäkt för att jag knappt
            hann ställa min fråga till närings- och innovationsministern.
          </note>
          <note>
            Fyra av fem jobb skapas i små och medelstora företag. Därför
            är tillgången till riskkapital så oerhört viktig för att företag
            ska kunna starta och kunna skapa fler jobb i Sverige.
          </note>
          <note>
            Vi har många innovativa personer och företag i Sverige som behöver
            tillgång till riskkapital i ett tidigt skeende. Det har regeringen
            antagligen lite lösningar på i den proposition som kommer i början
            av nästa år.
          </note>
          <note>
            Jag vill också ställa en annan fråga till närings- och innovationsminister
            Mikael Damberg. För många av dessa företag är Sverige en för liten
            marknad. Många av dessa innovativa företag behöver genast ut i
            stora vida världen. Vad kan regeringen göra för att underlätta
            denna resa?
          </note>
          <note type="speaker">
            Anf. 77 Närings- och innovationsminister MIKAEL DAMBERG (S):
          </note>
          <note>
            Herr talman! När det gäller riskkapital är det helt korrekt att
            nystartade företag ofta har svårt att få tag i finansiering. Man
            är inte alltid intresserad av att ge privat kapital i de första
            faserna när riskerna är mycket stora. Där har staten en specifik
            roll att kunna gå in tidigt och locka privat kapital för att göra
            det möjligt för dessa innovationer att blomstra. Här har vi fått
            kritik tidigare. Nu tar vi ett omtag kring det. Men det handlar
            inte bara om riskkapital, utan det handlar också om banklån. Sedan
            finanskrisen har vi sett att det inte minst för små och medelstora
            företag har blivit mycket svårare och dyrare att låna pengar till
            vanliga investeringar för att bygga ut sin verksamhet. Detta är
            också en av de saker som vi räknar med finns med i den proposition
            om det statliga riskkapitalet och om att utveckla den verksamheten
            som kommer i mars.
          </note>
          <note>
            Dessutom har regeringen lagt fram en exportstrategi där vi fokuserar
            framför allt på att hjälpa små och medelstora företag att ta steget
            ut på världsmarknaden. Ett exporterande företag är nämligen ett
            växande företag.
          </note>
          <note>
            Vattendirektivet och de mindre vattenkraftsproducenterna
          </note>
          <note type="speaker">
            Anf. 78 MAGNUS OSCARSSON (KD):
          </note>
          <note>
            Herr talman! Jag vill ställa min fråga till miljöministern. Under
            förra veckan hade Kristdemokraterna ett seminarium om vattendirektivet.
            Med bestörtning fick vi höra många exempel på enskilda dammägare
            och lantbrukare som drabbas genom att de tvingas betala många
            miljoner för att ta bort och riva ut väl fungerande sågverk, kvarnar
            och små vattenkraftverk. Det är livsverk som går till spillo.
            Vi talar inte om stora statliga elkraftsbolag utan om små enskilda
            dammägare med begränsade ekonomier.
          </note>
          <note>
            Min fråga till miljöministern är följande: Tycker miljöministern
            att det är rimligt att alla kostnader ska läggas på den enskilda
            privatpersonen i enlighet med detta?
          </note>
          <note type="speaker">
            Anf. 79 Klimat- och miljöminister ÅSA ROMSON (MP):
          </note>
          <note>
            Herr talman! Det är ett ganska komplext område som berörs. Vattendirektivet
            är i sin förlängning ett viktigt direktiv i EU – att alla EU:s
            medlemsstater jobbar för en god vattenkvalitet. Det är inte minst
            viktigt i ett land som Sverige som är så vattenrikt. Vår livsmedelsproduktion
            och vår välfärd i form av rent vatten och ren luft bygger på att
            vi klarar vattenfrågorna.
          </note>
          <note>
            Här finns det stora utmaningar. Den utmaning som handlar om det
            strömmande vattnet gäller den biologiska mångfalden, där många
            svenska vattendrag är starkt påverkade därför att vi historiskt
            har haft en stor damm- och kraftverksamhet. Detta måste man kunna
            modernisera, och man måste kunna ta steg för att göra det.
          </note>
          <note>
            Jag vet att det finns många som sitter och funderar just på hur
            dessa steg ska tas och i vilken ordning. Den förra regeringen
            tog en rad steg genom att ge särskilda direktiv till länsstyrelserna.
            Detta har utfallit med en viss aktivitet som har rönt stor kritik
            i dag från Alliansens ledamöter. Regeringen försöker vara lyhörd
            och hitta lösningar.
          </note>
          <note type="speaker">
            Anf. 80 MAGNUS OSCARSSON (KD):
          </note>
          <note>
            Herr talman! Jag tackar miljöministern för svaret.
          </note>
          <note>
            Vi fick många frågor på detta seminarium. Det berättades att
            många av de små vattenkraftverken faktiskt ger mycket energi.
            Min fråga är då: Är det viktigt för miljöministern? Det borde
            vara det.
          </note>
          <note>
            Jag tänker också på alla lantbrukare som har förlorat mycket
            åkermark som kommer att läggas under vatten. Vad tänker ministern
            om detta?
          </note>
          <note type="speaker">
            Anf. 81 Klimat- och miljöminister ÅSA ROMSON (MP):
          </note>
          <note>
            Herr talman! Det blir lite svårt att gissa sig till den exakta
            kontexten på detta seminarium. Det låter som ett mycket intressant
            seminarium. Jag hoppas att Kristdemokraterna kände att de fick
            sig något till livs.
          </note>
          <note>
            Jag ska ta upp två saker. När det gäller ägare till små vattenkraftverk
            ska vi vara tydliga med att de små vattenkraftverken har ringa
            betydelse för energitillgången och för säker tillgång till god
            energi i Sverige. De står för några få procent av produktionen.
            Av energiskäl, och därmed klimatskäl, har de inte någon stor påverkan.
            Däremot har de stora kulturella värden. De kan naturligtvis också
            ha ett substantiellt ekonomiskt värde för den enskilda ägaren.
            Vattenkraften är i dag den lönsammaste energiproduktionen i Sverige.
            Därför tvivlar jag inte alls på detta. Det är också därför som
            jag säger att detta är en problematik som vi måste titta på. Vilka
            steg ska vi gå framåt i fråga om lagstiftning? Vi kan nämligen
            inte ha den ordningen i Sverige att vi i alla andra sektorer ställer
            moderna miljökrav men gör undantag för hela denna sektor.
          </note>
          <note>
            Det ekonomiska stödet till regionala flygplatser
          </note>
          <note type="speaker">
            Anf . 82 CHRISTIAN HOLM BARENFELD (M):
          </note>
          <note>
            Herr talman! Jag har en fråga till infrastrukturministern gällande
            flyget och de regionala flygplatserna.
          </note>
          <note>
            Flyget är en viktig del av vår infrastruktur, och landets regionala
            flygplatser har under en lång tid stått inför stora utmaningar
            och gör det fortfarande. Större delen av flygplatserna drivs i
            dag i icke-statlig regi. De drivs i regional regi, oftast av regioner
            eller kommuner. Med EU:s nya riktlinjer tillåts inte ekonomiskt
            stöd om flygplatserna inte uppfattas som tjänster av allmänt ekonomiskt
            intresse – så kallade SGEI-kriterier ska uppfyllas. Då tillåts
            stödet.
          </note>
          <note>
            Detta har man ansökt om, men EU-kommissionen har varit ifrågasättande.
            Det har också Trafikverket och regeringen varit. Vad gör infrastrukturministern
            för att säkerställa denna viktiga del av vår infrastruktur, så
            att vi även i framtiden har väl fungerande regionala flygplatser?
          </note>
          <note type="speaker">
            Anf. 83 Statsrådet ANNA JOHANSSON (S):
          </note>
          <note>
            Herr talman! Jag tackar för frågan. Precis som ledamoten säger
            har regelverket för statsstöd till flygplatser inom EU gjorts
            om. Just under 2015 är det en övergångsperiod då regelverket går
            från det som har gällt tidigare till någonting annat. Det har
            ställt till med en del bekymmer.
          </note>
          <note>
            Regeringen delar uppfattningen att de lokala och regionala flygplatser
            ­ na har en mycket viktig funktion i vårt land som har stora avstånd
            och där behovet av att kunna röra sig är mycket stort. Därför
            anser vi att det är viktigt med stödet till dessa flygplatser,
            så att de ska kunna fortsätta att verka.
          </note>
          <note>
            Detta stöd ifrågasätts egentligen inte. Vad det handlar om är
            att anpassa sig till ett nytt regelverk. Från statens sida ligger
            stödet kvar på samma nivåer som tidigare. Däremot behöver det
            utrönas att man faktiskt uppfyller EU:s kriterier för att kunna
            tillhöra denna krets av flygplatser.
          </note>
          <note type="speaker">
            Anf . 84 CHRISTIAN HOLM BARENFELD (M):
          </note>
          <note>
            Herr talman! De statliga flygplatserna berörs inte så mycket
            av det som pågår, utan det är de regionala flygplatserna som berörs.
            Utmaningen är givetvis att EU gör en granskning och är kritiskt
            ifrågasättande, men också att Näringsdepartementet och framför
            allt Trafikverket tillfälligt stoppade utbetalningar av stöd till
            vissa flygplatser. Men detta överklagades och man gav med sig
            för att man hade agerat på ett sätt som man kanske inte skulle
            ha gjort.
          </note>
          <note>
            Det är viktigt att regeringen och de svenska myndigheterna i
            det här läget är med och bedriver ett aktivt lobbyarbete gentemot
            EU-kommissio ­ nen och påvisar att förutsättningarna ser lite
            olika ut i olika delar av Europa och att det här är en oerhört
            viktig del av vår infrastruktur. Jag hoppas att ministern fortsätter
            att göra det, och jag förstår att det är en konflikt mellan de
            två regeringspartierna om vikten av detta.
          </note>
          <note type="speaker">
            Anf. 85 Statsrådet ANNA JOHANSSON (S):
          </note>
          <note>
            Herr talman! Nej, i det här fallet finns det faktiskt ingen som
            helst konflikt vare sig mellan myndigheterna och regeringen eller
            inom regeringen, utan vad det handlar om här är att de regionala
            och lokala flygplatserna behöver anpassa sig efter ett regelsystem
            som EU har för att kunna vara mottagare av ett stöd utan att det
            blir ett otillåtet statsstöd. Då handlar det bland annat om att
            man inte ska ha mer än 250 000 passagerare per år och en del andra
            kriterier som bör vara uppfyllda, och dessa kriterier har delvis
            förändrats.
          </note>
          <note>
            Trafikverket är den myndighet som har regeringens uppdrag att
            betala ut stöden. Det ska ske på ett sätt som säkerställer att
            en flygplats inte får stöd på felaktiga grunder, för då är det
            nämligen flygplatsen som drabbas av att bli återbetalningsskyldig.
            Därför är det väldigt viktigt att säkerställa att man följer de
            regler som finns.
          </note>
          <note>
            Trafikverket säger att det här är ett övergående problem. Det
            uppstår i år eftersom man går från ett regelsystem till ett annat.
            Men det finns ingen politik alls i detta.
          </note>
          <note>
            Vapenlagstiftningen
          </note>
          <note type="speaker">
            Anf. 86 MAGNUS PERSSON (SD):
          </note>
          <note>
            Herr talman! Jag skulle vilja ställa min fråga till vice statsminister
            Åsa Romson.
          </note>
          <note>
            I november lade EU-kommissionen fram ett skarpt förslag om striktare
            vapenregler till följd av den senaste tidens terrorhandlingar,
            ett förslag som innefattar ett förbud mot privat innehav av vissa
            halvautomatiska jakt- och sportskyttevapen. Skulle detta förslag
            gå igenom skulle det bli ett dråpslag mot tusentals jägare och
            sportskyttar i Sverige.
          </note>
          <note>
            Min fråga är därför ganska enkel: Står regeringen bakom det yttrande
            som dess företrädare har gjort i EU där man till stora delar ställer
            sig bakom kommissionens förslag, eller kommer man att ta strid
            för svenska jägare och sportskyttar?
          </note>
          <note type="speaker">
            Anf. 87 Klimat- och miljöminister ÅSA ROMSON (MP):
          </note>
          <note>
            Herr talman! Regeringen vill ha en tuffare lagstiftning, också
            i EU, när det gäller vapendirektivet. Men vi vill definitivt att
            det ska ta hänsyn till förhållandena i medlemsländerna. För svensk
            del vill vi inte att de ändringar som görs i vapendirektivet ska
            leda till ett onödigt besvär för svenska jägare, utan vi vill
            säkerställa att undantaget fortsätter att respekteras. Det är
            viktigt att få en starkare lagstiftning men naturligtvis också
            viktigt att den fungerar i praktiken. Då är det ju inte svenska
            jägares vapen som lagstiftningen riktar in sig på, utan de ska
            undantas.
          </note>
          <note type="speaker">
            Anf. 88 MAGNUS PERSSON (SD):
          </note>
          <note>
            Herr talman! En kort följdfråga: Tycker vice statsministern att
            kollektiv bestraffning av laglydiga medborgare är rätt väg att
            gå i kampen mot terrorismen?
          </note>
          <note type="speaker">
            Anf. 89 Klimat- och miljöminister ÅSA ROMSON (MP):
          </note>
          <note>
            Herr talman! Förlåt, jag hörde inte frågan.
          </note>
          <note type="speaker">
            (MAGNUS PERSSON (SD):
          </note>
          <u who="unknown" xml:id="i-ee2f5411a6f2e3fd-0">
            <seg>
              Tycker vice statsministern att kollektiv bestraffning av laglydiga
              medborgare är rätt väg att gå i kampen mot ter ­ rorismen?)
            </seg>
          </u>
          <note>
            Herr talman! Såklart tycker vi generellt att kollektiv bestraffning
            inte är någon bra metod, inte i någon del av samhället. Vår uppfattning
            är att en gemensam tuffare vapenlagstiftning i EU är på sin plats.
            Men vi ser ingen anledning att för den skull skapa onödigt besvär
            för svenska jägare.
          </note>
          <note>
            Jag hoppas att jag var tydlig i mitt svar.
          </note>
          <note>
            Värdlandsavtalet
          </note>
          <note type="speaker">
            Anf. 90 PAULA HOLMQVIST (S):
          </note>
          <note>
            Herr talman! Min fråga riktas till försvarsminister Peter Hultqvist
            och gäller det värdlandsavtal som riksdagen ska rösta om nästa
            år.
          </note>
          <note>
            Kan det bli så att Sverige i och med värdlandsavtalet blir påtvingat
            kärnvapen?
          </note>
          <note type="speaker">
            Anf. 91 Försvarsminister PETER HULTQVIST (S):
          </note>
          <note>
            Herr talman! Tack för frågan! Svaret är nej. Det finns ingen
            grund för den typen av farhåga eller påstående.
          </note>
          <note>
            Värdlandsavtalet reglerar tullfrihet, trafikskadelagen, skyddslagen,
            trafikförsäkringsförordningen, utlänningsförordningen och skyddsförordningen.
            Det är den typen av regelverk som det handlar om.
          </note>
          <note>
            Det handlar om att underlätta för den övningsverksamhet som redan
            pågår och som sker på svensk regerings inbjudan. Allt som sker
            på svenskt territorium, om värdlandsavtalet också beslutas i riksdagen,
            kommer att ske på inbjudan av svensk regering. Det syftar främst
            till att klara ut övningsverksamheten. I en kris- eller krigssituation
            har man naturligtvis förberett sig för att ge alternativt ta emot
            hjälp.
          </note>
          <note type="speaker">
            Anf . 92 PAULA HOLMQVIST (S):
          </note>
          <note>
            Herr talman ! Jag tackar försvarsministern för svaret som var
            väldigt tydligt.
          </note>
          <note>
            En följdfråga: Vilka fördelar ser försvarsministern med värdlandsavtalet?
          </note>
          <note type="speaker">
            Anf. 93 Försvarsminister PETER HULTQVIST (S):
          </note>
          <note>
            Herr talman! Jag nämnde inledningsvis att allt detta kommer att
            underlätta den övningsverksamhet och allt det samarbete som redan
            pågår. Det är helt enkelt en hel del byråkrati som försvinner.
            Samtidigt är det något som kan stärka Sverige i en situation av
            civil eller annan typ av kris att man har hunnit förbereda sig
            för att hantera en sådan situation. Här handlar det inte bara
            om att man ska ta emot hjälp, utan det handlar också om att man
            kan komma att ge hjälp, beroende på vad det handlar om. Vi ska
            ha dessa dubbla perspektiv när vi betraktar det här.
          </note>
          <note>
            Vi har i dag ett omfattande samarbete när det gäller övningsverksamhet,
            och jag tycker inte att det finns anledning att upprätthålla onödig
            byråkrati kring detta.
          </note>
          <note>
            Sänkningen av restaurangmomsen
          </note>
          <note type="speaker">
            Anf. 94 HANS ROTHENBERG (M):
          </note>
          <note>
            Herr talman! För snart fyra år sedan införde alliansregeringen
            en sänkning av restaurangmomsen. Det var för att möta en bransch
            som hade haft problem med mycket svartarbete och låg lönsamhet.
            Det fanns en orättvisa i momssatser i livsmedelshandeln.
          </note>
          <note>
            Nu har Konjunkturinstitutet, nästan fyra år senare, kommit med
            en utvärdering. Det visar sig att Konjunkturinstitu tet bedömer
            att det blivit ca 6 procent fler anställda inom restaurangbranschen
            än vad det hade blivit om restaurangmomsen inte hade sänkts. Det
            motsvarar 6 000 människor. Det här är många som har varit i utanförskap.
          </note>
          <note>
            Jag skulle vilja fråga näringsministern: Tycker näringsministern
            i efterhand att det var en bra reform?
          </note>
          <note type="speaker">
            Anf. 95 Närings- och innovationsminister MIKAEL DAMBERG (S):
          </note>
          <note>
            Herr talman! Först vill jag säga att jag än så länge inte har
            hunnit läsa den rapport som det hänvisas till. Men jag kan lugna
            ledamoten med att regeringen har valt att inte förändra restaurangmomsen,
            eftersom vi ser att det inte vore en adekvat åtgärd i det här
            läget.
          </note>
          <note>
            Vi ser en restaurangnäring men också en besöksnäring som växer
            kraftigt i Sverige. Det är inte bara restaurangnäringen, utan
            väldigt många delar inom besöksnäringen går väldigt bra i Sverige
            i dag. Från regeringens sida gör vi också insatser för att ytterligare
            förstärka den, inte minst genom mer av internationell marknadsföring.
            Det är en del av en modern exportpolitik att se till att fler
            människor besöker vårt vackra land, stannar här och spenderar
            en del pengar, kanske också på restauranger runt om i Sverige.
          </note>
          <note type="speaker">
            Anf. 96 HANS ROTHENBERG (M):
          </note>
          <note>
            Herr talman! Tack, ministern, för svaret.
          </note>
          <note>
            Vi har också noterat att regeringen inte haft för avsikt att
            justera restaurangmomsen uppåt.
          </note>
          <note>
            Konjunkturinstitutet är inte vilken bedömare som helst. Det är
            en statlig myndighet, och det finns väldigt mycket trovärdighet
            i det Konjunkturinstitutet säger. Jag rekommenderar ministern
            att ta del av den fördjupade undersökningen.
          </note>
          <note>
            Syftet med den här reformen, som ju hängde ihop med andra reformer
            som regeringen har gjort justeringar i, var framför allt att se
            till att många människor som hade stått utanför arbetsmarknaden
            kunde komma in och få arbeta. Det handlar om långtidsarbetslösa,
            det handlar om människor med utländsk bakgrund och det handlar
            om människor med lägre utbildning.
          </note>
          <note>
            När vi nu ser att reformen har gett effekt skulle jag vilja fråga
            näringsministern: Finns det några fler insatser som regeringen
            är beredd att göra? Då menar jag riktiga insatser, inte traineejobb
            och låtsasåtgärder.
          </note>
          <note type="speaker">
            Anf. 97 Närings- och innovationsminister MIKAEL DAMBERG (S):
          </note>
          <note>
            Herr talman! Bara en reflektion kring den föregående regeringens
            skattepolitik. Det var ju inte bara den här effekten av den, utan
            vi ser flera andra effekter.
          </note>
          <note>
            En effekt var att man lämnade efter sig ett stort budgetunderskott
            som vi från regeringens sida i dag fortfarande jobbar med att
            beta av.
          </note>
          <note>
            En annan effekt var att man gång på gång valde skattesänkningar
            i stället för investeringar i skolan. Vi ser en väldig utmaning
            i svensk skola i dag. Svensk skola tappar kunskapsmässigt mest
            i hela OECD-området.
          </note>
          <note>
            Regeringen har i stället valt att investera kraftfullt i mer
            satsningar på lärare, högre löner och tidiga insatser. Vi gör
            också stora investeringar i bostadsbyggande, och vi ser nu att
            bostadsbyggandet ökar över hela landet. Vi gör satsningar på till
            exempel exportpolitiken, som jag nämnde tidigare, för att se till
            att få fler växande företag. När man gör skattejusteringar är
            det viktigt att man gör dem ansvarsfullt för att behålla en stark
            ekonomi, men också för att behålla en hög kvalitet i den offentliga
            verksamheten, inte minst i svensk skola.
          </note>
          <note>
            Återvändandeavtal med Afghanistan
          </note>
          <note type="speaker">
            Anf. 98 BORIANA ÅBERG (M):
          </note>
          <note>
            Herr talman! Min fråga går till klimat- och miljöminister Åsa
            Romson och är av allmänpolitisk karaktär.
          </note>
          <note>
            Legitimiteten i asylsystemet bygger på att den som har fått avslag
            också ska lämna landet. Men det fungerar inte alltid i praktiken.
            Särskilt svårt är det att avvisa personer till Afghanistan, eftersom
            myndigheterna där inte medverkar i mottagandet av sina egna medborgare.
          </note>
          <note>
            På fredag kommer Afghanistans president Ashraf Ghani att träffa
            statsminister Stefan Löfven . Kommer statsministern att ta upp
            frågan om ett återvändandeavtal med Afghanistan?
          </note>
          <note type="speaker">
            Anf. 99 Klimat- och miljöminister ÅSA ROMSON (MP):
          </note>
          <note>
            Herr talman! Ja, det är en av de frågor som jag har uppfattat
            finns på agendan. Nu har jag inte fått den exakta agendan. Det
            är sådant som förändras allteftersom man har kontakt mellan delegationerna.
            Men det är en av de intressanta frågorna att diskutera, naturligtvis
            utöver läget i Afghanistan.
          </note>
          <note>
            Afghanistan är ett land som Sverige har en enormt stor biståndsinsats
            i. Det är ett land där vi har haft en stark involvering inklusive
            stöd till den militära närvaron. Vi är väldigt bekymrade över
            Afghanistans stabilitet, inte minst för de människor som är där,
            men också med tanke på de många flyktingar världen över som kommer
            från Afghanistan och som kanske skulle vilja återvända.
          </note>
          <note>
            Om människor i Sverige av afghanskt ursprung kan återvända är
            det väldigt bra. Såvitt jag är informerad är det en av punkterna
            på agendan.
          </note>
          <note type="speaker">
            Anf. 100 BORIANA ÅBERG (M):
          </note>
          <note>
            Herr talman! Jag tackar miljöministern för svaret. Det låter
            bra att båda partierna i samarbetsregeringen har diskuterat denna
            fråga och att miljöministern är informerad om vad samtalen kommer
            att handla om.
          </note>
          <note>
            I dag är Afghanistan en av de största mottagarna av svenskt bistånd,
            som miljöministern påpekade. Fram till 2019 kommer vårt land att
            bidra med nästan 5 miljarder kronor. Har regeringen några tankar
            på att villkora detta bistånd med krav på exempelvis lika rättigheter
            för kvinnorna, bekämpning av korruption och ett bättre mottagande
            av de ensamkommande ungdomar som inte får asyl i Sverige?
          </note>
          <note type="speaker">
            Anf. 101 Klimat- och miljöminister ÅSA ROMSON (MP):
          </note>
          <note>
            Herr talman! Sveriges starka biståndsengagemang i Afghanistan
            innebär, som jag redogjorde för i mitt förra inlägg, ett arbete
            för långsiktig stabilitet och utveckling. Sverige är verkligen
            pådrivande, både genom de insatser som det civila samhället gör
            och som får stöd från staten och genom de bilaterala relationer
            som vi har med Afghanistan, i att stärka institutionellt demokratiuppbyggande
            och inte minst mänskliga rättigheter. Frågar man människor i Sverige
            vad som är viktigast för att utveckla Afghanistan tror jag att
            många kommer att svara att det är en jämlik skola där flickorna
            får rätt till skolgång. Det är också bland annat detta de svenska
            insatserna prioriterar.
          </note>
          <note>
            Den andra frågan handlade om ensamkommande flyktingbarn. Det
            är helt riktigt att många av dem har afghanskt ursprung. Anledningen
            till att det är många med det ursprunget som nu söker sig till
            Sverige är inte att de flyr direkt från Afghanistan, utan att
            de flyr från Mellanöstern, där länder har drivit en politik som
            antingen stänger dem ute eller skickar dem till Syriens krig.
          </note>
          <note>
            Tågtrafikens tillförlitlighet vintertid
          </note>
          <note type="speaker">
            Anf. 102 JOHAN ANDERSSON (S):
          </note>
          <note>
            Herr talman! Min fråga vänder sig till statsrådet Anna Johansson.
          </note>
          <note>
            Det blir alltmer angeläget att minska klimatpåverkan inom transportsektorn.
            Som ett led i det arbetet är det oerhört angeläget att en större
            del av transporterna förs över från väg till järnväg. Då är det
            naturligtvis också oerhört viktigt att man har en stark tilltro
            till järnvägen. Vi måste kunna lita på att tågen går i tid och
            att de kommer fram när vi har tänkt att de ska komma fram, det
            vill säga enligt tidtabell.
          </note>
          <note>
            De senaste åren har resenärerna dessvärre fått vänja sig vid
            ganska stora förseningar vintertid, inställda tåg, överfulla perronger
            med mera. Nu har regeringen lagt till 1,24 miljarder när det gäller
            underhållssatsningar för 2016. Min konkreta fråga till statsrådet
            är: På vilket sätt arbetar regeringen för att säkerställa att
            tågtrafiken kommer att gå i vinter?
          </note>
          <note type="speaker">
            Anf. 103 Statsrådet ANNA JOHANSSON (S):
          </note>
          <note>
            Herr talman! Det finns egentligen flera delar i frågan. Delvis
            handlar det om järnvägens skick överlag, och det lämnar en del
            övrigt att önska. De 1,24 miljarder som nämndes kommer naturligtvis
            att vara oerhört viktiga för att öka kvaliteten i järnvägsanläggningen
            och öka tillförlitligheten. Det kommer inte att vara något arbete
            som kan avslutas väldigt snabbt, utan det kommer att behöva pågå
            under ganska lång tid.
          </note>
          <note>
            Men det handlar naturligtvis också om att just inför vintern
            göra de förberedelser som krävs för att trafiken ska kunna gå
            så smärtfritt som möjligt. Jag har haft möten med alla delar av
            järnvägssystemet, det vill säga operatörer, Trafikverket och entreprenörer.
            De har ett väldigt omfattande förberedelsearbete som också sker
            i samverkan, och de redogör för många åtgärder som sammantaget
            gör att jag känner mig relativt trygg med att det åtminstone ska
            fungera bättre den här vintern än tidigare vintrar.
          </note>
          <note type="speaker">
            Anf . 104 JOHAN ANDERSSON (S):
          </note>
          <note>
            Herr talman ! Jag är nöjd med svaret.
          </note>
          <note>
            Asylsökandes boendesituation
          </note>
          <note type="speaker">
            Anf. 105 DÉSIRÉE PETHRUS (KD):
          </note>
          <note>
            Herr talman! Jag har en fråga till vice statsminister Åsa Romson
            om boendesituationen för asylsökande.
          </note>
          <note>
            Det är ett jättehårt tryck nu. Mottagningssystemet står inför
            enormt stora utmaningar. Bland dem som öppnar asylboenden finns
            många nya aktörer som kanske inte riktigt har erfarenhet av detta.
            Det man egentligen har ansvar för är att ge tak över huvudet.
          </note>
          <note>
            Men nu hör vi rapporter om flera kristna som blir attackerade
            på boendena. Det här är oacceptabelt. Vi måste ha nolltolerans.
            På vilket sätt avser statsrådet Åsa Romson att ta tag i den här
            viktiga frågan?
          </note>
          <note type="speaker">
            Anf. 106 Klimat- och miljöminister ÅSA ROMSON (MP):
          </note>
          <note>
            Herr talman! Som Désirée Pethrus säger råder en väldigt allvarlig
            si ­ tuation i Sverige just nu när det gäller att tillfredsställa
            grundläggande be ­ hov för de flyktingar och asylsökande som har
            kommit hit. Där blir natur ­ ligtvis boendet en central punkt.
            Det blir liksom steg ett. Jag vet att Migra ­ tionsverket jobbar
            mer eller mindre dygnet runt för att säkra mat för dagen och tak
            över huvudet, men också naturligtvis för att säkerställa att det
            boende man erbjuder är acceptabelt. Man ska inte bara ge tak över
            huvu ­ det, utan det ska också vara ett ställe där man kan känna
            trygghet. Detta är en otrolig utmaning när det är fråga om så
            många människor.
          </note>
          <note>
            Det är helt oacceptabelt att människor blir attackerade, att
            det begås våldshandlingar eller att människor känner sig otrygga
            på de boenden som Migrationsverket har. Jag vet att myndigheten
            tar detta på fullaste allvar och gör allt för att säkerställa
            att man har kontroll över situationen.
          </note>
          <note type="speaker">
            Anf . 107 DÉSIRÉE PETHRUS (KD):
          </note>
          <note>
            Herr talman ! Jag har sett mejlväxling mellan Migrationsverket
            och olika personer som jobbar med att hjälpa folk på asylboenden.
            Tyvärr ger Migrationsverket svaret att man inte kan göra någonting.
            Det finns personer som har gått med asylsökande till polisen och
            gjort polisanmälningar. Sedan har man fått gå tillbaka för att
            den asylsökande ska bo tillsammans med en person som sagt sig
            vilja skära halsen av honom. Om de här rapporterna stämmer måste
            vi få en lägesbild av hur omfattande det här är och vad som görs
            för att motverka det. Vi ska inte behöva ha särskilda boenden
            för kristna och andra för muslimer. Det vore naturligtvis mot
            hela det svens ka systemet med öppenhet och möjlighet för folk
            att känna att de får skydd när de kommer till Sverige.
          </note>
          <note>
            Jag skulle vilja höra vice statsministern säga att det verkligen
            är nolltolerans som gäller och att man kommer att sätta in de
            resurser som behövs för att motverka en sådan här utveckling.
            Ingen ska behöva känna sig otrygg.
          </note>
          <note type="speaker">
            Anf. 108 Klimat- och miljöminister ÅSA ROMSON (MP):
          </note>
          <note>
            Herr talman! Jag håller helt med om att det är oacceptabelt att
            människor känner den typen av hot mot sin säkerhet på asylboenden.
            Jag vet att myndigheten tar det på allvar. Däremot kan jag inte
            säga att alla handläggare på Migrationsverket i dag har tid att
            ägna sig åt alla de uppgifter de skulle vilja ägna sig åt. Jag
            förstår att de inte har det i den här situationen. Det är ett
            ansvar för regeringen att säkerställa att myndigheten får möjlighet
            att bättre jobba med sina uppgifter.
          </note>
          <note>
            Jag tror inte att det var ledamotens vilja att sprida en bild
            av att vi måste gå mot ett system där man separerar just kristna
            och muslimer på våra asylboenden. Det är inte där de grundläggande
            konflikterna finns. Det finns flera enstaka händelser som är mycket
            allvarliga och där polisen behöver kopplas in på ett seriöst och
            bra sätt. Man måste ta situationen på allvar på varje plats där
            det äger rum. Vi ska jobba ännu mer för att det ska göras.
          </note>
          <note>
            Omställning till en fossilfri fordonsflotta
          </note>
          <note type="speaker">
            Anf. 109 JESPER SKALBERG KARLSSON (M):
          </note>
          <note>
            Herr talman! Min fråga går till infrastrukturministern.
          </note>
          <note>
            Klimattoppmötet i Paris är pågående, och lösningar för att möta
            klimathotet håller på att mejslas fram. För svensk del är energisektorn
            välutvecklad. Kärnkraftverk och vattenkraftverk har låg eller
            ingen klimatpåverkan.
          </note>
          <note>
            Men på transportsidan har vi fortfarande en lång bit kvar att
            gå. Skatten på etanol höjs nu i dagarna. Vid årsskiftet blir det
            20 000 kronor dyrare att köpa en laddhybrid i Sverige. Det går
            lite åt andra hållet.
          </note>
          <note>
            Min fråga till statsrådet blir: Varför vill regeringen bromsa
            omställningen till en fossiloberoende fordonsflotta?
          </note>
          <note type="speaker">
            Anf. 110 Statsrådet ANNA JOHANSSON (S):
          </note>
          <note>
            Herr talman! Det vill regeringen inte alls. Regeringen vill tvärtom
            gå fortare fram. Målsättningen är att vi ska ha en fossiloberoende
            fordonsflotta till 2030.
          </note>
          <note>
            Vi behöver jobba med många olika åtgärder för att nå det målet.
            Vi behöver minska transportbehovet generellt. Vi behöver se till
            att de transporter som sker görs på ett så miljövänligt sätt som
            möjligt. Vi behöver få fler att välja miljövänliga sätt att transportera
            sig. Vi satte i går igång ett arbete med att ta fram en cykelstrategi
            som kan ha stor betydelse framför allt i våra städer.
          </note>
          <note>
            Vi hade i måndags ett möte med många intressenter när det gäller
            alternativa drivmedel för att se hur vi gemensamt kan gå fram.
            Staten behöver naturligtvis ta ett visst ansvar. Men vi behöver
            ha en marknad som tar vid och ser till att det inte bara blir
            idéer och statliga stöd utan också blir en verklighet av en utbyggnad
            av alternativa drivmedel. Den utvecklingen är i allra högsta grad
            på gång.
          </note>
          <note type="speaker">
            Anf. 111 JESPER SKALBERG KARLSSON (M):
          </note>
          <note>
            Herr talman! Jag hör vad statsrådet säger men konstaterar att
            regeringen i mångt och mycket agerar i motsatt riktning. Pengar
            till forskning om ren energi tas från befintlig ram utan att ett
            tillskott egentligen görs. Samtidigt driver regeringen mot EU
            en linje om mjukare utsläppskrav.
          </note>
          <note>
            För att knyta an till klimattoppmötet i Paris blir min fråga:
            Finns det inte en risk att den svenska regeringens inriktning
            leder till att förtroendet för Sverige som ledande i omställningen
            urholkas?
          </note>
          <note type="speaker">
            Anf. 112 Statsrådet ANNA JOHANSSON (S):
          </note>
          <note>
            Herr talman! Jag skulle nog vilja säga precis tvärtom. Sverige
            har många tekniska lösningar som elbussar och nya modeller för
            framdrift i städer som omvärlden tittar på och vill lära av.
          </note>
          <note>
            Sverige är det land i EU som redan nu har den största andelen
            av fordonsflottan som drivs på andra sätt än med fossila drivmedel.
            Vi är långt ifrån nöjda. Men vi ligger redan ganska långt framme.
            Risken att Sverige skulle uppfattas som bakåtsträvande är väldigt
            liten.
          </note>
          <note>
            Vi tittar nu på ett bonus– malus -system som ska göra det mer
            fördelaktigt att köpa en mindre miljöbelastande bil. Vi höjer
            bidraget för att köpa en ren elbil när det gäller supermiljöbilpremien.
          </note>
          <note>
            Vi tittar på en utbyggnad av alternativa drivmedel. Vi tittar
            på elvägar . Vi har sådana projekt igång. Det pågår en lång rad
            åtgärder samtidigt på många områden som sammantaget syftar till
            att nå målet.
          </note>
          <note type="speaker">
            Anf. 113 TALMANNEN:
          </note>
          <note>
            Jag till tacka deltagande statsråd och deltagande ledamöter för
            dagens frågestund.
          </note>
          <note>
            § 5 (forts . från § 3) Migration (forts. SfU4)
          </note>
          <note>
            Anf . 114 MARKUS WIECHEL (SD) replik :
          </note>
          <note>
            Herr talman! Miljöpartiet har nu fått tampas med ett antal brutna
            vallöften, vilket har irriterat väljare. Det handlar om kolkraft,
            Förbifart Stockholm, licensjakt på varg med mera.
          </note>
          <note>
            Någonting som jag tycker är rätt häpnadsväckande är det brutna
            löftet, om man nu ska kalla det för löfte, om avräkning i biståndsbudgeten.
            Miljöpartiet kritiserade tidigare det väldigt hårt. Nu är MP-S-regeringen
            beredd att höja avräkningen till hela 30 procent.
          </note>
          <note>
            Detta var ett svek som jag personligen tyckte var fruktansvärt
            att höra. Men sedan fanns det också att annat svek som jag faktiskt
            blev glad över. Det är den nya migrationspolitiken som Miljöpartiet
            har gått ut med. Det är naturligtvis inte perfekt, men det är
            steg i rätt riktning.
          </note>
          <note>
            Alldeles nyss har vi fått se uppgifter om att regeringen vill
            stänga Öresundsbron. Är det inte då mer hederligt att bara säga
            att man vill stänga gränserna?
          </note>
          <note type="speaker">
            Anf. 115 MAGDA RASMUSSON (MP) replik:
          </note>
          <note>
            Herr talman! Precis som vi skilde oss åt och var varandras motsatser
            för några veckor sedan och precis som vi har varit det tidigare
            är vi lika mycket varandras mot satser i dag. Det handlar inte
            om en omsvängning av Miljöpartiets politik, eller för den delen
            av regeringens politik. Det handlar om en tillfällig lag i en
            mycket akut och svår situation.
          </note>
          <note>
            När det kommer till biståndet har vi i dag en väldigt svår situation
            där många människor tar sig till vårt land och erbjuds en fristad
            här. Det ska vi vara väldigt stolta över. Det handlar om en prioritering.
            Vi måste lägga resurser på detta för att klara av att ge människor
            tak över huvudet och mat för dagen. Där vet jag att Sverigedemokraterna
            hellre hade sett att de inte hade kommit hit över huvud taget.
          </note>
          <note>
            Jag minns en Twitterkonversation vi hade tidigare här under hösten.
            En av Marcus Wiechels kollegor här i riksdagen blandade iho p
            att det kom 1 000 personer i veckan med att det kom 1 000 personer
            om dagen, eller tvärtom. Någonstans sammanfattar det Sverigedemokraternas
            politik. För Sverigedemokraterna spelar det ingen roll om det
            kommer 1 000 personer om dagen, 1 000 personer i veckan eller
            ens 1 000 personer i år eller vartenda år. Skillnaden är att Sverigedemokraterna
            är emot invandring i sig. Ni tycker inte att någon ska komma hit
            och få skydd. Därför går det inte heller stå och påstå att vi
            på något sätt har närmat oss er.
          </note>
          <note>
            När det gäller biståndet är jag väldigt glad att regeringen nyligen
            har presenterat en ganska stor satsning på 800 miljoner mer till
            biståndet. Det ska gå till UNHCR som vi vet gör ett väldigt viktigt
            arbete bland annat i Turkiet, Libanon och Jordanien där många
            flyktingar är just nu men också andra insatser som är väldigt
            viktiga för att människor inte ska behöva fly i framtiden. Det
            är helt enkelt förebyggande.
          </note>
          <note type="speaker">
            Anf. 116 MARKUS WIECHEL (SD) replik:
          </note>
          <note>
            Herr talman! Magdalena Rasmusson vet mycket väl att Sverigedemokraterna
            står för en betydligt mer effektiv biståndspolitik än Miljöpartiet.
            Hon vet mycket väl att vi i våra förslag lägger mycket mer pengar
            på riktig flyktinghjälp till människor. Hon vet också mycket väl
            att vi inte vill stoppa invandringen. Däremot vill vi ha en reglerad
            invandring som vi har kontroll över.
          </note>
          <note>
            Problemet är nu att regeringen och även förra regeringen sedan
            länge har haft en totalt okontrollerad invandring vilket innebär
            att kostnaderna skenar.
          </note>
          <note>
            Det här har inneburit att regeringen nu – och vi ser det också
            för nästkommande år – höjer skatter. Välfärden slås sönder, och
            kommuner och landsting struntar regeringen fullständigt i på grund
            av ökade kostnader. Nu kommer regeringen dessutom att låna 10
            miljarder för att bekosta någonting som vi sedan länge har varnat
            för.
          </note>
          <note>
            Vi har absolut ingenting emot människor från något annat land.
            Där ­ emot är vi realister. Vi inser att om människor kommer hit
            som kanske framför allt har svårt att ta sig in på svensk arbetsmarknad
            behöver man också stötta dem. Det klarar vi inte av i dag.
          </note>
          <note>
            Det är svenskt välstånd som möjliggör ett effektivt bistånd.
            Det verkar inte Miljöpartiet riktigt ha brytt sig om.
          </note>
          <note>
            I ett tidigare replikskifte mellan Magda och någon annan tydliggjorde
            hon att det ska finnas en skillnad mellan dem som har rätt att
            vara här och dem som inte har rätt att vara här. Då undrar jag
            hur Magda kan försvara att tillståndslösa får privilegier som
            inte ens svenska medborgare har.
          </note>
          <note type="speaker">
            Anf. 117 MAGDA RASMUSSON (MP) replik:
          </note>
          <note>
            Herr talman! Att ni inte skulle ha en annan syn på invandrare
            har jag lite svårt att förlika mig med, med tanke på den typ av
            parti som ni var när er partiledare valde att gå med i Sverigedemokraterna
            1994. Ni står för en rasistisk ideologi som gör skillnad på människor
            och som har medlemmar som uttrycker sig på ett sätt som jag aldrig
            ens skulle kunna drömma om att man talar om sina medmänniskor
            på. Det talas om gräshoppor, att man förökar sig som kaniner och
            allt möjligt. Det är en människosyn som jag inte tycker hör hemma
            i en demokrati över huvud taget. Jag vet att ni gärna vill tvätta
            bort denna stämpel av er själva, men jag tror inte att ni kommer
            att lyckas med det. Det finns lite för många enskilda undantag
            för att man ska kunna undgå att blotta dessa misstag.
          </note>
          <note>
            I dag har vi människor som lever i vårt land som har fått ett
            avslagsbeslut och som därmed i laglig mening inte har rätt att
            vara här. Men det är också människor som har vissa akuta behov.
            Därför är jag glad över att vi har haft en ordning där papperslösa
            kan få tillgång till vård och liknande. Jag ser fram emot att
            vi kommer att ha det även i framtiden.
          </note>
          <note type="speaker">
            Anf. 118 CHRISTINA HÖJ LARSEN (V) replik:
          </note>
          <note>
            Herr talman! Nu har EU bestämt att man tänker betala Turkiet
            för att hålla tillbaka flyktingar. Man betalar alltså en stat
            som vi vet konsekvent kränker mänskliga rättigheter och där yttrandefriheten
            egentligen inte finns. Turkiet mördar delar av oppositionen och
            bombade och mördade den kurdiska befolkningen. Där finns ingen
            asylrätt, och Turkiet tillåter och ser uppenbarligen mellan fingrarna
            med att IS handlar med olja. Därmed upprätthåller man också delar
            av det krig som pågår.
          </note>
          <note>
            Jag undrar hur Magda ser på detta.
          </note>
          <note type="speaker">
            Anf. 119 MAGDA RASMUSSON (MP) replik:
          </note>
          <note>
            Herr talman! Jag är väl medveten om de övergrepp som begås i
            Turkiet. Jag är också medveten om att det är många flyktingar
            som just nu befinner sig i Turkiet. Det är ungefär 2,2 miljoner
            syrier, och vi vet att där också finns afghaner. Det är människor
            som helt enkelt inte har kunnat stanna i sitt hemland.
          </note>
          <note>
            Det gör också att jag är glad över att vi kan skjuta till medel
            som går till att hjälpa just de flyktingarna. Det är också det
            som gör att jag är glad över att vi kommer att ha möjlighet att
            styra över vad medlen används till.
          </note>
          <note>
            Detta är ett beslut som fattades ganska nyligen, och därför kommer
            det att vara jätteviktigt att vi i närtid också bestämmer exakt
            hur vi ska kunna styra medlen så att de används rätt och kommer
            flyktingarna till del.
          </note>
          <note type="speaker">
            Anf. 120 CHRISTINA HÖJ LARSEN (V) replik:
          </note>
          <note>
            Herr talman! Jag tycker att det låter lite naivt. När vi redan
            nu får rapporter om att människor ska deporteras tillbaka till
            Syrien har jag lite svårt att se på vilket sätt Miljöpartiet ska
            kunna gå i god för Erdoğan och ett i grunden fascistiskt styre.
          </note>
          <note>
            Vad är det vi kommer att få se? Vi ser redan push backs. Vilken
            typ av permanenta deportationsläger är det vi talar om? Vi har
            också hört att Erdoğan har talat om att han skulle vilja ha permanenta
            läger i Syrien, naturligtvis av egna internpolitiska skäl.
          </note>
          <note>
            Herr talman! Det här är ungefär lika listigt som att sälja vapen
            till diktaturer, vilket vi tyvärr också gör. Man är med och upprätthåller
            en våldsspiral. Jag har mycket svårt att förstå hur Miljöpartiet
            kan gå med på det.
          </note>
          <note type="speaker">
            Anf. 121 MAGDA RASMUSSON (MP) replik:
          </note>
          <note>
            Herr talman! Jag är den första att erkänna att frågorna är komplexa.
            Det är inte alltid självklart hur man ska agera i en sådan här
            situation. Men vi måste samtidigt se att det i Turkiet just nu
            befinner sig många människor som är flyktingar.
          </note>
          <note>
            Vi var på en gemensam resa tidigare år i Turkiet och fick se
            hur man jobbar med flyktingarna. Jag tror att alla som var med
            på resan insåg att det behöver göras mycket mer. Flyktingarna
            behöver ha någon typ av plan för sin framtid, helt enkelt. De
            kan inte bara ha tillfälliga uppehållstillstånd i all evinnerlighet,
            isoleras i flyktingläger och liknande.
          </note>
          <note>
            Det är här vi har en möjlighet att påverka detta. Pengarna ska
            inte betalas ut till Erdoğan privat för att han ska kunna styra
            dem, utan de ska styras och gå till flyktingarna direkt. Så kan
            vi se till att hjälpa dessa människor så att barnen får tillgång
            till skola, till exempel, och att människor får en något så när
            dräglig tillvaro.
          </note>
          <note>
            Det kommer att vara Miljöpartiets och även regeringens främsta
            prioritet: Pengarna ska gå till flyktingarna så att de får en
            bättre tillvaro.
          </note>
          <note type="speaker">
            Anf. 122 ARON MODIG (KD) replik:
          </note>
          <note>
            Herr talman! Jag vill lyfta fram någonting som jag tycker att
            Magda Rasmusson gör bra i sitt anförande, till att börja med.
            Det handlar om att lyfta fram de oerhört viktiga insatser som
            enskilda handläggare på myndigheter har utfört under hösten och
            som också ideella organisationer och aktörer av olika slag i samhället
            har genomfört under hösten. Jag tycker att det är viktigt att
            göra det.
          </note>
          <note>
            Det handlar även om det ansvar som vi alla har framöver för att
            integrationsarbetet ska gå ihop. Det är ett ansvar som ligger
            på personnivå.
          </note>
          <note>
            Jag vill ställa en fråga om någonting annat. Det gäller det som
            Magda Rasmusson ger uttryck för i sitt anförande och även i flera
            av replikskiftena. Hon tar nästan avstånd från den egna regeringens
            politik; i alla fall upplever jag det så.
          </note>
          <note>
            Vi hade en alliansregering i åtta år mellan 2006 och 2014. Kristdemokraterna
            var ett alltför litet parti under den perioden. Vi tvingades kompromissa
            ganska mycket, men i alla lägen stod vi upp för den gemensamma
            politiken. Det var ett givande och ett tagande, så att säga.
          </note>
          <note>
            Jag tror att det är lite farligt att göra ett sådant öppet avståndstagande
            från den egna regeringens politik. Jag tror att det bidrar till
            att regeringen ses som svagare.
          </note>
          <note>
            Jag vet att Magda Rasmusson kommer att lämna riksdagen, men hon
            kommer säkert tillbaka framöver. Jag vill ändå fråga: Kommer vi
            att få se mer av denna typ av avståndstagande från den egna regeringens
            politik från regeringspartiernas riksdagsgrupper?
          </note>
          <note type="speaker">
            Anf. 123 MAGDA RASMUSSON (MP) replik:
          </note>
          <note>
            Herr talman! Jag får väl börja med att tacka för tipset. Det
            känns bra att Aron Modig värnar om att regeringen ska verka stark.
          </note>
          <note>
            Det finns alltid olika typer av beslut. Jag tror att oavsett
            vilken regering som hade suttit i dag hade det varit svårt för
            många pa rtier. Anledningen till att jag och många med mig i mitt
            parti och i flera andra partier anser att det är viktigt att markera
            att man inte står bakom denna politik och att man egentligen vill
            se något annat är att jag är rädd för att politiken annars kommer
            att bli permanent. Vi har ett politiskt landskap i dag där flera
            partier uttrycker att detta inte ens räcker, utan att man vill
            göra mer. Jag noterar bland annat att det var Aron Modigs statsministerkandidats
            första reaktion på detta.
          </note>
          <note>
            Jag tror att folk i alla partier som inte vill att detta ska
            vara en lag som permanentas har ett jättestort ansvar att påminna
            oss om varför vi inte tycker att politiken i sig är bra, utan
            att den ska vara tillfällig i ett mycket akut och exceptionellt
            läge.
          </note>
          <note type="speaker">
            Anf. 124 ARON MODIG (KD) replik:
          </note>
          <note>
            Herr talman! Jag förstår vad Magda Rasmusson säger, men jag tycker
            likväl att det här är problematiskt. Jag skulle gärna se en annan
            regering i Sverige, men nu har vi den regering vi har. Det är
            en svår situation nu, och oavsett vilken regering vi har ska den
            kunna visa handlingskraft. Den handlingskraften tror jag blir
            försvagad när de egna riksdagsgrupperna går ut och så här öppet
            protesterar mot regeringens politik.
          </note>
          <note>
            Jag noterade i Magda Rasmussons anförande att riksdagsledamoten
            talade om mindre orter där det länge har skett en utflyttning
            men där det finns bostäder och människor nu bosätter sig. Det
            är ju bra, men problemet på många av de här ställena är att arbetsmarknaden
            är ganska svag. Det är ont om jobb.
          </note>
          <note>
            På orten där jag är uppväxt, Söderhamn i Hälsingland, har det
            funnits många tomma lägenheter som nu fylls, men arbetsmarknaden
            är svag. Där ser jag ett problem. Man driver från regeringens
            sida en integrations- och i grunden jobbfientlig politik med mycket
            skattehöjningar och mycket nya skatter. Ett av regeringens stödpartier
            är ju Vänsterpartiet, och det verkar som att varje skatt som går
            att höja gärna ska höjas, enligt dem. Man vill ha allt, helt enkelt.
          </note>
          <note>
            Hur är tanken att det här ska gå ihop?
          </note>
          <note type="speaker">
            Anf. 125 MAGDA RASMUSSON (MP) replik:
          </note>
          <note>
            Herr talman! Jag tror att vi alla ska vara ärliga med att vi
            kommer att behöva göra ett rejält arbete här. Budgeten som lades
            fram den 21 september kom precis innan vi såg den dramatiska ökningen
            under hösten, och vi kommer att göra långt fler saker än det som
            vi har pratat om hittills.
          </note>
          <note>
            Jag är dock glad över att regeringen redan har gjort mycket.
            Det handlar till exempel om att vi nu äntligen får ett system
            där alla kommuner tar ansvar. Det tycker jag är mycket bra. Det
            handlar om snabbspår som gör att nyanlända med kompetens som vi
            saknar på svensk arbetsmarknad kan gå in snabbare i arbete. Det
            handlar om utökad möjlighet för validering för legitimationsyrken.
            Det handlar också om saker som vi kom överens om med bland annat
            Kristdemokraterna för drygt en månad sedan, till exempel ett breddat
            RUT-avdrag, vilket jag tror är viktigt för nyanländas möjligheter
            och som också kan ses som en företagssatsning.
          </note>
          <note>
            Sedan har vi givetvis också paket när det gäller utbildning generellt.
            Vi vet att många som kommer hit kanske faktiskt aldrig har suttit
            i en skolbänk tidigare. Det är inte helt lätt att lära sig ett
            nytt språk, speciellt inte om man är lite äldre. Här har nu regeringen
            sett till att man ska få lära sig svenska från dag ett, och pengar
            satsas också på sfi-utbildningen .
          </note>
          <note>
            Det är alltså mycket på gång, men jag tror att det kommer att
            behöva göras mycket mer. Jag ser också att regeringen har den
            verklighetsbilden, och jag är övertygad om att alla partier kommer
            att behöva föra fler samtal om detta.
          </note>
          <note>
            Jag är mån om att det ska bli bra i slutändan.
          </note>
          <note type="speaker">
            Anf. 126 JOHANNA JÖNSSON (C) replik:
          </note>
          <note>
            Herr talman! Jag är orolig över utvecklingen just nu, och det
            tror jag att Magda Rasmusson också är. Jag har hört en hel del
            personer säga att Miljöpartiet har gått med på det här på grund
            av maktlystnad, att man vill sitta i regeringen och så vidare.
            Jag tror inte det. Jag tror att Miljöpartiet på fullaste allvar
            tror att man har gjort någonting bra, att man har kunnat begränsa
            det dåliga och bidra till att reducera det negativa genom att
            gå med på det som regeringen nu föreslår.
          </note>
          <note>
            Jag bara undrar om man inte borde ta sig en funderare till. För
            vad är nästa steg? Vi har en migrationsminister som nu säger att
            antalet måste ned till 1 000 personer i veckan för att det här
            ska gå. Vad blir då nästa steg? Hur snabbt kommer man att kräva
            att Öresundsbron ska stängas? Hur snabbt kommer man att kräva
            direktavvisning vid gränsen? Och vad har Miljöpartiet då varit
            med om att legitimera?
          </note>
          <note>
            Jag märker varje dag hur röster tystnar i debatten. Jag ser miljöpartister
            som tidigare ihärdigt var emot och argumenterade starkt och skarpt
            nu sitta tysta. Det gör mig orolig och rädd. Jag tror att det
            är betydligt fler än miljöpartisterna som har tystnat på grund
            av det som Miljöpartiet nu har gjort i regeringsställning.
          </note>
          <note>
            Jag bara önskar att Miljöpartiet tar en funderare till. Chansen
            finns fortfarande att backa. Chansen finns fortfarande att trycka
            på nej-knappen när det här kommer upp i riksdagen. Vi har alla
            ett personligt ansvar.
          </note>
          <note type="speaker">
            Anf. 127 MAGDA RASMUSSON (MP) replik:
          </note>
          <note>
            Herr talman! Jag får börja med att instämma, för jag är också
            orolig över framtidsutvecklingen. Framför allt är jag kanske inte
            oroad på grund av Miljöpartiets agerande utan på grund av den
            politiska verklighet som vi lever i. Precis som jag påpekade för
            Aron Modig ser jag att vi har flera partier på högerkanten som
            tycker att det här inte räcker utan vill gå längre. I det läget
            hade jag inte känt att det var it ansvarsfullt att backa undan
            från möjligheten att påverka.
          </note>
          <note>
            Även om jag är exakt lika orolig som Johanna över tystnade röster
            och över den risk som det alltid finns att man legitimerar förslag
            som man i grunden är starkt emot noterar jag att Centerpartiet
            i det här läget inte har sagt någonting om hur man skulle ha agerat
            om man skulle ha suttit i regering med till exempel Moderaterna.
            Vi har ett val som kommer snart. Här kommer man att behöva välja
            en statsministerkandidat, och i dagsläget väljer Moderaterna att
            driva en linje där man helt vill stänga gränsen. Centerpartiet
            kommer givetvis också att ställas inför val.
          </note>
          <note>
            Mitt främsta budskap till Johanna Jönsson och alla andra som
            vill se en öppen och human politik framöver består av två delar.
            Jag tror att jag redan har nämnt båda. Den första är att vi fortsätter
            vara så kreativa vi bara kan för att utöka mottagningskapaciteten
            så att den här lagen över huvud taget inte har någon chans att
            bli permanent. Den andra är att vi, precis som Johanna Jönsson
            dagligen gör – och jag tycker att du gör det väldigt bra – fortsätter
            att påminna oss om varför det här är fel.
          </note>
          <note>
            Jag tror att det kommer att vara viktigt att vi har starka röster
            som står upp för de här frågorna framöver. Jag kan lova att jag
            kommer att vara en av dem. Jag välkomnar att också centerpartisterna
            står för en stark röst i den debatten.
          </note>
          <note type="speaker">
            Anf. 128 JOHANNA JÖNSSON (C) replik:
          </note>
          <note>
            Herr talman! Vad som händer i valet 2018 kan vi verkligen bara
            sia om. Saker förändras otroligt snabbt just nu. Positioner skiftas
            från dag till dag, och det är helt omöjligt att säga hur man över
            huvud taget ska komma framåt i olika frågor. Det blir nästan lite
            konstigt att dra den parallellen i det här läget. Vi har varit
            tydliga från Centerpartiets sida med var vi står i den här fråg
            an. Det vet Magda Rasmusson lika väl som jag att vi har varit.
          </note>
          <note>
            Det som Miljöpartiet nu har valt att göra – det är där vi står,
            för ni har redan valt det här – är vad vi borde diskutera. Jag
            anser fortfarande att ni behöver gå hem och fundera ett varv till.
            Magda Rasmusson har chansen att som sin sista gärning under den
            här perioden i riksdagen ta ställning, trycka på en annan knapp
            och visa att det finns en annan väg. Ju fler vi är som argumenterar
            och visar på den andra vägen, som Miljöpartiet vet finns, desto
            större är chansen att det är den väg som Sverige kommer att ta,
            kanske inte nu, men längre fram. Nästa steg kommer annars alldeles
            oundvikligen att komma. Jag förstår att tanken är att Miljöpartiet
            kanske har räddat några människor och kanske har skjutit upp utvecklingen
            med några veckor, men det kommer att ske ändå.
          </note>
          <note>
            När ska man sätta hälarna i marken, sätta stopp och säga nej?
          </note>
          <note>
            Snälla, tänk ett varv till!
          </note>
          <note type="speaker">
            Anf. 129 MAGDA RASMUSSON (MP) replik:
          </note>
          <note>
            Herr talman! Jag tror inte att Miljöpartiets agerande i det här
            läget är det som framför allt kommer att se till att vi klarar
            av den här situationen. Det handlar i stället om att öka kapaciteten
            i mottagandesystemet.
          </note>
          <note>
            Jag fortsätter nog ändå vidhålla att det inte går att bortse
            från den politiska verklighet vi lever i. Det är klart att man
            alltid kan välja att stå utanför. Man kan välja att säga nej,
            absolut. Vi hade gjort det ifall vi hade trott att det skulle
            ha hjälpt flyktingar på väg till Europa just nu. Jag tror inte
            att det hade hjälpt. Jag kan ärligt erkänna att jag och mitt parti
            inte tror att det hade hjälpt. I så fall skulle det ha varit ett
            mycket lättare beslut.
          </note>
          <note>
            Jag tror att även Johanna Jönsson inser att det inte är så lätt
            som att vi, om vi bara säger nej, kommer att kunna stoppa något
            väldigt dåligt. I det här läget behöver alla krafter som vill
            ha öppenhet, även framöver, fortsätta göra allt som står i vår
            makt för att riva upp den här tillfälliga lagen i Sverige så snart
            möjligt. Från vårt håll kommer det att vara i regeringsställning.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 8.)
          </note>
          <note>
            § 6 Internationell samverkan
          </note>
          <note>
            Utrikesutskottets betänkande 2015/ 16:UU 1
          </note>
          <note>
            Utgiftsområde 5 Internationell samverkan (prop. 2015/16:1 delvis)
          </note>
          <note>
            föredrogs.
          </note>
          <note type="speaker">
            Anf. 130 KARIN ENSTRÖM (M):
          </note>
          <note>
            Herr talman! Jag vill börja med att yrka bifall till den moderata
            reservationen om politikens inriktning.
          </note>
          <note>
            Sverige ska vara en stark röst för fred, frihet och försoning.
            Vi ska främja demokrati, mänskliga rättigheter och hållbar utveckling
            och hävda internationell rätt och jämställdhet. I det läge som
            vi nu har i världen är det arbetet viktigare än på många år. Målet
            är att bidra till att omvandla förtryck till frihet, fattigdom
            till framsteg och resursslöseri till hållbar utveckling.
          </note>
          <note>
            Världen är verkligen mer orolig och osäker än på mycket länge.
            Vi ser alltifrån fruktansvärda terrordåd. Vi ser kriget i Syrien
            och Irak. Vi ser den ryska aggressionen mot Ukraina, och vi ser
            ökade spänningar i Östersjöområdet. Ett alltmer osäkert närområde
            ställer stora krav på svensk inrikes- och utrikespolitik. Samtidigt
            påverkas vår säkerhet också av det som händer långt borta.
          </note>
          <note>
            Globaliseringen knyter samman det som är nära med det som är
            avlägset, och förändringarna går allt fortare. Det som en gång
            var separata områden, som på ett praktiskt sätt kunde etiketteras
            som försvar, säkerhet, klimat och terror, är numera delar av samma
            helhet.
          </note>
          <note>
            Vi ska ha förmågan att förebygga och hantera de kriser vi ställs
            inför, och vi ska göra det tillsammans med andra. Det kräver att
            vi för en aktiv och sammanhållen utrikes ‑ , försvars- och säkerhetspolitik
            som ska syfta till att värna det öppna samhället. Det handlar
            om grundläggande värderingar som demokrati, frihet, jämställdhet
            och respekten för mänskliga rättigheter.
          </note>
          <note>
            Vi ska framför allt fortsätta stödja människor i länder där dessa
            värden nu är hårt ifrågasatta. Idéer som för bara några år sedan
            antogs vara på väg att bli allmänt vedertagna i världen – vi såg
            demokrati och mänskliga rättigheter spridas – är nu hårt ifrågasatta.
            Det handlar om länder som har auktoritära regimer. Vi ser också
            våldsbejakande organisationer. Det finns alltså krafter som arbetar
            mot det som vi vill sprida. Det gör det alltmer angeläget att
            vi tillsammans med andra hittar svar på hur vi ska möta de utmaningar
            vi nu står inför.
          </note>
          <note>
            Det här utgiftsområdet handlar om hur vi samverkar med andra,
            hur vi arbetar inom ramen för internationella organisationer.
            Det är framför allt det som ryms inom utgiftsområde 5. Det är
            också där våra medlemsavgifter och bidrag, både till FN och till
            andra internationella organisationer, kommer in.
          </note>
          <note>
            Världssamfundet måste nu samla sig kring kraftfulla åtgärder
            för att bekämpa Isil , Daish , på plats i Irak och Syrien. Sverige
            kan och ska hjälpa till i den kampen. För första gången har ett
            land begärt stöd inom ramen för Lissabonfördraget, enligt artikel
            42.7. Vår vilja och förmåga att ge stöd prövas alltså i detta
            nu.
          </note>
          <note>
            Herr talman! Från den moderata utgångspunkten kan jag se att
            vi, för att möta inte bara framtidens utmaningar utan även dem
            som vi står inför precis nu, behöver ett bättre och starkare samarbete
            inom EU. EU är nu under prövning och har egentligen varit i konstant
            krishantering sedan finanskrisen kom 2008. Men det är likväl genom
            samarbete vi kan möta de olika hoten och lösa problemen. Inom
            utrikespolitikens område behöver EU bli mer aktivt, ha en utrikespolitik
            som är bättre förankrad och som bedrivs konsekvent.
          </note>
          <note>
            Jag efterlyser ett större engagemang från regeringen här. Man
            bör fokusera mer på arbetet inom EU, inte minst inom utrikes-
            och säkerhetspolitikens område.
          </note>
          <note>
            FN och FN:s säkerhetsråd har det högsta ansvaret för internationell
            fred och säkerhet. FN ska även i fortsättningen vara en hörnsten
            i vår utrikespolitik. FN ska tillsammans med EU, OSSE och andra
            internationella organisationer fortsätta att arbeta aktivt för
            att få stopp på krig och kriser runt om i världen. De ska främja
            fred, frihet och försoning. Och Sverige ska fortsätta vara redo
            att delta med militära förmågor i fredsfrämjande insatser som
            leds av FN, EU eller Nato runt om i världen.
          </note>
          <note>
            Men inte minst kriget i Syrien har visat att FN:s säkerhetsråd
            och FN som helhet är i behov av reformer. Det behövs ett bättre
            fungerande säkerhetsråd som inte förlamas av vetosystemet, som
            kan ingripa i inomstatliga konflikter och som bättre speglar världen
            som den ser ut i dag. Vi vill också se ett demokratikrav för medlemskap
            i rådet för mänskliga rättigheter. Vi ställer krav i FN på att
            effektivitet, transparens och värderingar ska spela roll. Här
            har Sverige en bra plattform att stå på. Som en av de största
            bidragsgivarna kan vi spela en roll när det gäller förändringen
            av FN.
          </note>
          <note>
            Vi vill också fortsätta stärka det nordiska samarbetet. Det är
            inte någon hemlighet att Moderaterna, och numera hela Alliansen,
            vill att Sverige inte bara ska fördjupa samarbetet med Nato utan
            också ska titta på hur Sverige kan bli medlem.
          </note>
          <note>
            Herr talman! Det finns mycket att säga. Men jag avslutar här
            och yrkar återigen bifall till min reservation.
          </note>
          <note type="speaker">
            Anf. 131 KERSTIN LUNDGREN (C) replik:
          </note>
          <note>
            Herr talman! Det är spännande tider, också för en budgetdebatt.
          </note>
          <note>
            Jag skulle kunna instämma i ganska mycket av det som Karin Enström
            anförde. Men jag hoppas att Karin Enström också skulle vilja instämma
            i motion 2015/16:3048 av Johanna Jönsson med flera och hennes
            yrkan ­ de 14. Det är nämligen ett yrkande som jag vill lyfta
            fram och som jag önskar att kammaren ställer sig bakom. Jag yrkar
            alltså bifall till Johanna Jönssons yrkande.
          </note>
          <note>
            Ett land som står rustat när den internationella konkurrensen
            hårdnar kan inte sluta sig mot omvärlden. Vi lever i en globaliserad
            värld. Marknader och arbetsmarknader blir alltmer gränslösa. Vårt
            framtida samhälle behöver formas med vetskapen om att människor
            inte bor på en plats, eller ens i ett och samma land, under hela
            livet.
          </note>
          <note>
            Redan på kort sikt finns det behov av en reforminriktad politik
            som på ett hållbart sätt kan hantera ökad migration. Totalitära
            och förtryckande regimer, våldsamma konflikter, terrorism och
            allvarliga brott mot mänskliga rättigheter gör att 60 miljoner
            människor är på flykt i världen. Det ställer stora krav, såväl
            på världssamfundet som på EU och Sverige. Sverige behöver vara
            en aktiv part i en global strävan efter att minska antalet konflikter
            och sprida liberala och demokratiska världen globalt.
          </note>
          <note>
            Det hoppas jag att Karin Enström skulle vilja instämma i.
          </note>
          <note type="speaker">
            Anf. 132 KARIN ENSTRÖM (M) replik:
          </note>
          <note>
            Herr talman! Det råder ofta stor samsyn mellan de flesta partier
            om de här frågorna, inte minst i utrikesutskottet och självklart
            inom Alliansen.
          </note>
          <note>
            Jag vet inte om det rent formellt hjälper att yrka bifall till
            en motion i ett replikskifte.
          </note>
          <note>
            Jag vill verkligen understryka vikten av ett gott samarbete inom
            ramen för EU men självklart också i andra internationella organisationer
            när det gäller hur vi ska hantera den enorma utmaningen med det
            stora antalet flyktingar.
          </note>
          <note>
            Det är någonting som inte kommer att försvinna. Men jag vill
            också trycka på att EU måste kunna syssla med andra saker samtidigt.
          </note>
          <note>
            De andra utmaningarna, som jag beskrev tidigare, har inte försvunnit.
            Det är naturligt att man har en fråga på agendan som överskuggar
            allt annat. Men för att detta ska fungera i framtiden borde EU
            bli mycket bättre på att vara konkurrenskraftig och ha ett väl
            fungerande utbildningsväsen. EU måste också bli bättre på att
            skapa lagliga vägar för arbetskraftsinvandring, cirkulär migration
            och sådant som inte är direkt kopplat till flyktingar eller migration
            som är ett resultat av krig och konflikter.
          </note>
          <note type="speaker">
            Anf. 133 KERSTIN LUNDGREN (C) replik:
          </note>
          <note>
            Herr talman! Tack, Karin Enström, för kommentarerna!
          </note>
          <note>
            Jag vill bara understryka vikten av att Sverige är ett föredöme
            på miljöområdet och genom konkreta styrmedel visar att ekonomisk
            tillväxt, innovation och entreprenörskap går hand i hand med minskade
            utsläpp, minskade utsläpp av gifter samt ekologisk balans. Det
            är inte minst viktigt i den period som vi nu befinner oss i, herr
            talman, med Paristoppmötet som vi hoppas ska leda till ett avtal
            innan det ringer i klockan.
          </note>
          <note>
            Detta är en viktig politik för att skapa välfärd och trygghet
            för alla i hela landet. Vi hade velat ha en annan budget och vi
            hade andra siffror när det gällde internationell samverkan. Vi
            lyfte bort en del av de ökningar i budgeten som regeringen valde
            att lägga på en del av institutionerna.
          </note>
          <note>
            Herr talman! Rambeslutet är ju redan fattat så därför får man
            se det här mer som ett särskilt yttrande.
          </note>
          <note type="speaker">
            Anf. 134 BJÖRN SÖDER (SD):
          </note>
          <note>
            Herr talman! I en alltmer globaliserad värld måste Sverige sträva
            efter goda relationer till omvärlden. Vi behöver visa upp en bild
            av vårt land som en seriös och trovärdig samarbetspartner, ett
            land värt att investera i eller besöka och ett land som deltar
            i insatser och forskning för en fredligare värld.
          </note>
          <note>
            I stort sett är vi nöjda med hur regeringen disponerar anslaget
            till utgiftsområde 5, Internationell samverkan, men jag vill ändå
            nämna två satsningar som vi föreslår och som vi anser skulle vara
            till stor fördel för både Sverige och våra samarbetspartner.
          </note>
          <note>
            Svenska institutet har till uppgift att skapa förtroende för
            Sverige och svenska kompetenser och lägga grunden för långsiktiga
            relationer mellan Sverige och omvärlden. Genom möten, nätverksbyggande
            och dialog med omvärlden bidrar institutet till utveckling och
            skapar ett förtroende för Sverige, vilket underlättar för företag,
            universitet, kulturinstitutioner, kommuner och andra som är beroende
            av Sveriges attraktionskraft.
          </note>
          <note>
            Svenska institutet tillhandahåller genom sitt ledarskapsprogram
            utbildning för utländska medborgare, och det finns i dag ett nätverk
            av stipendiater som genomgått utbildningen där. Många av stipendiaterna
            har eller kommer att få viktiga poster, positioner och funktioner
            i sina hemländer, både inom näringslivet och inom det offentliga,
            till exempel inom diplomatkåren.
          </note>
          <note>
            Detta gör nätverket till en stor resurs för Sverige, en resurs
            som vi sverigedemokrater vill utnyttja mer effektivt. Därför föreslår
            vi att Sven ­ ska institutet framarbetar en handlingsplan för
            hur Sverige ska kunna ta vara på detta nätverk, både ur diplomatisk
            synpunkt och ur handelssynpunkt. Vi vill även se att Svenska institutet
            tar fram en kommunikationsplan och väljer fem till tio länder
            som man satsar mer på. Därför har vi i vårt budgetförslag anslagit
            ytterligare 10 miljoner kronor årligen för dessa ändamål.
          </note>
          <note>
            Den andra satsningen, herr talman, rör det nordiska samarbetet.
            Vi sverigedemokrater betraktar oss i fallande ordning som en del
            av en nordisk, europeisk, västerländsk och global gemenskap. I
            linje med detta vill vi särskilt arbeta för att stärka den nordiska
            identiteten samt bredda och fördjupa det nordiska samarbetet.
            Våra länder har mycket gemensamt, och det nordiska samarbetet
            är väl inarbetat sedan lång tid. Tillsammans utgör vi världens
            tionde största ekonomi, och våra länder är på många områden och
            i många sammanhang världsledande.
          </note>
          <note>
            De nordiska länderna delar gemensamm a värderingar och ett gemensamt
            kulturarv, men även de gemensamma dragen i de nordiska språken
            är en hörnsten i den gemenskap som binder de nordiska länderna
            samman. Därför vill vi anslå extra medel om 10 miljoner kronor
            för att bättra på den internordiska språkförståelsen och stötta
            insatser för kulturellt utbyte.
          </note>
          <note>
            Herr talman! Vi välkomnar att utskottet betonar vikten av att
            regeringen lämnar en resultatredovisning inom utgiftsområdet som
            är logisk, tydlig och som koncentreras på en redovisning av faktiska
            uppnådda resultat av genomförda statliga insatser i förhållande
            till målen, och att sambandet mellan mål, resultat och regeringens
            budgetförslag tydligt framgår samt att de redovisas med längre
            tidsserier.
          </note>
          <note>
            Detta påpekande gjordes redan förra året. Beklagligt nog har
            utskottet återigen tvingats understryka detta. Vi får hoppas att
            regeringen nu tar till sig utskottets och riksdagens synpunkter
            så att vi nästa år inte tvingas återupprepa vikten av en ordentlig
            resultatredovisning.
          </note>
          <note>
            Då ramen för utgiftsområdet redan är beslutad och vi har föreslagit
            en utökad ram deltar vi inte i beslutet under punkt 1 utan vi
            har i stället fogat ett särskilt yttrande till betänkandet.
          </note>
          <note>
            Avslutningsvis tänker jag föregå med gott exempel och inte ta
            min talartids alla minuter i anspråk.
          </note>
          <note>
            I detta anförande instämde Mikael Eskilandersson (SD).
          </note>
          <note type="speaker">
            Anf. 135 BIRGITTA OHLSSON (L):
          </note>
          <note>
            Herr talman! Den somalisk-brittiska poeten Warsan Shie har skrivit:
            ”Senare den kvällen, höll jag en atlas i mitt knä. Jag drog mina
            fingrar över världen, och viskade: Var gör det ont? Den svarade:
            Överallt, överallt, överallt.”
          </note>
          <note>
            Jag tror knappast att det går att bättre att beskriva känslan
            just den här senhösten 2015, att det faktiskt i världen gör ont
            överallt.
          </note>
          <note>
            Vi har en värld där friheten går tillbaka för nionde året i rad.
            Det går inte att bortse från vår omvärld och säga att vi klarar
            oss själva i denna situation.
          </note>
          <note>
            Det här året har visat att världen kommer till Sverige, och det
            alldeles oavsett i vilken grad som vi politiker vill att Sverige
            kommer till världen.
          </note>
          <note>
            I arbetet för fred och säkerhet, konfliktlösning och internationell
            samverkan har Förenta nationerna definitivt en särställning. FN
            blir aldrig mer än vad medlemsstaterna gör det till. Vi liberaler
            tror på Förenta nationerna, men vi tänker samtidigt aldrig blunda
            för de stora problem som FN-systemet tampas med.
          </note>
          <note>
            Jag oroar mig särskilt över de motsättningar som finns mellan
            demokratier och diktaturer, diktaturer som tillåts att påverka
            arbetet alltför mycket.
          </note>
          <note>
            Det finns ett speciellt frågetecken kring rådet för mänskliga
            rättigheter, som en gång skapades med Jan Eliasson i spetsen.
            Diktaturer använder rådet som en lekplats till den grad att begreppet
            mänskliga rättigheter riskerar att sjangsera.
          </note>
          <note>
            Här måste det till stora reformer, inte minst på området Internationell
            samverkan, framför allt för de människor som varje dag faller
            mellan stolarna.
          </note>
          <note>
            Vi liberaler tror att ett starkt FN skulle kunna göra skillnad.
            Men det kräver att institutionerna i New York och världen över
            reformeras och att världens demokratier samarbetar bättre. Det
            är i samarbete med andra som Sveriges säkerhet bäst tryggas. Vi
            måste vara mer solidariska med dem som värderingsmässigt står
            oss nära. Världens demokratier är inte längre en liten minoritet
            som håller till i norr som ett slags Tolkienskt fylke. Demokrater
            finns överallt, och det blir aldrig demokrati utan demokrater
            på fältet.
          </note>
          <note>
            Det finns trots allt det som gör ont i världen. Många skulle
            kunna samarbeta mer. För oss liberaler är det självklart att en
            av vägarna framåt går via Nato.
          </note>
          <note>
            Mot bakgrund av det som hänt – och fortsätter att hända – i vår
            eget närområde är det uppenbart att vi inte längre kan säga oss
            stå mittemellan väst och Ryssland.
          </note>
          <note>
            Alliansfriheten har alltid varit en myt. Men vi går nu snart
            in i 2016, och det får vara slut på detta hyckleri.
          </note>
          <note>
            Till skillnad från den rödgröna regeringen menar vi liberaler
            att det ryska agerandet måste få konsekvenser för Sveriges säkerhetspolitiska
            vägval.
          </note>
          <note>
            Sverige samarbetar i dag mycket nära med Nato. Men när de riktiga
            besluten ska fattas – också om framtiden för vårt närområde –
            stängs Sverige ute. Vi befinner oss i ett säkerhetspolitiskt ingenmansland,
            skulle man kunna säga. Det är en farlig position för ett litet
            land med ett utsatt läge. Att förvägra det svenska folket de säkerhetsgarantier
            från Nato som följer av ett medlemskap är oansvarigt.
          </note>
          <note>
            Inget annat än en Natoanslutning kan på ett lika avgörande sätt
            förbättra vår nationella säkerhet.
          </note>
          <note>
            Samtidigt fortsätter EU att vara det mest centrala forumet för
            Sveriges utrikespolitik. Vi liberaler vill att Sverige fortsatt
            ska vara en aktiv och engagerad medlemsstat. Det kräver att regeringen
            driver samarbetet framåt.
          </note>
          <note>
            EU brottas med stora problem, som vi alla vet. Det är just nu
            inte bara en solidaritetskris i förhållande till alla de människor
            som flyr till Europa utan också en solidaritetskris mellan europeiska
            länder, eftersom vissa vägrar att ta ansvar. Vi kan skämmas över
            vissa europeiska kollegor som tummar på EU:s grund om mänskliga
            rättigheter. EU måste därför skapa ett robust system där EU:s
            syndare synas, granskas och straffas. Annars blir EU inte mer
            än drömmen om Europa. På det har Sverige allt att förlora, och
            det hoppas jag att regeringen inser.
          </note>
          <note>
            Avslutningsvis, herr talman: Vi liberaler är historiskt sett
            vana att arbeta i motvind när högerextremister, rasister, kommunister
            och islamister enas i sin avsky mot frihet. Vi vill att Sverige
            i denna svåra tid ska fortsätta att vara en stark röst för demokrati,
            mänskliga rättigheter och jämställdhet. Det gäller i EU, det gäller
            i FN och det gäller i alla andra internationella organisationer.
            Det gäller framför allt nu när det gör ont överallt på världskartan.
          </note>
          <note type="speaker">
            Anf. 136 SOFIA DAMM (KD):
          </note>
          <note>
            Herr talman! I dag debatterar vi utgiftsområde 5 Internationell
            samver ­ kan. Det är ett viktigt budgetområde, som gäller Sveriges
            förhållande till och överenskommelser med andra stater och internationella
            organisatio ­ ner. Målet är att säkerställa Sveriges intressen
            i förbindelser med andra länder.
          </note>
          <note>
            Vad innebär det att vi ska säkerställa Sveriges intressen? Jo,
            det innebär att vi ska försvara och stå upp för universella värden,
            såsom mänskliga fri- och rättigheter, demokrati och rättsstatens
            principer, för att bidra till att förebygga, hantera och lösa
            kriser och konflikter, helt enkelt att bidra till en fredligare
            och säkrare värld. Det ligger i Sveriges intresse.
          </note>
          <note>
            Vi kan bäst bidra via samarbeten med andra – tillsammans med
            våra nordiska grannar, inom EU, med FN och med OSSE, Organisationen
            för säkerhet och samarbete i Europa. Ensam är inte stark.
          </note>
          <note>
            I inbördeskrigets Syrien och genom Islamiska statens, Daish ,
            framfart dödas människor, och människors rätt till liv och värdighet
            kränks. I stora delar av Nordafrika och Mellanöstern har den arabiska
            vårens hopp bytts i förtvivlan. Kristna och andra religiösa minoriteter,
            kvinnor och civilsam ­ hällets organisationer möter nytt motstånd
            och nytt förtryck. Det är en allt oroligare värld, och i vårt
            absoluta närområde ser vi hur den ryska aggres ­ sionen mot Ukraina
            har försämrat den säkerhetspolitiska situationen i Europa.
          </note>
          <note>
            I det instabila läge som råder krävs betydligt mer av internationell
            samverkan. I vårt särskilda yttrande har vi kristdemokrater tydliggjort
            hur vi hade velat se en annan fördelning av medel inom denna budgetpost.
            Vi anser nämligen att ett höjt stöd till freds- och säkerhetsfrämjande
            insatser är en nödvändighet i en tid av oro och när så många människor
            befinner sig på flykt undan krig, terror och förföljelse.
          </note>
          <note>
            Vi anser att Sverige ska prioritera insatser som bekämpar det
            fruktansvärda som människor flyr ifrån. Det är därför av stor
            vikt att Sverige även fortsättningsvis kan bidra till både etablerade
            och nya insatser inom fredsfrämjande verksamhet. Planeringen av
            internationella freds- och säkerhetsfrämjande insatser måste ta
            hänsyn till utvecklingen i världen, som snabbt kan komma att förändras.
            Genom EU-samarbetet och genom globala och regionala organisationer
            får strävandena efter fred och säkerhet ett mycket starkare genomslag.
          </note>
          <note>
            Herr talman! Vanligt förekommande i den svenska säkerhetspolitiska
            debatten är i dag argument som att alliansfriheten har tjänat
            och tjänar alltjämt Sverige väl, ett slags ensam-är-stark-förklaring.
            Men svensk utrikespolitik bygger på solidaritet med andra länder,
            något som genom vår egen solidaritetsförklaring, Lissabonfördraget,
            i dagarna är högaktuellt.
          </note>
          <note>
            Sverige är i dagsläget inte fullvärdig medlem av en försvarsallians,
            så det är ännu viktigare att Sverige agerar i enlighet med dessa
            förklaringar och handlar solidariskt med de länder som hamnar
            i kris, oavsett om det handlar om en väpnad attack från främmande
            makt, om det handlar om terrorism eller om en miljökatastrof.
          </note>
          <note>
            Herr talman! Sverige ska ha fortsatt hög beredskap att bidra
            till militära insatser i EU:s regi och ska vara drivande i arbetet
            med att utveckla EU:s krishanteringsförmåga. Exempelvis anser
            Kristdemokraterna att Sverige bör vara pådrivande inom EU för
            att få till stånd en översyn av EU:s stridsstyrkor, så kallade
            battlegroups , som står i ständig beredskap att delta i en snabb
            och begränsad insats. Dessa har dock aldrig använts, och därmed
            har osäkerheten kring konceptet blivit allt större. Efter översynen
            måste beslut fattas om dessa styrkor ska få en alltmer aktiv och
            framträdande roll, något som Kristdemokraterna skulle välkomma.
            Världen runt Europa har inte blivit säkrare eller stabilare under
            de senaste åren, tvärtom.
          </note>
          <note>
            Avslutningsvis: För att vi med kraft ska kunna möta de utmaningar
            världen i dag står inför behövs ett utökat internationellt samarbete.
            Vi måste bli mer handlingskraftiga. Då duger det inte med ett
            FN som inte kan agera på grund av vetorätten. Då duger det inte
            med ett EU som inte enat kan stå upp för sina värderingar. Då
            duger det inte med en regering som lyfter fram Sverige som en
            oberoende röst. Sverige är beroende. Sverige är bara starkt och
            kan uppnå förändring i samverkan med andra.
          </note>
          <note>
            (Applåder)
          </note>
          <note>
            (forts. § 9)
          </note>
          <note>
            Ajournering
          </note>
          <note>
            Kammaren beslutade kl. 15.55 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            § 7 Beslut om ärenden som slutdebatterats den 2 december
          </note>
          <note>
            SkU7 Begränsad skattefrihet för utdelning och nya bestämmelser
            mot skatteflykt i fråga om kupongskatt
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            262 för utskottet
          </note>
          <note>
            35 för res.
          </note>
          <note>
            52 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 00 S, 72 M, 23 MP, 19 C, 17 V, 17 L, 14 KD
          </note>
          <note>
            För res .: 35 SD
          </note>
          <note>
            Frånvarande: 13 S , 12 M, 13 SD, 2 MP, 3 C, 4 V, 2 L, 2 KD, 1
            -
          </note>
          <note>
            SkU9 En global standard för automatiskt utbyte av upplysningar
            om finansiella konton
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Uppföljning av lagstiftningen och utvärdering av konsekvenserna
            för de mindre finansiella instituten)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            266 för utskottet
          </note>
          <note>
            36 för res.
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 73 M, 23 MP, 19 C, 18 V, 18 L, 14 KD
          </note>
          <note>
            För res .: 36 SD
          </note>
          <note>
            Frånvarande: 12 S , 11 M, 12 SD, 2 MP, 3 C, 3 V, 1 L, 2 KD, 1
            -
          </note>
          <note>
            SkU10 Vissa frågor om behandling av personuppgifter och regleringen
            av id-kortsverksamheten hos Skatteverket
          </note>
          <note>
            Kammaren biföll utskottets förslag.
          </note>
          <note>
            SkU11 Informationsutbytesavtal med Guatemala
          </note>
          <note>
            Kammaren biföll utskottets förslag.
          </note>
          <note>
            SkU12 Informationsutbytesavtal med Vanuatu
          </note>
          <note>
            Kammaren biföll utskottets förslag.
          </note>
          <note>
            NU2 Utgiftsområde 19 Regional tillväxt
          </note>
          <note>
            Kammaren biföll utskottets förslag.
          </note>
          <note>
            § 8 Beslut om ärende som slutdebatterats vid dagens sammanträde
          </note>
          <note>
            SfU4 Utgiftsområde 8 Migration
          </note>
          <note>
            Punkt 1 (Anslag inom utgiftsområde 8)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            147 för utskottet
          </note>
          <note>
            35 för res. 1
          </note>
          <note>
            119 avstod
          </note>
          <note>
            48 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 23 MP, 5 C, 18 V
          </note>
          <note>
            För res. 1: 35 SD
          </note>
          <note>
            Avstod: 73 M, 14 C, 18 L, 14 KD
          </note>
          <note>
            Frånvarande: 12 S , 11 M, 13 SD, 2 MP, 3 C, 3 V, 1 L, 2 KD, 1
            -
          </note>
          <note>
            Ola Johansson, Anders W Jonsson och Helena Lindahl (alla C) anmälde
            att de avsett att avstå från att rösta men markerats ha röstat
            ja.
          </note>
          <note>
            Punkt 2 (Mottagande av asylsökande)
          </note>
          <note>
            1. utskottet
          </note>
          <note>
            2. res. 2 (M)
          </note>
          <note>
            3. res. 3 (SD)
          </note>
          <note>
            Förberedande votering:
          </note>
          <note>
            75 för res. 2
          </note>
          <note>
            36 för res. 3
          </note>
          <note>
            191 avstod
          </note>
          <note>
            47 frånvarande
          </note>
          <note>
            Kammaren biträdde res. 2.
          </note>
          <note>
            Emma Wallrup (V) anmälde att hon avsett att avstå från att rösta
            men markerats ha röstat ja.
          </note>
          <note>
            Huvudvotering:
          </note>
          <note>
            161 för utskottet
          </note>
          <note>
            73 för res. 2
          </note>
          <note>
            66 avstod
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 99 S, 22 MP, 19 C, 18 V, 3 L
          </note>
          <note>
            För res. 2: 73 M
          </note>
          <note>
            Avstod: 1 S, 35 SD, 1 MP, 15 L, 14 KD
          </note>
          <note>
            Frånvarande: 13 S , 11 M, 13 SD, 2 MP, 3 C, 3 V, 1 L, 2 KD, 1
            -
          </note>
          <note>
            Johanna Haraldsson (S) och Emma Hult (MP) anmälde att de avsett
            att rösta ja men markerats ha avstått från att rösta.
          </note>
          <note>
            Punkt 3 (Migrationsverkets anläggningsboenden)
          </note>
          <note>
            1. utskottet
          </note>
          <note>
            2. res. 4 (M, SD, KD)
          </note>
          <note>
            Votering:
          </note>
          <note>
            164 för utskottet
          </note>
          <note>
            122 för res. 4
          </note>
          <note>
            14 avstod
          </note>
          <note>
            49 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 22 MP, 19 C, 18 V, 5 L
          </note>
          <note>
            För res. 4: 72 M, 36 SD, 14 KD
          </note>
          <note>
            Avstod: 1 S, 13 L
          </note>
          <note>
            Frånvarande: 12 S , 12 M, 12 SD, 3 MP, 3 C, 3 V, 1 L, 2 KD, 1
            -
          </note>
          <note>
            Hanna Westerén (S) anmälde att hon avsett att rösta ja men markerats
            ha avstått från att rösta.
          </note>
          <note>
            Punkt 4 (Förbättrad boendekedja)
          </note>
          <note>
            1. utskottet
          </note>
          <note>
            2. res. 5 (FP)
          </note>
          <note>
            Votering:
          </note>
          <note>
            215 för utskottet
          </note>
          <note>
            18 för res. 5
          </note>
          <note>
            69 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 18 M, 36 SD, 23 MP, 19 C, 18 V
          </note>
          <note>
            För res. 5: 18 L
          </note>
          <note>
            Avstod: 55 M, 14 KD
          </note>
          <note>
            Frånvarande: 12 S , 11 M, 12 SD, 2 MP, 3 C, 3 V, 1 L, 2 KD, 1
            -
          </note>
          <note>
            Erik Bengtzboe , Annicka Engblom, Tina Ghasemi , Betty Malmberg,
            Gunilla Nordgren, Marta Obminska , Erik Ottoson, Lisbeth Sundén
            Andersson, Boriana Åberg och Anette Åkesson (alla M) anmälde att
            de avsett att rösta ja men markerats ha avstått från att rösta.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 9 (forts . från § 6) Internationell samverkan (forts. UU1)
          </note>
          <note type="speaker">
            Anf. 137 KENNETH G FORSLUND (S):
          </note>
          <note>
            Herr talman! Sverige är ett litet land sett till befolkningen
            men ett stort land sett till ytan. Sverige ligger i ett område
            där det under lång tid har funnits stora säkerhetspolitiska utmaningar
            – utan tvekan.
          </note>
          <note>
            Herr talman! Sverige är också ett litet land i en stor och orolig
            värld, som just nu präglas av krig och konflikter, av flyktingströmmar,
            av svält, av brist på demokrati och av en lång rad andra problem
            som påverkar vår säkerhet. Detta gör också att Sverige har ett
            stort behov av att ha ett globalt samarbete.
          </note>
          <note>
            Vi behöver och vi har samarbeten på nordisk nivå. Vi behöver
            och vi har samarbeten på europeisk nivå, bland annat genom EU.
            Vi behöver och vi har globalt samarbete, framför allt i och genom
            FN. För ett land som Sverige är alla de här samarbetena och alla
            de här möjligheterna att höja vår röst avgörande för vår säkerhet
            och för vår möjlighet till internationell samverkan.
          </note>
          <note>
            Den oroliga värld som vi lever i präglas av Rysslands annektering
            av Krim, aggressioner i Ukraina, kriget i Syrien, diktaturens
            hopplöshet i Eri ­ trea och den vacklande utvecklingen i Afghanistan
            – bara för att nämna några av de problem som vi i stort sett varje
            dag brottas med i det utrikes ­ utskott vi har här i riksdagen.
          </note>
          <note>
            I de allra flesta fall har vi ett mycket brett politiskt samförstånd
            i Sveriges riksdag och i Sveriges utrikesutskott mellan de åtta
            partier som finns i riksdagen om hur Sverige ska agera. Jag tror,
            herr talman, att det är viktigt att politiskt hålla ihop i en
            orolig värld.
          </note>
          <note>
            Det finns naturligtvis skillnader mellan våra partier. Annars
            hade vi inte varit åtta olika partier. Det finns skillnader även
            i vår syn på hur saker och ting ska gå till i utrikespolitiken
            och i vår säkerhetspolitik. Det ska man inte förneka eller försöka
            dölja. Men tittar man på det betänkande som finns från utrikesutskottet
            i dag om utgiftsområde 5 inser man att de skillnaderna, jämfört
            med skillnaderna i kanske många andra länder, är relativt små.
            Jag måste säga att jag uppskattar det. Jag uppskattar det samarbetsklimat
            och den tradition av bred samsyn i utrikespolitiken som finns
            i Sverige och som finns i utrikesutskottet.
          </note>
          <note>
            Vi står samlade i vårt ställningstagande här i Sverige, i utrikesutskottet
            och i riksdagen, för demokrati och för rättsstatens principer.
            Det är det som vi ska hävda i våra olika internationella samarbeten,
            där vi agerar.
          </note>
          <note>
            Med detta, herr talman, vill jag yrka bifall till utskottets
            förslag i utrikesutskottets betänkande nr 1.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 december.)
          </note>
          <note>
            § 10 Stärkta rättigheter för kollektivtrafikresenärer
          </note>
          <note>
            Civilutskottets betänkande 2015/ 16:CU 9
          </note>
          <note>
            Stärkta rättigheter för kollektivtrafikresenärer (prop. 2015/16:13)
          </note>
          <note>
            föredrogs.
          </note>
          <note type="speaker">
            Anf. 138 EVA SONIDSSON (S):
          </note>
          <note>
            Herr talman! Vi ska i dag debattera civilutskottets betänkande
            CU9, som handlar om stärkta rättigheter för kollektivtrafikresenärer.
            Jag vill börja med att yrka bifall till utskottets förslag i betänkandet.
            Vi i utskottet är i stort sett överens, men det finns en motion
            och en reservation.
          </note>
          <note>
            Att resa kollektivt är för många ett villkor för att vardagen
            ska fungera. Till och från jobbet men även för det privata resandet
            är det viktigt med en fungerande kollektivtrafik. Med tanke på
            klimatmötet, som pågår i Paris, är det också högaktuellt att vi
            är med och påverkar transportsektorns klimatpåverkan. Det finns
            många exempel på hur resenärer blir drabbade om kollektivtrafiken
            inte fungerar.
          </note>
          <note>
            För att man ska nå regeringens målsättning att kraftigt öka andelen
            kollektivtrafikresenärer måste det även vara attraktivt att åka
            kollektivt. Regeringen föreslår därför en lag om resenärers rättigheter
            i den lokala och regionala kollektivtrafiken.
          </note>
          <note>
            Det handlar om att ge resenärerna rätt till reseinformation,
            bland annat om de trafiktjänster som en transportör erbjuder och
            om störningar i trafiken. Informationen ska tillhandahållas i
            den form som är mest lämplig för att resenärer ska kunna ta del
            av informationen, och det ska läggas särskild vikt vid behov hos
            personer med funktionsnedsättning.
          </note>
          <note>
            Resenärerna får rätt till ersättning vid förseningar som är längre
            än 20 minuter. En resenär ska ha rätt till ersättning för skäliga
            kostnader för annan transport, inklusive transport med eget fordon,
            för att nå resans slutdestination. Den högsta ersättningen för
            en sådan kostnad ska vara en fyrtiondel av prisbasbeloppet. I
            dagsläget är det 1 100 kronor. Om en resenär inte begär ersättning
            för en kostnad för annan transport ska resenären i stället ha
            rätt till prisavdrag om resan faktiskt blir försenad till slutdestinationen.
          </note>
          <note>
            Dessutom ger lagen en resenär som köpt biljett som gäller för
            en viss tidsperiod rätten att få pengarna tillbaka om transportörens
            trafikutbud ändras efter köpet och ändringen är av väsentlig betydelse
            för resenären.
          </note>
          <note>
            Den föreslagna lagen omfattar i huvudsak resor med tåg, spårvagn,
            tunnelbana och buss. Den gäller ej anropsstyrd trafik som är förbeställd.
          </note>
          <note>
            Genom den här förändringen stärks resenärernas rättigheter i
            förhållande till de allmänna resevillkoren, som transportörerna
            tillämpar, och till den lagstiftning om rätt till reseinformation
            som hittills gällt. Transportörens ansvar vid förseningar gäller
            oberoende av om transportören har orsakat förseningen eller inte.
            Förändringen föreslås träda i kraft den 1 april 2016.
          </note>
          <note type="speaker">
            Anf. 139 JESSIKA ROSWALL (M):
          </note>
          <note>
            Herr talman! Mellan Uppsala och Stockholm arbetspendlar ca 40
            000 människor dagligen. Själv pendlar jag mellan Enköping och
            Stockholm. Där pendlar också väldigt många människor. Jag, liksom
            alla pendlare, vet vilka utmaningar som vi ibland ställs inför.
          </note>
          <note>
            Fler och fler pendlar i dag, och fler åker kollektivt. Det tycker
            vi är bra, men då är det nödvändigt att punktligheten och trafiksäkerheten
            fungerar. Och det är nödvändigt att det förbättras.
          </note>
          <note>
            I dag ska vi inte diskutera fler spår eller fler tåg eller fler
            konkurrenter på spåren, utan vi ska diskutera ökade rättigheter
            för kollektivtrafikresenärer. För detta, herr talman, föreslås
            en ny lag som ger alla kollektivtrafikresenärer starkare rättigheter
            oavsett trafikslag.
          </note>
          <note>
            Jag tänkte ta upp tre saker: förseningar, reseinformation och
            så kallad force majeure.
          </note>
          <note>
            Först gäller det förseningar, som vi alla säkert har en relation
            till även om vi inte pendlar dagligen. Det är kanske inte alltid
            en positiv relation. Många transportörer har i dag så kallade
            resegarantier. Det har till stor del fungerat väl, men det har
            inte varit tillräckligt, och det har inte varit enhetligt. Genom
            denna nya lag genomförs tvingande regler. Bland annat införs en
            lagstadgad minimirätt till ersättning vid förseningar som är mer
            än 20 minuter. Lagen stadgar vidare hur ersättningen ska beräknas
            och vad som är en försening och inte.
          </note>
          <note>
            Jag tycker att propositionens förslag är bra, även om jag har
            haft en hel del funderingar kring olika avvägningar. Det gäller
            bland annat förslaget att olika slags regler ska gälla beroende
            på vilket tåg eller vilken buss du hoppar på. Den nya lagen gäller
            nämligen resor som är kortare än 150 kilometer. Det tycker jag
            är bra. Men om det tåg som du hoppar på har åkt en längre sträcka
            än 150 kilometer är det inte denna lag som blir tillämplig utan
            tågpassagerarförordningen. Tågpassagerarförordningen är förvisso
            också en bra rättighetslagstiftning för kollektivtrafikresenärer,
            men den ger inte rätt till ersättning vid förseningar som är kortare
            än 60 minuter. Detta kan komma att innebära en hel del förvirring
            för oss konsumenter och resenärer.
          </note>
          <note>
            Det föranleder mig att ta upp nästa del, det vill säga reseinformation.
            Förslaget är att transportören ska ha ansvar för att lämna reseinformation
            till resenärerna, bland annat om förseningar.
          </note>
          <note>
            Jag måste erkänna att det ibland inte är helt enkelt att vara
            resenär, även om man är en van pendlare. Det är då väldigt viktigt
            att man får information kring förseningar, driftsstörningar och
            planerade underhåll så att man kan planera sin resa. I dag är
            tekniken utvecklad. Det har gått fort, och många transportörer
            sköter sig, men nu blir det en lagstadgad skyldighet, vilket jag
            tycker är ett bra steg i rätt riktning.
          </note>
          <note>
            Slutligen, herr talman, skulle jag vilja säga några ord om transportörens
            ansvar vid förseningar som beror på omständigheter som transportören
            inte har kunnat undvika, så kallad force majeure.
          </note>
          <note>
            I den förordning jag nyss nämnde som gäller rättigheter för kollektivtrafikresenärer
            på längre sträckor finns det inte något undantag för force majeure.
            Den lag som vi nu debatterar och kommer att besluta om är ett
            komplement till de här olika förordningarna – det finns fler än
            den jag tog upp – och jag tycker att det är rimligt att det är
            samma regler som gäller.
          </note>
          <note>
            Det finns dock problem för transportörer vad gäller regressrätt.
            I Järnvägstrafikutredningen finns ett förslag om hur detta skulle
            kunna regleras, det vill säga att infrastrukturförvaltaren ska
            ha ett regressansvar.
          </note>
          <note>
            Enligt uppgift från regeringen bereds det här nu i Regeringskansliet.
            Jag förutsätter att Regeringen arbetar skyndsamt med frågan och
            återkommer till riksdagen med en proposition.
          </note>
          <note>
            Med det, herr talman, vill jag yrka bifall till utskottets förslag
            och avslag på motionen.
          </note>
          <note type="speaker">
            Anf. 140 NOOSHI DADGOSTAR (V):
          </note>
          <note>
            Herr talman! Regeringens proposition som syftar till att stärka
            kollektivtrafikresenärers rätt till ersättning vid förseningar
            är något som länge har efterfrågats av alla de som någon gång
            stått och väntat på försenade tåg och bussar i vinterkylan. I
            dag är oftast resenärerna helt i händerna på tra fikföretagens
            goda vilja när de begär ut ersättning för en försenad eller inställd
            resa.
          </note>
          <note>
            Avregleringen av kollektivtrafiken och det faktum att vi i dag
            betalar betydligt mer för kollektivtrafiken än tidigare har varken
            lett till ökad tillförlitlighet eller ökad kvalitet i någon större
            utsträckning.
          </note>
          <note>
            För att uppnå ett ekologiskt hållbart transportsystem måste andelen
            resor med kollektivtrafik öka. Med en ökad andel kollektivt resande
            kan klimatpåverkan minskas och buller och luftföroreningar reduceras.
            Därutöver kan trängseln i våra storstäder minskas betydligt.
          </note>
          <note>
            Regeringens nu aktuella lagförslag stärker kollektivtrafikresenärernas
            rättigheter och är ett steg i rätt riktning mot att sätta resenärerna
            i centrum. Vänsterpartiet har därför valt att ställa sig bakom
            lagförslaget.
          </note>
          <note>
            Vänsterpartiet delar regeringens uppfattning att en väl fungerande
            kollektivtrafik är nödvändig för att klara både arbetspendling
            och resor på fritiden samt att det är helt nödvändigt att vi får
            upp resandet med kollektiva färdmedel.
          </note>
          <note>
            För att klara den målsättningen måste vi självklart få en kollektivtrafik
            som verkligen fungerar så bra som möjligt. En väl fungerande kollektivtrafik
            kommer självklart att innebära att fler väljer att åka kollektivt.
            Det är i det här sammanhanget viktigt att stärka resenärernas
            rättigheter.
          </note>
          <note>
            Det nya lagförslaget innebär att resenärers rättigheter i den
            lokala och regionala kollektivtrafiken stärks genom att transportören
            blir skyldig att informe ra om störningar i trafiken. Det ger
            rätt till ersättning vid förseningar som är längre än 20 minuter
            och ger även resenären möjlighet att få pengarna tillbaka om trafikutbudet
            ändras efter köpet om ändringarna är av väsentlig betydelse.
          </note>
          <note>
            Vänsterpartiet välkomnar förslagen men saknar en viktig grupp
            resenärer i förslaget, nämligen den ganska stora grupp som använder
            sig av färdtjänst. Vi har svårt att förstå varför denna grupp
            resenärer inte omfattas av det nya lagförslaget. Enligt vår uppfattning
            bör utgångspunkten vara att lika resenärsrättigheter ska gälla
            inom den lokala och regionala kollektivtrafiken. Även de resenärer
            som reser med färdtjänstresor och förbeställda sjukresor bör därför
            omfattas av den nya lagens bestämmelser om rätt till reseinformation,
            ersättning vid förseningar med mera.
          </note>
          <note>
            Det förhållandet att sådana resor sker under delvis andra villkor
            än övriga kollektivtrafikresor behöver inte utgöra något hinder
            för detta. Exempelvis skulle den egenavgift som resenärer betalar
            vid färdtjänstresor och förbeställda sjukresor kunna utgöra underlag
            för beräkning av ersättning på samma sätt som biljettpriset för
            övrig kollektivtrafik.
          </note>
          <note>
            Dessutom är det redan i dag många transportörer inom den så kallade
            särskilda kollektivtrafiken som erbjuder olika former av resegarantier
            med rätt till ersättning om en färdtjänstresa eller förbeställd
            sjukresa blir försenad. Detta ger stöd för att det är fullt möjligt
            att låta även sådana resor omfattas av lagen om kollektivtrafikresenärers
            rättigheter.
          </note>
          <note>
            Det ska också framhållas att Utredningen om en ny kollektivtrafiklag
            i sitt slutbetänkande föreslog att både färdtjänstresor och förbeställda
            sjukresor skulle omfattas av den nya lagen. Utredaren skriver
            ”Min utgångspunkt är att lika resenärsrättigheter ska gälla inom
            den lokala och regionala kollektivtrafiken oavsett transportform.
            Jag föreslår därför att färdtjänstresor och sjukresor som samordnas,
            exempelvis via en beställningscentral, ska omfattas av lagen om
            resenärers rättigheter i lokal och regional kollektivtrafik.”
          </note>
          <note>
            Vid remissbehandlingen av betänkandet var även flera remissinstanser
            positiva till en sådan ordning. Jag yrkar därför bifall till Vänsterpartiets
            reservation om att även färdtjänst och förbeställda sjukresor
            ska omfattas av lagen om kollektivtrafikresenärers rättigheter.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 december.)
          </note>
          <note>
            § 11 Beskattning av säkerhetsreserv
          </note>
          <note>
            Skatteutskottets betänkande 2015/ 16:SkU 8
          </note>
          <note>
            Beskattning av säkerhetsreserv (prop. 2015/16:15)
          </note>
          <note>
            föredrogs.
          </note>
          <note type="speaker">
            Anf. 141 OLLE FELTEN (SD):
          </note>
          <note>
            Herr talman! Jag yrkar bifall till reservation 1 i skatteutskottets
            betänkande SkU8 Beskattning av säkerhetsreserv .
          </note>
          <note>
            Säkerhetsreserv är en företeelse som finns för att skadeförsäkringsbolag
            ska kunna spara riskpremier med det uttalade syftet att skapa
            en säkerhet för att kunna klara av sina åtaganden gentemot sina
            försäkringstagare vid speciellt besvärliga och akuta skadelägen.
            Det är ett skattefritt sparande, omgivet av en mängd restriktioner,
            som får användas endast i detta syfte. Säkerhetsreserven är alltså
            till för att skydda försäkringstagarna. Det är i detta ljus man
            ska se det aktuella lagförslaget.
          </note>
          <note>
            Herr talman! Lagförslaget innebär att man gör livet mer osäkert
            för skadeförsäkringsbolagens kunder. Jag tror inte att det var
            avsikten när arbetet med propositionen inleddes, men det är det
            faktiska resultatet om riksdagen beslutar att genomföra de lagändringar
            som föreslås. Vill man ha en fortsatt god säkerhet för försäkringstagarna
            ska man rösta för vår reservation i stället. Den bygger delvis
            på de påpekanden som Lagrådet har anfört i ärendet.
          </note>
          <note>
            Sverigedemokraterna ställer sig på skadeförsäkringsbolagens kunders
            sida. De övriga partierna ställer sig bakom den okänsliga skatteindrivningens
            ideologi. Lagförslaget berör framför allt två problematiska situationer
            då ett försäkringsbolag hamnar i ett begynnande eller fullbordat
            obestånd eller om företagskonstruktionen ändras genom fusion eller
            fission. Det tredje förslaget handlar om upplösning av reserven
            då bolaget inte längre ska beskattas i Sverige. Den delen är trivial
            och okej.
          </note>
          <note>
            De sakförslag som finns i de övriga delarna, som jag har nämnt
            ovan, innebär att man i en svår situation för ett skadeförsäkringsbolag
            riskerar att sätta enskilda försäkringstagare i ett mycket bekymmersamt
            läge utan skadeersättning, eller en starkt begränsad sådan, för
            vilket man erlagt premier till sitt försäkringsbolag. Det görs
            genom att man i stället för att avvakta med beskattning av en
            säkerhetsreserv till dess att försäkringsavtalen är undanröjda
            direkt vill beskatta resurser som kan behövas för att till exempel
            en konkursförvaltare ska kunna uppfylla de avtal som ett skadeförsäkringsbolag
            i obestånd har kvar. De som får ta smällen blir de enskilda försäkringstagarna.
          </note>
          <note>
            Om ett skadeförsäkringsbolag blir uppköpt eller delas finns de
            försäkringsavtal kvar som var utgångspunkten för att säkerhetsreserven
            byggdes upp. I det läget borde reserven kunna överföras till en
            ny organisation som tar över verksamheten. Det gäller att förstå
            vad säkerhetsreserven är till för och inte falla i farstun för
            ett okänsligt beskattningsbegär på det sätt som regeringen gör
            i det här förslaget.
          </note>
          <note>
            Lagrådet säger bland annat att ”skälen för att reserven ska tas
            upp till beskattning även i de situationer konkursförvaltaren
            väljer att fortsätta att driva rörelsen samt i de situationer
            förvaltaren överlåter hela försäkringsbeståndet till ett annat
            försäkringsbolag inte utvecklas i lagrådsremissen”.
          </note>
          <note>
            Det är, herr talman, därför högst anmärkningsvärt att regeringen
            skriver att man följt Lagrådets synpunkter när det är uppenbart
            att man inte gjort så. Det är enkelt att se eftersom den analys
            Lagrådet efterlyser inte finns vare sig i propositionen eller
            i betänkandet. Jag undrar vad det beror på att man gör ett så
            arrogant ställningstagande mot Lagrådet i en sådan här situation,
            när verkligheten är så enkel att kontrollera.
          </note>
          <note>
            Kanske kan Leif Jacobsson från Socialdemokraterna utveckla den
            delen i sitt anförande om en liten stund. Det skulle vara intressant.
            Jag hade hoppats att även den anmälda talaren från Alliansen,
            Per Åsling, skulle vara här och förklara, men det får vi väl ta
            en annan gång.
          </note>
          <note>
            Det skulle vara intressant att få förklaringen eftersom Alliansen
            och de andra partierna inte har sett problemet, trots att vi har
            lagt upp det framför näsan på dem i vår motion. I motionen pekar
            vi på det faktum att denna regel i lagförslaget riskerar att sätta
            enskilda försäkringstagare i mycket besvärliga situationer. Hela
            sjuklövern kan alltså tänka sig att känslokallt utnyttja enskildas
            olycka i ett akut läge. Det kallas för att slå på dem som redan
            ligger! Det tycker jag är ett intressant besked till dem som lyssnar
            på denna debatt, om vi inte får en motsatt reaktion i de efterföljande
            kommentarerna.
          </note>
          <note>
            Herr talman! Låt mig avslutningsvis säga några ord om kopplingen
            till regelverket för periodiseringsfonder, som också berörs i
            betänkandet. Regeringen har också uttalat att man anser att det
            inte finns anledning att behandla säkerhetsreserven på annat sätt
            än vad som gäller för så kallade periodiseringsfonder. Även här
            har Lagrådet efterlyst en utredning av hur man ser på frågan.
            Det förstår jag eftersom periodiseringsfonder och säkerhetsreserver
            inte har någon egentlig mekanism gemensam annat än att de är skattefria.
          </note>
          <note>
            Även den utredningen lyser med sin frånvaro både i propositionen
            och betänkandet, sannolikt därför att man inser att argumentationen
            inte håller. En periodiseringsfond är ett sätt att flytta vinstbeskattning
            mellan olika verksamhetsår i ett företag. Periodiseringsfonden
            sätts av i deklarationen som en bokslutsdisposition och är omgärdad
            av ett precist regelverk för att det inte ska gå att hålla kvar
            den obeskattade reserven hur länge som helst. Det är också förenat
            med en räntekostnad att hålla en periodiseringsfond vid liv. Syftet
            med den är alltså en allmän resultatregleringsmekanism för att
            skapa en så jämn beskattning som möjligt i ett företag. Säkerhetsreserven
            har däremot, som jag redan har redogjort för, syftet att säkra
            försäkringsbolagets kunders möjligheter att få ut sina skadeersättningar
            vid speciellt akuta tillfällen och situationer. De har alltså
            ingenting med varandra att göra, och försöken att jämställa de
            båda är totalt irrelevanta. Även detta skulle det vara intressant
            att få Leif Jakobssons synpunkter på.
          </note>
          <note>
            (Applåder)
          </note>
          <note>
            I detta anförande instämde Mikael Eskilandersson (SD).
          </note>
          <note type="speaker">
            Anf . 142 LEIF JAKOBSSON (S):
          </note>
          <note>
            Herr talman ! Propositionen handlar om när säkerhetsreserven
            i försäkringsbolag ska tas upp till beskattning. Jag yrkar självklart
            bifall till förslaget i betänkandet, som skatteutskottet i stort
            sett enigt har samlats runt.
          </note>
          <note>
            Jag lyssnade på Olle Felten , som har lämnat en reservation.
            Jag kunde höra att det är fråga om lite olika utgångspunkter.
            Olle Felten sa till exempel att säkerhetsreserven är skattefri.
            Nej, det är inte vad det handlar om. Säkerhetsreserven är en skattekredit,
            det vill säga skatt som inte är inbetald. Då är det högst rimligt
            att när den typen av händelse som regleras, vilket är tydligt
            i propositionen, till exempel att ett företag som har en sådan
            skattekredit säljs till utlandet, att reserven tas upp till beskattning.
            När ett sådant företag upphör med sin försäkringsverksamhet, vilket
            det är fråga om vid både fusion och fission, är det väl högst
            rimligt att skattekrediten betalas tillbaka.
          </note>
          <note>
            Jag tycker att den jämförelse som regeringen gör med periodiseringsfonder
            i högsta grad är relevant. Reserven finns till för det tillfälle
            då ett sakförsäkringsbolag råkar ut för stora skadeersättningar
            och hamnar i en besvärlig situation. Säkerhetsreserven är självklart
            ett sätt att utjämna resultatet.
          </note>
          <note>
            Det är en skattekredit, och skattekrediter ska återkrävas. Därför
            yrkar jag, herr talman, bifall till förslaget i betänkandet.
          </note>
          <note type="speaker">
            Anf. 143 OLLE FELTEN (SD) replik:
          </note>
          <note>
            Herr talman! Jag tror faktiskt att Leif Jakobsson missuppfattade
            mitt inlägg. Jag menar inte att säkerhetsreserven är skattefri.
            Tvärtom är det fråga om en obeskattad reserv. Jag tror jag använde
            den beteckningen, och det är den gängse beteckningen. Det innebär
            att man sätter av pengar i en fond för att kunna betala vissa
            specifika skaderegleringskostnader till sina kunder i särskilt
            akuta fall. Det är för att det ska vara möjligt att fullfölja
            sina avtal som avsättningen är skattefri till dess den är upplöst
            eller har använts.
          </note>
          <note>
            Det innebär i praktiken att när skadefallet inträffar som reserven
            kan användas till plockas de pengar ut som man inte har betalat
            skatt för och ersätter kunderna. Det blir alltså en kostnad i
            bolaget. Den är avdragsgill i verksamheten. Det innebär att samtidigt
            som kostnaden uppstår lyfts uttaget ur reserven som en intäkt.
            Därmed blir det en beskattning av det belopp som har satts av
            tidigare.
          </note>
          <note>
            Det är precis så den reserven ska användas.
          </note>
          <note>
            Vid avsättning till periodiseringsfonder finns en förutbestämd
            regel för när de ska lösas upp. Det är inte för ett specifikt
            tillfälle, utan det är fråga om en hårt och strikt reglerad ordning
            för hur periodiseringsfonder ska upplösas. De har ingenting med
            specifika händelser att göra. Det är en ren resultatutjämningsfråga
            som används för att få en jämnare beskattning i företaget. Det
            är en viktig funktion, men den har ingenting att göra med säkerhetsreservens
            förutsättningar och funktioner att göra.
          </note>
          <note>
            Anf . 144 LEIF JAKOBSSON (S) replik :
          </note>
          <note>
            Herr talman! Jag reagerade därför att jag hörde Olle Felten säga
            att säkerhetsreserven är skattefri. Men då var det väl en felsägning.
            Vi kan titta i protokollet.
          </note>
          <note>
            Det handlar om den grundläggande inställningen. Det är bara att
            läsa i betänkandet, nämligen att försäkringsföretagen har en extra
            reserveringsmöjlighet genom säkerhetsreserven. Den utgör ett komplement
            till de försäkringstekniska skulderna och syftar också till att
            utjämna ett skadeförsäkringsföretags stora resultatvariationer
            från år till år. Det är samma syfte som periodiseringsfonder har.
            Det är väl uppenbart.
          </note>
          <note>
            Vi tycker att när ett försäkringsbolag som har en skattekredit
            upphör att vara försäkringsbolag ska pengarna betalas in bums.
            Det är vår ståndpunkt.
          </note>
          <note type="speaker">
            Anf. 145 OLLE FELTEN (SD) replik:
          </note>
          <note>
            Herr talman! Det finns något slags teoretisk likhet mellan funktionerna
            i och med att det finns obeskattade avsättningar som sedan kan
            tas upp till beskattning när de används.
          </note>
          <note>
            Periodiseringsfondens funktion är allmän, och säkerhetsreserven
            är specifik. Därmed blir det helt olika förutsättningar. Att tvinga
            ett skadeförsäkringsbolag i obestånd, som drivs av en konkursförvaltare,
            att direkt skatta av sina avsättningar i säkerhetsreserven innebär
            att man utsätter försäkringsbolagets kunder för fara eftersom
            det kanske inte finns pengar att betala ut i ett skadeärende i
            det läget.
          </note>
          <note>
            I det fallet drivs verksamheten vidare precis som tidigare men
            i konkursförvaltarens regi. Då minskar konkursförvaltarens möjligheter
            att få till ett bra avslut och sälja verksamheten. Det skadar
            försäkringstagarna ytterligare.
          </note>
          <note>
            Om konkursförvaltaren får möjlighet att sälja bolaget till en
            annan aktör – man kanske delar upp det i delar – finns ju försäkringsavtalen
            kvar. Det slår också mot försäkringstagarna genom att man tvingas
            ta bort den säkerhetsreserv som är uppbyggd för att klara av att
            hantera de avtal som man tidigare har tecknat för kunderna. För
            kundernas bästa måste man ha kvar det här.
          </note>
          <note type="speaker">
            Anf. 146 LEIF JAKOBSSON (S) replik:
          </note>
          <note>
            Herr talman! I slutändan är frågan i så fall om det är staten
            som ska stå för de förlusterna. Det anser inte vi.
          </note>
          <note>
            Om ett sakförsäkringsbolag skulle gå i konkurs och delar av verksamheten
            skulle köpas upp av någon annan med försäkringstillstånd som driver
            verksamheten vidare kan ju den nya ägaren använda säkerhetsreserverna
            genom att öka sina i förhållande till vilken omfattning det är
            på de avtal som man köper.
          </note>
          <note>
            Herr talman! Jag yrkar alltså bifall till förslaget i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 december.)
          </note>
          <note>
            § 12 Vissa frågor på området för indirekta skatter
          </note>
          <note>
            Skatteutskottets betänkande 2015/ 16:SkU 13
          </note>
          <note>
            Vissa frågor på området för indirekta skatter (prop. 2015/16:19)
          </note>
          <note>
            föredrogs.
          </note>
          <note type="speaker">
            Anf. 147 OLLE FELTEN (SD):
          </note>
          <note>
            Herr talman! Jag yrkar bifall till reservation 1 i skatteutskottets
            betänkande SkU13 Vissa frågor på området för indirekta skatter
            .
          </note>
          <note>
            Propositionen behandlar totalt ett tiotal olika förslag om lagändringar
            avseende indirekta skatter. De flesta av förslagen har vi inga
            större invändningar mot, utan vi ställer oss bakom de förslag
            som anförs i betänkandet.
          </note>
          <note>
            Vår reservation rör tre punkter där vi menar att det finns goda
            skäl att avslå betänkandets förslag. I stället lämnar vi alternativa
            förslag till ändringar i dessa tre avseenden.
          </note>
          <note>
            Den första och viktigaste av de punkter vi har synpunkter på
            handlar om den så kallade uttagsbeskattningen, det vill säga propositionens
            punkt 7.
          </note>
          <note>
            Uttagsbeskattningen är en märklig tanke och i grunden en orättfärdig
            extrabeskattning av företag som väljer att bedriva olika verksamheter
            i ett och samma bolag i stället för att köpa tjänster av externa
            bolag. Det finns många goda skäl att vilja hantera sina verksamheter
            på detta sätt, inte minst att skapa en rationell organisation
            där man kan använda sin personalstyrka på ett optimalt sätt. Det
            är därför en irrationell och kontraproduktiv regel att bestraffa
            dessa företag med en skattekostnad som inte är relevant.
          </note>
          <note>
            Argumentationen kring uttagsbeskattningen brukar handla om att
            det skulle vara orättvist att inte betala moms på egna insatser
            i förhållande till att tvingas betala moms på köpta tjänster.
            Om man skulle hårdra frågan skulle det leda till en fullständigt
            ohållbar serie av momstaxeringar inom varje företag som inte är
            momsredovisningsskyldigt. Det skulle bli en helt ohållbar situation
            om momstaxering skulle börja ske mellan alla tänkbara tjänster
            och funktioner med samma utgångspunkt i ett och samma företag.
            Jag tror inte att någon vill ha en sådan ordning, för det skulle
            bli totalt kaos.
          </note>
          <note>
            Den svenska mervärdesskattelagen undantar kommuner från denna
            uttagsbeskattning, vilket i sig snedvrider konkurrensen mellan
            privata och kommunala fastighetsägare.
          </note>
          <note>
            Staten undantas dock inte. Det beror på att man när man instiftade
            den här lagen inte ansåg att det hade någon verkan, då kompensationssystemet
            för mervärdesskatt för staten gör att staten inte belastas med
            momskostnaden.
          </note>
          <note>
            Det har dock visat sig att uttagsbeskattningen inte omfattas
            av defini ­ tionen av ingående skatt, vilket medför att staten
            i just detta avseende drab ­ bas av momskostnaden om man har egen
            anställd personal. Detta anser regeringen är en orättvisa gentemot
            staten i förhållande till kommunerna, som är undantagna.
          </note>
          <note>
            Det som gör detta förslag från regeringen ologiskt och felaktigt
            är att man inte har samma resonemang för privata aktörer. Man
            kan därav dra slutsatsen att regeringen bara har omsorg om statens
            ekonomi och blundar för att privata bolag får samma problem som
            staten i detta fall. Det är, herr talman, ett kortsynt och allvarligt
            företagsfientligt misstag.
          </note>
          <note>
            Sverigedemokraterna menar att uttagsbeskattningen av fastighetstjänster
            utgör en felaktig extrabeskattning som skadar företag som har
            en större ambition med sin verksamhet.
          </note>
          <note>
            I mervärdesskattedirektivet – 2006/112/EG, artikel 27 – fastställs
            en rätt för medlemsstaterna att införa en sådan uttagsbeskattning.
            Det finns däremot ingen skyldighet att göra så enligt direktivet.
          </note>
          <note>
            Sverige måste se till svenska företags bästa och därför använda
            lagstiftningen för att skapa så bra förutsättningar som möjligt
            inom de ramar som finns. Det innebär bland annat att onödiga pålagor
            bör avskaffas. Uttagsbeskattningen är definitivt en sådan. Den
            bör avskaffas helt. Vi uppmanar därför regeringen att skyndsamt
            återkomma med ett förslag om att helt avskaffa uttagsbeskattningen
            för samtliga aktörer och situationer.
          </note>
          <note>
            Det andra förslaget vi har synpunkter på är propositionens punkt
            5, som behandlar vissa förhållanden vid tillfällig omsättning
            av nya transport ­ medel.
          </note>
          <note>
            Vi ställer oss i stort sett bakom de förslag som regeringen lägger
            fram på denna punkt, förutom frågan om förseningsavgift vid för
            sent inlämnade frivilliga deklarationer.
          </note>
          <note>
            Det här är en mycket märklig historia – för att man inte lämnar
            in en frivillig deklaration ska man få en förseningsavgift. Det
            borde inte vara svårt att se att man borde plocka bort de här
            tokigheterna.
          </note>
          <note>
            Vi instämmer i att en förseningsavgift inte ska tas ut men menar
            att regeringens resonemang innebär att det skulle kunna förekomma
            i andra sammanhang, inte minst om det avser juridiska personer.
          </note>
          <note>
            Regeringen bör ta tillfället i akt att införa en generell regel
            om att förseningsavgifter inte ska kunna tas ut för frivilliga
            dokument som lämnas in för sent till skattemyndigheten eller andra
            myndigheter.
          </note>
          <note>
            Skatteverket har i sitt remissvar påpekat följande: ”… att ansökan
            om återbetalning är en rättighet för den enskilde och att lämnandet
            av deklaration därmed är frivilligt. Skatteverket föreslår därför
            att förseningsavgift inte ska tas ut.” Regeringen måste ta fasta
            på detta och införa en generell regel om att så ska vara fallet.
          </note>
          <note>
            Vår tredje punkt är punkt 12 i propositionen. Där föreslår regeringen
            att den så kallade slussningsregeln, som innebär en möjlighet
            till utjäm ­ ning av utgående skatt i svenska koncerner, ska avskaffas.
            Denna möjlig ­ het har ifrågasatts av HD med utgångspunkt från
            EU:s mervärdesskatte ­ direktiv.
          </note>
          <note>
            Regeringen vill nu avskaffa slussningsregeln utan att kompensera
            företagen för de kostnader det kommer att innebära. Svenskt Näringsliv
            och Svenska Bankföreningen har därför föreslagit att slussningsregeln
            ska vara kvar till dess att bestämmelserna om gruppregistrering
            har utretts och aktuella brister åtgärdats. Detta är en mycket
            rimlig ansats som vi ställer oss bakom. Det nuvarande förslaget
            skapar oro och ökade kostnader för företagen – kostnader som i
            slutändan kommer att lastas över på konsumenterna. Det är inte
            acceptabelt.
          </note>
          <note type="speaker">
            Anf. 148 LEIF JAKOBSSON (S):
          </note>
          <note>
            Herr talman! Jag yrkar bifall till förslaget i det betänkande
            vi har att behandla i dag, Vissa frågor på området för indirekta
            skatter .
          </note>
          <note>
            Det sker ganska frekvent att skatteutskottet gör mindre förändringar
            av skattelagarna i takt med att rättsläget och omvärlden förändras,
            inte minst när det gäller felaktigheter och sådant som kan användas
            på ett felaktigt sätt i förhållande till skattelagarnas andemening.
          </note>
          <note>
            Vi anser att regeringen på ett föredömligt sätt har argumenterat
            för de olika delarna.
          </note>
          <note>
            Bakgrunden är påpekanden från Riksrevisionen och domstolsutslag
            i Högsta förvaltningsdomstolen. Naturligtvis spelar också EU-rätten
            in när det gäller slussningsregler.
          </note>
          <note>
            I många av de här frågorna görs det ett gediget utredningsarbete.
            Det remitteras och övervägs. Det är klart att det under remisser
            kan finnas en och annan åsikt om det ena eller det andra.
          </note>
          <note>
            Vi har bakom det här betänkandet ett i stort sett enigt utskott.
            Det är endast Sverigedemokraterna som har en avvikande mening,
            och de har det på områden som regeringen egentligen inte föreslår
            någonting på.
          </note>
          <note>
            Jag menar att flera av de förslag som finns i Sverigedemokraternas
            reservation passar bättre under allmänna motionstiden och i budgetbehandlingen.
            Vi behandlar till exempel inte frågan om uttagsbeskattning på
            fastighetstjänster generellt utan bara frågan om huruvida staten
            ska ha ett undantag eller ej .
          </note>
          <note>
            Vad gäller slussningsregeln är bedömningen att vi inte kan ha
            kvar den, och därför föreslår vi att den avskaffas.
          </note>
          <note>
            Inte bara i detta betänkande utan genomgående säger Sverigedemokraterna
            att de vill avlasta företagen skattekostnader och att det på ett
            naturligt vis skulle vara företagsfrämjande. Jag tror att det
            är en farlig väg.
          </note>
          <note>
            Jag kan dock förstå att Sverigedemokraterna måste minska statens
            utgifter rejält. Det är väl i det skenet vi ska se förslagen om
            att minska stödet till kommuner och landsting med 90 miljarder.
            Min hemkommun skulle på fyra år förlora 2 miljarder, vilket betyder
            att ett tusental kommunalanställda i förskolor, äldreomsorg och
            annat skulle behöva sägas upp.
          </note>
          <note>
            På plussidan kan Olle Felten med flera säga att de sänker skatterna
            och släpper igenom fler undantag för företag.
          </note>
          <note>
            Det är olika politik, och på detta sätt visar man var man står
            och vad man vill med sin politik.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 9 december.)
          </note>
          <note>
            § 13 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Skrivelse
          </note>
          <note>
            2015/16:60 Riksrevisionens rapport om regeringens hantering av
            risker i statliga bolag
          </note>
          <note>
            Kammaren biföll talmannens förslag att motionstiden för denna
            skrivelse skulle förlängas till och med fredagen den 15 januari
            2016 .
          </note>
          <note>
            § 14 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 2 december
          </note>
          <note>
            2015/16:402 Vattendirektivet
          </note>
          <note>
            av Sten Bergheden (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:403 Finansministerns och regeringens åsikt om hushållsnära
            tjänster
          </note>
          <note>
            av Lars Hjälmered (M)
          </note>
          <note>
            till finansminister Magdalena Andersson (S)
          </note>
          <note>
            2015/16:404 Våld och trakasserier på asylboenden
          </note>
          <note>
            av Désirée Pethrus (KD)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 15 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 2 december
          </note>
          <note>
            2015/16:326 Lager av läkemedel
          </note>
          <note>
            av Lotta Olsson (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:335 Vårdens medarbetare under stort tryck
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:341 Väntetider för abort
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:348 Lagrådets yttrande över ändring i hälso- och sjukvårdslagen
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:355 Kommunernas handlingsplaner mot våldsbejakande extremism
          </note>
          <note>
            av Mikael Cederbratt (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2015/16:349 Prostitution på HVB-hem
          </note>
          <note>
            av Sofia Fölster (M)
          </note>
          <note>
            till statsrådet Åsa Regnér (S)
          </note>
          <note>
            2015/16:354 Införandet av elpistoler som en del av polisens utrustning
          </note>
          <note>
            av Thomas Finnborg (M)
          </note>
          <note>
            till statsrådet Anders Ygeman (S)
          </note>
          <note>
            2015/16:351 Polisbrist i terrorismens fotspår
          </note>
          <note>
            av Jimmy Ståhl (SD)
          </note>
          <note>
            till statsrådet Anders Ygeman (S)
          </note>
          <note>
            2015/16:352 Konkreta förslag för ökad tillsyn
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:360 Danskt samarbete
          </note>
          <note>
            av Carl Schlyter (MP)
          </note>
          <note>
            till statsrådet Anders Ygeman (S)
          </note>
          <note>
            2015/16:358 Rundabordssamtal om piratkopiering
          </note>
          <note>
            av Jörgen Warborn (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2015/16:357 Förverkligande av den blocköverskridande överenskommelsen
            om utvidgat RUT-avdrag
          </note>
          <note>
            av Lars-Arne Staxäng (M)
          </note>
          <note>
            till finansminister Magdalena Andersson (S)
          </note>
          <note>
            2015/16:356 Patienter som dör i onödan
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:363 Sveriges mest onödiga utredning
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:364 Språkkravet på svenskflaggade passagerarfartyg
          </note>
          <note>
            av Boriana Åberg (M)
          </note>
          <note>
            till statsrådet Anna Johansson (S)
          </note>
          <note>
            2015/16:362 Socialförsäkringar för företagare
          </note>
          <note>
            av Lotta Finstorp (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            2015/16:361 En sjukvård som fokuserar effektivt på patienten
          </note>
          <note>
            av Ann-Charlotte Hammar Johnsson (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:377 Vad regeringen vill med kärnkraften
          </note>
          <note>
            av Cecilie Tenfjord-Toftby (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:365 Vårdskador vid självmord
          </note>
          <note>
            av Karin Rågsjö (V)
          </note>
          <note>
            till statsrådet Gabriel Wikström (S)
          </note>
          <note>
            2015/16:366 Turkiets stöd till Daesh
          </note>
          <note>
            av Markus Wiechel (SD)
          </note>
          <note>
            till utrikesminister Margot Wallström (S)
          </note>
          <note>
            2015/16:367 Tillstånd för Jas 39 Gripen C/D
          </note>
          <note>
            av Allan Widman (L)
          </note>
          <note>
            till försvarsminister Peter Hultqvist (S)
          </note>
          <note>
            2015/16:368 Tillfälliga boenden för ensamkommande flyktingbarn
          </note>
          <note>
            av Sofia Fölster (M)
          </note>
          <note>
            till statsrådet Åsa Regnér (S)
          </note>
          <note>
            2015/16:370 Höjd arbetsgivaravgift för unga
          </note>
          <note>
            av Jessica Polfjärd (M)
          </note>
          <note>
            till finansminister Magdalena Andersson (S)
          </note>
          <note>
            2015/16:369 Höjd löneskatt för äldre
          </note>
          <note>
            av Jessica Polfjärd (M)
          </note>
          <note>
            till finansminister Magdalena Andersson (S)
          </note>
          <note>
            2015/16:371 Statliga myndigheter som framtida arbetsgivare
          </note>
          <note>
            av Hanna Westerén (S)
          </note>
          <note>
            till arbetsmarknadsminister Ylva Johansson (S)
          </note>
          <note>
            2015/16:373 Bluffuniversitet i Sverige
          </note>
          <note>
            av Hans Rothenberg (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2015/16:376 Ökade incitament för att stimulera till snabbare
            avklarade studier
          </note>
          <note>
            av Hans Rothenberg (M)
          </note>
          <note>
            till utbildningsminister Gustav Fridolin (MP)
          </note>
          <note>
            2015/16:375 Svenska träskyddsnäringens konkurrenskraft
          </note>
          <note>
            av Hans Rothenberg (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2015/16:374 Ämnet geologi i såväl grundskolan som gymnasiet
          </note>
          <note>
            av Hans Rothenberg (M)
          </note>
          <note>
            till utbildningsminister Gustav Fridolin (MP)
          </note>
          <note>
            2015/16:372 Jägarnas tillgång till rätt vapen
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:379 EU:s äventyrande av sportskyttet
          </note>
          <note>
            av Sten Bergheden (M)
          </note>
          <note>
            till statsrådet Gabriel Wikström (S)
          </note>
          <note>
            § 16 Kammaren åtskildes kl. 16.52.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början till ajourneringen
            kl. 13.50,
          </note>
          <note>
            av talmannen därefter till ajourneringen kl. 15.55 och
          </note>
          <note>
            av förste vice talmannen därefter till sammanträdets slut.
          </note>
          <note>
            Vid protokollet
          </note>
          <note>
            LISA GUNNFORS
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Anmälan om ersättare
          </note>
          <note>
            § 2 Anmälan om fördröjda svar på interpellationer
          </note>
          <note>
            § 3 Migration
          </note>
          <note>
            Socialförsäkringsutskottets betänkande 2015/16:SfU4
          </note>
          <note>
            Anf. 1 MIKAEL CEDERBRATT (M)
          </note>
          <note>
            Anf. 2 MARKUS WIECHEL (SD)
          </note>
          <note>
            Anf. 3 JOHANNA JÖNSSON (C)
          </note>
          <note>
            Anf. 4 MARKUS WIECHEL (SD) replik
          </note>
          <note>
            Anf. 5 JOHANNA JÖNSSON (C) replik
          </note>
          <note>
            Anf. 6 MARKUS WIECHEL (SD) replik
          </note>
          <note>
            Anf. 7 JOHANNA JÖNSSON (C) replik
          </note>
          <note>
            Anf. 8 CHRISTINA HÖJ LARSEN (V)
          </note>
          <note>
            Anf. 9 MARKUS WIECHEL (SD) replik
          </note>
          <note>
            Anf. 10 CHRISTINA HÖJ LARSEN (V) replik
          </note>
          <note>
            Anf. 11 MARKUS WIECHEL (SD) replik
          </note>
          <note>
            Anf. 12 CHRISTINA HÖJ LARSEN (V) replik
          </note>
          <note>
            Anf. 13 EMMA CARLSSON LÖFDAHL (L)
          </note>
          <note>
            Anf. 14 CHRISTINA HÖJ LARSEN (V) replik
          </note>
          <note>
            Anf. 15 EMMA CARLSSON LÖFDAHL (L) replik
          </note>
          <note>
            Anf. 16 CHRISTINA HÖJ LARSEN (V) replik
          </note>
          <note>
            Anf. 17 EMMA CARLSSON LÖFDAHL (L) replik
          </note>
          <note>
            Anf. 18 ARON MODIG (KD)
          </note>
          <note>
            Anf. 19 CHRISTINA HÖJ LARSEN (V) replik
          </note>
          <note>
            Anf. 20 ARON MODIG (KD) replik
          </note>
          <note>
            Anf. 21 CHRISTINA HÖJ LARSEN (V) replik
          </note>
          <note>
            Anf. 22 ARON MODIG (KD) replik
          </note>
          <note>
            Anf. 23 CARINA OHLSSON (S)
          </note>
          <note>
            Anf. 24 MIKAEL CEDERBRATT (M) replik
          </note>
          <note>
            Anf. 25 CARINA OHLSSON (S) replik
          </note>
          <note>
            Anf. 26 MIKAEL CEDERBRATT (M) replik
          </note>
          <note>
            Anf. 27 CARINA OHLSSON (S) replik
          </note>
          <note>
            Anf. 28 CHRISTINA HÖJ LARSEN (V) replik
          </note>
          <note>
            Anf. 29 CARINA OHLSSON (S) replik
          </note>
          <note>
            Anf. 30 CHRISTINA HÖJ LARSEN (V) replik
          </note>
          <note>
            Anf. 31 CARINA OHLSSON (S) replik
          </note>
          <note>
            Anf. 32 MARKUS WIECHEL (SD) replik
          </note>
          <note>
            Anf. 33 CARINA OHLSSON (S) replik
          </note>
          <note>
            Anf. 34 MARKUS WIECHEL (SD) replik
          </note>
          <note>
            Anf. 35 CARINA OHLSSON (S) replik
          </note>
          <note>
            Anf. 36 ARON MODIG (KD) replik
          </note>
          <note>
            Anf. 37 CARINA OHLSSON (S) replik
          </note>
          <note>
            Anf. 38 ARON MODIG (KD) replik
          </note>
          <note>
            Anf. 39 CARINA OHLSSON (S) replik
          </note>
          <note>
            Anf. 40 MAGDA RASMUSSON (MP)
          </note>
          <note>
            Anf. 41 MIKAEL CEDERBRATT (M) replik
          </note>
          <note>
            Anf. 42 MAGDA RASMUSSON (MP) replik
          </note>
          <note>
            Anf. 43 MIKAEL CEDERBRATT (M) replik
          </note>
          <note>
            Anf. 44 MAGDA RASMUSSON (MP) replik
          </note>
          <note>
            (forts. § 5)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 4 Frågestund
          </note>
          <note>
            Anf. 45 TALMANNEN
          </note>
          <note>
            Återvändande terrorister
          </note>
          <note>
            Anf. 46 BEATRICE ASK (M)
          </note>
          <note>
            Anf. 47 Klimat- och miljöminister ÅSA ROMSON (MP)
          </note>
          <note>
            Anf. 48 BEATRICE ASK (M)
          </note>
          <note>
            Anf. 49 Klimat- och miljöminister ÅSA ROMSON (MP)
          </note>
          <note>
            Vargjakten
          </note>
          <note>
            Anf. 50 RUNAR FILPER (SD)
          </note>
          <note>
            Anf. 51 Klimat- och miljöminister ÅSA ROMSON (MP)
          </note>
          <note>
            Anf. 52 RUNAR FILPER (SD)
          </note>
          <note>
            Anf. 53 Klimat- och miljöminister ÅSA ROMSON (MP)
          </note>
          <note>
            Förhandlingarna om avgasutsläpp från bilar
          </note>
          <note>
            Anf. 54 KRISTINA YNGWE (C)
          </note>
          <note>
            Anf. 55 Klimat- och miljöminister ÅSA ROMSON (MP)
          </note>
          <note>
            Anf. 56 KRISTINA YNGWE (C)
          </note>
          <note>
            Anf. 57 Klimat- och miljöminister ÅSA ROMSON (MP)
          </note>
          <note>
            Arbetet för minskade klimatutsläpp
          </note>
          <note>
            Anf. 58 JOHAN BÜSER (S)
          </note>
          <note>
            Anf. 59 Klimat- och miljöminister ÅSA ROMSON (MP)
          </note>
          <note>
            Anf. 60 JOHAN BÜSER (S)
          </note>
          <note>
            Anf. 61 Klimat- och miljöminister ÅSA ROMSON (MP)
          </note>
          <note>
            Flyktingmottagandet och biståndet
          </note>
          <note>
            Anf. 62 SOFIA ARKELSTEN (M)
          </note>
          <note>
            Anf. 63 Statsrådet ISABELLA LÖVIN (MP)
          </note>
          <note>
            Anf. 64 SOFIA ARKELSTEN (M)
          </note>
          <note>
            Anf. 65 Statsrådet ISABELLA LÖVIN (MP)
          </note>
          <note>
            Utfasning av miljöskadliga subventioner
          </note>
          <note>
            Anf. 66 JENS HOLM (V)
          </note>
          <note>
            Anf. 67 Klimat- och miljöminister ÅSA ROMSON (MP)
          </note>
          <note>
            Anf. 68 JENS HOLM (V)
          </note>
          <note>
            Anf. 69 Klimat- och miljöminister ÅSA ROMSON (MP)
          </note>
          <note>
            Den gröna skatteväxlingen
          </note>
          <note>
            Anf. 70 LARS TYSKLIND (L)
          </note>
          <note>
            Anf. 71 Klimat- och miljöminister ÅSA ROMSON (MP)
          </note>
          <note>
            Anf. 72 LARS TYSKLIND (L)
          </note>
          <note>
            Anf. 73 Klimat- och miljöminister ÅSA ROMSON (MP)
          </note>
          <note>
            Det statliga riskkapitalet
          </note>
          <note>
            Anf. 74 ANNA WALLÉN (S)
          </note>
          <note>
            Anf. 75 Närings- och innovationsminister MIKAEL DAMBERG (S)
          </note>
          <note>
            Anf. 76 ANNA WALLÉN (S)
          </note>
          <note>
            Anf. 77 Närings- och innovationsminister MIKAEL DAMBERG (S)
          </note>
          <note>
            Vattendirektivet och de mindre vattenkraftsproducenterna
          </note>
          <note>
            Anf. 78 MAGNUS OSCARSSON (KD)
          </note>
          <note>
            Anf. 79 Klimat- och miljöminister ÅSA ROMSON (MP)
          </note>
          <note>
            Anf. 80 MAGNUS OSCARSSON (KD)
          </note>
          <note>
            Anf. 81 Klimat- och miljöminister ÅSA ROMSON (MP)
          </note>
          <note>
            Det ekonomiska stödet till regionala flygplatser
          </note>
          <note>
            Anf. 82 CHRISTIAN HOLM BARENFELD (M)
          </note>
          <note>
            Anf. 83 Statsrådet ANNA JOHANSSON (S)
          </note>
          <note>
            Anf. 84 CHRISTIAN HOLM BARENFELD (M)
          </note>
          <note>
            Anf. 85 Statsrådet ANNA JOHANSSON (S)
          </note>
          <note>
            Vapenlagstiftningen
          </note>
          <note>
            Anf. 86 MAGNUS PERSSON (SD)
          </note>
          <note>
            Anf. 87 Klimat- och miljöminister ÅSA ROMSON (MP)
          </note>
          <note>
            Anf. 88 MAGNUS PERSSON (SD)
          </note>
          <note>
            Anf. 89 Klimat- och miljöminister ÅSA ROMSON (MP)
          </note>
          <note>
            Värdlandsavtalet
          </note>
          <note>
            Anf. 90 PAULA HOLMQVIST (S)
          </note>
          <note>
            Anf. 91 Försvarsminister PETER HULTQVIST (S)
          </note>
          <note>
            Anf. 92 PAULA HOLMQVIST (S)
          </note>
          <note>
            Anf. 93 Försvarsminister PETER HULTQVIST (S)
          </note>
          <note>
            Sänkningen av restaurangmomsen
          </note>
          <note>
            Anf. 94 HANS ROTHENBERG (M)
          </note>
          <note>
            Anf. 95 Närings- och innovationsminister MIKAEL DAMBERG (S)
          </note>
          <note>
            Anf. 96 HANS ROTHENBERG (M)
          </note>
          <note>
            Anf. 97 Närings- och innovationsminister MIKAEL DAMBERG (S)
          </note>
          <note>
            Återvändandeavtal med Afghanistan
          </note>
          <note>
            Anf. 98 BORIANA ÅBERG (M)
          </note>
          <note>
            Anf. 99 Klimat- och miljöminister ÅSA ROMSON (MP)
          </note>
          <note>
            Anf. 100 BORIANA ÅBERG (M)
          </note>
          <note>
            Anf. 101 Klimat- och miljöminister ÅSA ROMSON (MP)
          </note>
          <note>
            Tågtrafikens tillförlitlighet vintertid
          </note>
          <note>
            Anf. 102 JOHAN ANDERSSON (S)
          </note>
          <note>
            Anf. 103 Statsrådet ANNA JOHANSSON (S)
          </note>
          <note>
            Anf. 104 JOHAN ANDERSSON (S)
          </note>
          <note>
            Asylsökandes boendesituation
          </note>
          <note>
            Anf. 105 DÉSIRÉE PETHRUS (KD)
          </note>
          <note>
            Anf. 106 Klimat- och miljöminister ÅSA ROMSON (MP)
          </note>
          <note>
            Anf. 107 DÉSIRÉE PETHRUS (KD)
          </note>
          <note>
            Anf. 108 Klimat- och miljöminister ÅSA ROMSON (MP)
          </note>
          <note>
            Omställning till en fossilfri fordonsflotta
          </note>
          <note>
            Anf. 109 JESPER SKALBERG KARLSSON (M)
          </note>
          <note>
            Anf. 110 Statsrådet ANNA JOHANSSON (S)
          </note>
          <note>
            Anf. 111 JESPER SKALBERG KARLSSON (M)
          </note>
          <note>
            Anf. 112 Statsrådet ANNA JOHANSSON (S)
          </note>
          <note>
            Anf. 113 TALMANNEN
          </note>
          <note>
            § 5 (forts. från § 3) Migration (forts. SfU4)
          </note>
          <note>
            Anf. 114 MARKUS WIECHEL (SD) replik
          </note>
          <note>
            Anf. 115 MAGDA RASMUSSON (MP) replik
          </note>
          <note>
            Anf. 116 MARKUS WIECHEL (SD) replik
          </note>
          <note>
            Anf. 117 MAGDA RASMUSSON (MP) replik
          </note>
          <note>
            Anf. 118 CHRISTINA HÖJ LARSEN (V) replik
          </note>
          <note>
            Anf. 119 MAGDA RASMUSSON (MP) replik
          </note>
          <note>
            Anf. 120 CHRISTINA HÖJ LARSEN (V) replik
          </note>
          <note>
            Anf. 121 MAGDA RASMUSSON (MP) replik
          </note>
          <note>
            Anf. 122 ARON MODIG (KD) replik
          </note>
          <note>
            Anf. 123 MAGDA RASMUSSON (MP) replik
          </note>
          <note>
            Anf. 124 ARON MODIG (KD) replik
          </note>
          <note>
            Anf. 125 MAGDA RASMUSSON (MP) replik
          </note>
          <note>
            Anf. 126 JOHANNA JÖNSSON (C) replik
          </note>
          <note>
            Anf. 127 MAGDA RASMUSSON (MP) replik
          </note>
          <note>
            Anf. 128 JOHANNA JÖNSSON (C) replik
          </note>
          <note>
            Anf. 129 MAGDA RASMUSSON (MP) replik
          </note>
          <note>
            (Beslut fattades under § 8.)
          </note>
          <note>
            § 6 Internationell samverkan
          </note>
          <note>
            Utrikesutskottets betänkande 2015/16:UU1
          </note>
          <note>
            Anf. 130 KARIN ENSTRÖM (M)
          </note>
          <note>
            Anf. 131 KERSTIN LUNDGREN (C) replik
          </note>
          <note>
            Anf. 132 KARIN ENSTRÖM (M) replik
          </note>
          <note>
            Anf. 133 KERSTIN LUNDGREN (C) replik
          </note>
          <note>
            Anf. 134 BJÖRN SÖDER (SD)
          </note>
          <note>
            Anf. 135 BIRGITTA OHLSSON (L)
          </note>
          <note>
            Anf. 136 SOFIA DAMM (KD)
          </note>
          <note>
            (forts. § 9)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 7 Beslut om ärenden som slutdebatterats den 2 december
          </note>
          <note>
            SkU7 Begränsad skattefrihet för utdelning och nya bestämmelser
            mot skatteflykt i fråga om kupongskatt
          </note>
          <note>
            SkU9 En global standard för automatiskt utbyte av upplysningar
            om finansiella konton
          </note>
          <note>
            SkU10 Vissa frågor om behandling av personuppgifter och regleringen
            av id-kortsverksamheten hos Skatteverket
          </note>
          <note>
            SkU11 Informationsutbytesavtal med Guatemala
          </note>
          <note>
            SkU12 Informationsutbytesavtal med Vanuatu
          </note>
          <note>
            NU2 Utgiftsområde 19 Regional tillväxt
          </note>
          <note>
            § 8 Beslut om ärende som slutdebatterats vid dagens sammanträde
          </note>
          <note>
            SfU4 Utgiftsområde 8 Migration
          </note>
          <note>
            § 9 (forts. från § 6) Internationell samverkan (forts. UU1)
          </note>
          <note>
            Anf. 137 KENNETH G FORSLUND (S)
          </note>
          <note>
            (Beslut skulle fattas den 9 december.)
          </note>
          <note>
            § 10 Stärkta rättigheter för kollektivtrafikresenärer
          </note>
          <note>
            Civilutskottets betänkande 2015/16:CU9
          </note>
          <note>
            Anf. 138 EVA SONIDSSON (S)
          </note>
          <note>
            Anf. 139 JESSIKA ROSWALL (M)
          </note>
          <note>
            Anf. 140 NOOSHI DADGOSTAR (V)
          </note>
          <note>
            (Beslut skulle fattas den 9 december.)
          </note>
          <note>
            § 11 Beskattning av säkerhetsreserv
          </note>
          <note>
            Skatteutskottets betänkande 2015/16:SkU8
          </note>
          <note>
            Anf. 141 OLLE FELTEN (SD)
          </note>
          <note>
            Anf. 142 LEIF JAKOBSSON (S)
          </note>
          <note>
            Anf. 143 OLLE FELTEN (SD) replik
          </note>
          <note>
            Anf. 144 LEIF JAKOBSSON (S) replik
          </note>
          <note>
            Anf. 145 OLLE FELTEN (SD) replik
          </note>
          <note>
            Anf. 146 LEIF JAKOBSSON (S) replik
          </note>
          <note>
            (Beslut skulle fattas den 9 december.)
          </note>
          <note>
            § 12 Vissa frågor på området för indirekta skatter
          </note>
          <note>
            Skatteutskottets betänkande 2015/16:SkU13
          </note>
          <note>
            Anf. 147 OLLE FELTEN (SD)
          </note>
          <note>
            Anf. 148 LEIF JAKOBSSON (S)
          </note>
          <note>
            (Beslut skulle fattas den 9 december.)
          </note>
          <note>
            § 13 Bordläggning och beslut om förlängd motionstid
          </note>
          <note>
            § 14 Anmälan om frågor för skriftliga svar
          </note>
          <note>
            § 15 Anmälan om skriftliga svar på frågor
          </note>
          <note>
            § 16 Kammaren åtskildes kl. 16.52.
          </note>
          <note>
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
