<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--111</head>
          <docDate when="2016-05-25 00:00:00">2016-05-25 00:00:00</docDate>
        </div>
      </front>
      <body>
        <div>
          <note>
            § 1 Avsägelse
          </note>
          <note>
            Talmannen meddelade att Mia Sydow Mölleby (V) avsagt sig uppdraget
            som suppleant i justitieutskottet.
          </note>
          <note>
            Kammaren biföll denna avsägelse.
          </note>
          <note>
            § 2 Anmälan om kompletteringsval
          </note>
          <note>
            T almannen meddelade att Vänsterpartiets riksdagsgrupp anmält
            Hans Linde som suppleant i justitieutskottet.
          </note>
          <note>
            T almannen förklarade vald till
          </note>
          <note>
            suppleant i justitieutskottet
          </note>
          <note>
            Hans Linde (V)
          </note>
          <note>
            § 3 Utökning av antalet suppleanter
          </note>
          <note>
            Valberedningen hade, enligt ett till kammaren inkommet protokolls
            ­ utdrag, tillstyrkt att antalet suppleanter i kulturutskottet
            skulle utökas från 27 till 28 .
          </note>
          <note>
            Kammaren medgav denna utökning.
          </note>
          <note>
            § 4 Val av extra suppleant
          </note>
          <note>
            Val av extra suppleant i justitieutskottet företogs.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i justitieutskottet
          </note>
          <note>
            Maj Karlsson (V)
          </note>
          <note>
            § 5 Anmälan om faktapromemoria
          </note>
          <note>
            Talmannen anmälde att följande faktapromemoria om förslag från
            Europeiska kommissionen hade kommit in och överlämnats till utskott:
          </note>
          <note>
            2015/16:FPM84 Viseringsfrihet för Ukraina KOM(2016) 236 till
            socialförsäkringsutskottet
          </note>
          <note>
            § 6 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen och överlämnats till finansutskottet :
          </note>
          <note>
            RiR 2016:7 Skyddet för pensionssparare – och pensionsbolagens
            investeringar i säkerställda obligationer
          </note>
          <note>
            § 7 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2015/16:127 och 175 till skatteutskottet
          </note>
          <note>
            § 8 Ärenden för b ordläggning
          </note>
          <note>
            Följande dokument anmäldes och bordlades:
          </note>
          <note>
            Socialförsäkringsutskottets betänkande
          </note>
          <note>
            2015/16:SfU17 Ändring av en avvisningsbestämmelse i utlänningslagen
          </note>
          <note>
            Finansutskottets betänkande
          </note>
          <note>
            2015/16:FiU34 Förstärkt insättningsgaranti
          </note>
          <note>
            Näringsutskottets betänkanden
          </note>
          <note>
            2015/16:NU20 Ändringar i lagen om tillämpning av Europeiska unionens
            statsstödsregler
          </note>
          <note>
            2015/16:NU21 Riksrevisionens rapport om regeringens hantering
            av risker i statliga bolag
          </note>
          <note>
            2015/16:NU22 Ökad rättssäkerhet i det enhetliga patentsystemet
          </note>
          <note>
            Trafikutskottets betänkande
          </note>
          <note>
            2015/16:TU16 Järnvägs- och kollektivtrafikfrågor
          </note>
          <note>
            Försvarsutskottets betänkande
          </note>
          <note>
            2015/16:FöU12 Elsäkerhet
          </note>
          <note>
            § 9 Elektroniskt kungörande av författningar
          </note>
          <note>
            Konstitutionsutskottets betänkande 2015/16:KU26
          </note>
          <note>
            Elektroniskt kungörande av författningar (prop. 2015/16:157)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 19.)
          </note>
          <note>
            § 10 Justerade matchningsregler för säkerställda obligationer
          </note>
          <note>
            Finansutskottets betänkande 2015/16:FiU32
          </note>
          <note>
            Justerade matchningsregler för s äkerställda obligationer (prop.
            2015/16:105)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 19.)
          </note>
          <note>
            § 11 Kompletterade bestämmelser till EU:s förordning om elektronisk
            identifiering
          </note>
          <note>
            Trafikutskottets betänkande 2015/16:TU18
          </note>
          <note>
            Kompletterande bestämmelser till EU:s förordning om elektronisk
            identifiering (prop. 2015/16:72)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 19.)
          </note>
          <note>
            § 12 Vissa statsstödskrav på bränsleskatteområdet
          </note>
          <note>
            Skatteutskottets betänkande 2015/16:SkU26
          </note>
          <note>
            Vissa statsstödskrav på bränsleskatteområdet
          </note>
          <note>
            föredrogs.
          </note>
          <note type="speaker">
            Anf. 1 CECILIE TENFJORD-TOFTBY (M):
          </note>
          <note>
            Herr talman! Jag vill börja med att yrka bifall till reservation
            2.
          </note>
          <note>
            Sveriges medlemskap i EU och tillträdet till den europeiska marknaden
            är en viktig förutsättning för våra företag, våra svenska jobb
            och vår välfärd. Ett medlemskap kräver självklart också att vi
            följer de gemensamma spelreglerna och implementerar EU:s direktiv
            i vår egen lagstiftning. Där är vi helt överens.
          </note>
          <note>
            Problemet med dagens proposition från regeringen gällande ändringar
            som avser att anpassa skattebefrielser på bränsleskatteområdet
            till EU:s statsstödsregler är att de helt saknar konsekvensbeskrivningar.
          </note>
          <note>
            Förslaget kan tyckas tekniskt, men det kan komma att få långtgående
            konsekvenser för de företag det gäller. De ändringar som föreslås
            är regler om informationsinhämtning från och offentliggörande
            av de företag som ges statligt stöd samt begränsningar avseende
            stöd till företag som är i svårigheter eller föremål för återkrav
            av olagligt statsstöd. Vad döljer sig bakom detta?
          </note>
          <note>
            Herr talman! Hur kommer dessa förslag att påverka de enskilda
            företagen och deras konkurrenskraft? Hur kommer det skärpta informationskravet
            att påverka företagens administrativa börda? Finns det heller
            inga betänkligheter från regeringens sida när det gäller offentliggörande
            av information om de företag som söker statsstöd?
          </note>
          <note>
            Huvuddelen av förslaget handlar om att begränsa för företag som
            är i ekonomiska svårigheter när det gäller att ta del av det statliga
            stödet. Vilka företag som hamnar inom definitionen och hur det
            drabbar företag som utifrån detta nekas ekonomiskt stöd är oklart.
            Tydliga och förutsägbara regler är avgörande för konkurrenskraften.
            Propositionen och regeringen riskerar att skapa osäkerhet vad
            gäller start av verksamheter samt osäkerhet över kommande investeringsbeslut.
          </note>
          <note>
            Ytterligare en betänklighet kring detta ärende är att regeringen
            har valt den striktaste definitionen av företag i svårigheter.
            Det vi efterlyser här en omvärldsanalys.
          </note>
          <note>
            EU:s inre marknad är tänkt att jämna ut konkurrensskillnader
            och erbjuda alla lika förutsättningar. Detta fungerar bara om
            implementeringen av EU:s olika direktiv genomförs på likartat
            sätt. I dagens proposition väljer regeringen att anstränga sig
            lite extra för att vara säker på att svenska företag i alla fall
            inte får en konkurrensfördel. Detta är mycket olyckligt och riskerar
            att snedvrida den svenska konkurrenskraften till vår nackdel.
          </note>
          <note>
            Herr talman! Utifrån detta resonemang kan vi moderater och Alliansen
            bara landa i ett ställningstagande: Regeringen måste ta fram en
            genomgripande konsekvensbeskrivning ur ett företagarperspektiv.
          </note>
          <note>
            Sverige har inte råd att förlora konkurrenskraft. Här har vi
            ett förslag som riskerar att leda till just det. Den rödgröna
            regeringen är skyldig svenska företag, jobben och i slutändan
            vår välfärd att faktiskt ta reda på om och hur konkurrenskraften
            påverkas innan de ändrar svensk lag.
          </note>
          <note>
            (Applåder)
          </note>
          <note type="speaker">
            Anf. 2 OLLE FELTEN (SD):
          </note>
          <note>
            Herr talman! Frågan om statsstöd på bränsleskatteområdet är en
            fråga som bland annat rör viktiga förutsättningar för svenskt
            lantbruk.
          </note>
          <note>
            Med ett antal ogenomtänkta och verklighetsfrånvända lagförslag
            för implementering av vissa delar av de EU-direktiv som reglerar
            medlemsstaternas statsstöd för att gynna vissa bränslen skapar
            regeringen fler problem än man löser. Bakgrunden till det är olika
            syn på biobränslen i Sverige i förhållande till övriga EU. Jag
            ska göra en kort resumé av bakgrunden. Regeringens kortsiktiga
            tänkande och brist på förståelse för företags, inte minst lantbruksföretags,
            problem är en annan del av orsaken till detta.
          </note>
          <note>
            I Sverige har debatten om biodrivmedel varit relativt ensidig,
            och våra makthavare agerar som om vi borde använda så mycket biodrivmedel
            som möjligt, oavsett produktionssätt. Därför subventionerar vi
            i Sverige biodrivmedlen med i storleksordningen 6–8 miljarder
            kronor per år.
          </note>
          <note>
            I resten av EU pågår emellertid en annan debatt. Där ifrågasätts
            biodrivmedel ur ett hållbarhetsperspektiv i många sammanhang,
            eftersom vissa biodrivmedel kan ge upphov till ökade koldioxidutsläpp.
            Detta har till exempel att göra med så kallade ILUC-faktorer,
            indirect land use change, som på kort sikt ökar koldioxidutsläppen.
            Det är bakgrunden till att EU nu sätter press på svenska företag
            som anses uppbära statsstöd, till exempel lantbruksföretag, att
            inte konsumera icke hållbara biodrivmedel.
          </note>
          <note>
            Här uppstår en mycket konstig situation, där Sverige som stat
            massivt och utan kontroll uppmuntrar konsumtion av alla slags
            biodrivmedel, medan EU genom certifieringskrav tvingar företag
            att välja rätt typ av bio ­ bränsle. Uttrycket den ena handen
            vet inte vad den andra gör passar myck ­ et bra i detta sammanhang.
          </note>
          <note>
            För att gå över till själva propositionen riskerar alltså förslagen
            där att slå mycket olyckligt mot de redan hårt prövade lantbruksföretagen,
            som kommer att drabbas av mer byråkrati och risk för oförskyllda
            återbetalningar av bidrag som i efterhand definieras som olagliga.
          </note>
          <note>
            Problemen kommer också att drabba de företag som levererar bio
            ­ bränslen. Det blir de som ska avgöra om deras kunder har rätt
            att få del av statsstödet. Dessa leverantörer kan bli återbetalningsskyldiga
            för stora belopp om det i efterhand visar sig att deras bedömning
            av kunderna inte var korrekt. Denna lag kommer därför att skapa
            ökad byråkrati och en rättsosäker situation för alla de företag
            som blir drabbade av de fel som kommer att bli följden.
          </note>
          <note>
            Enligt propositionen är det Skatteverket som ska bistå med information
            om slutkundernas ekonomiska ställning. Men, herr talman, Skatteverket
            menar att detta inte ligger inom deras kompetensområde och att
            det därför måste göras stora investeringar i ny personal men också
            i metod- och kompetensutveckling.
          </note>
          <note>
            Sådana investeringar tar tid och kostar stora resurser, som inte
            finns i dag. Problemet med att låta lagen träda i kraft den 1
            juli 2016 är därför att denna nödvändiga förutsättning inte kommer
            att finnas på plats när lagen träder i kraft. Inte ens i den mest
            drömmande socialdemokrats eller miljöpartists fantasivärld kommer
            det att vara möjligt att så blir fallet.
          </note>
          <note>
            Ett annat problem i denna proposition är riskerna med den rapportering
            av försäljningsinformation som ska ske från leverantörerna och
            som ska offentliggöras via internet. Även här saknas en utredning
            av konsekvenserna av de förslag som läggs fram. Det kan innebära
            att företagshemligheter röjs, med svåra konsekvenser som följd.
            Att regeringen inte förstår problemet är uppenbart. Det blir därmed
            ännu allvarligare att man avstår från den nödvändiga konsekvensutredningen
            i detta stycke.
          </note>
          <note>
            Ytterligare ett problemkomplex i propositionen är att man inte
            har lyckats hitta entydiga definitioner när det gäller att avgöra
            huruvida ett företag är i ekonomiska svårigheter eller inte. Inte
            minst tidsaspekten och svårighetsdefinitionen är stora frågor.
            Just det avgörandet är i sin tur nödvändigt för att det ska gå
            att fastställa om statsstödet ska utgå eller inte vid köp av biobränslen.
          </note>
          <note>
            Detta problem är särskilt intressant eftersom det kan leda till
            att enskilda företag, inte sällan lantbrukare, kan drabbas hårt
            av sena återbetalningskrav på statsstöd som erhållits och tagits
            emot i god tro. En sådan
          </note>
          <note>
            situation kan tvinga enskilda bolag i konkurs, enbart på grund
            av slarvigt och nonchalant utformad lagstiftning. Det är inte
            acceptabelt, herr talman. Regeringen måste göra sin hemläxa och
            återkomma till riksdagen med ett förslag som inte innehåller den
            typen av sensationellt illa utformade regler.
          </note>
          <note>
            Herr talman! Vi sverigedemokrater pekar i vår motion på dessa
            problem och på hur vi menar att de bör lösas. Eftersom vi måste
            följa EU-direktivet, som ligger till grund för lagförslaget, finns
            det en begränsad mängd lösningar på problemen.
          </note>
          <note>
            För att komma till rätta med bristerna i propositionen måste
            ett antal åtgärder vidtas. För det första måste vi skapa tid för
            att hinna rätta till de allvarliga bristerna i den framlagda propositionen.
            Det kan vi göra genom att skjuta fram ikraftträdandet sex månader,
            till den 1 januari 2017. Det har Socialdemokraterna kritiserat.
            De påstår att det skulle leda till allvarliga konsekvenser för
            enskilda företag. Det är inte sant. Genom att den förlängda införandetiden
            presenteras tillsammans med de åtgärder som måste genomföras för
            att få en rättssäker hantering i svensk lag kommer det inte att
            medföra några problem för svensk del. Det är inte ovanligt i EU
            att sådant sker.
          </note>
          <note>
            För det andra måste bristerna i lagförslagens nomenklatur och
            defini ­ tioner lösas. Vi kan inte ha lagar där det inte går att
            utläsa av lagtexten vilka situationer som avses och där man lägger
            tolkningsansvaret hos enskilda företag i stället för hos myndigheter.
          </note>
          <note>
            För det tredje måste Skatteverket få tid att bygga upp de personella
            och funktionella resurser som krävs för att kunna lämna erforderligt
            stöd till de aktuella företagen så att hanteringen kan bli korrekt
            och rättssäker.
          </note>
          <note>
            För det fjärde måste lagen innehålla en reglering som innebär
            att en - skilda företag inte ska kunna drabbas helt oförskyllt
            av återbetalningskrav som uppstår ur en situation som staten är
            ansvarig för. Sådana effekter är direkt otillständiga och kan
            komma att uppstå på grund av denna proposi ­ tion.
          </note>
          <note>
            Herr talman! Avslutningsvis kan jag konstatera att regeringen
            fortsätter att vara slarvig med sin lagstiftning, genom att presentera
            lagförslag utan hänsyn till vilka konsekvenser de kommer att få
            för enskilda och företag i Sverige. Det är en skrämmande arrogant
            inställning från vår regering.
          </note>
          <note>
            Alliansen fortsätter tyvärr att lägga ned sin röst i stället
            för att bidra till att skapa lösningar som gynnar Sverige och
            svenska företag. De väljer att bara passivt vänta på en förutsägbar
            utredning i stället för att agera för att ta fram konkreta åtgärder
            för att lösa uppenbara felaktigheter.
          </note>
          <note>
            Sverigedemokraterna däremot står upp för en rättssäker och rättvis
            lagstiftning i Sverige.
          </note>
          <note type="speaker">
            Anf. 3 ERIK EZELIUS (S):
          </note>
          <note>
            Herr talman! Jag yrkar bifall till förslaget i betänkande SkU26.
          </note>
          <note>
            ”I och med sitt medlemskap i EU har Sverige överlåtit en del
            av sin beslutanderätt till EU:s institutioner. Detta har skett
            i olika grad. Inom vissa områden har EU ensam beslutanderätt med
            stöd av fördraget om Europeiska unionens funktionssätt, förkortat
            EUF-fördraget. Detta gäller t.ex. konkurrenspolitiken, varav statsstödsreglerna
            är en del. Huvudregeln enligt unionsrätten är att statligt stöd
            inte är tillåtet, då det riskerar att sned
          </note>
          <note>
            vrida konkurrensen på den inre marknaden. Statligt stöd kan dock
            undan
          </note>
          <note>
            tagsvis vara tillåtet i vissa fall. I unionsrätten ställs upp
            olika krav för att statliga stöd ska tillåtas.”
          </note>
          <note>
            Kommissionen har, tack och lov, under senare år försökt förenkla
            förfarandet vid statsstödsprövningar och har därför antagit förordningar
            på olika områden. Vissa kategorier av stöd har ansetts vara förenliga
            med EUF-fördraget, under förutsättning att vissa villkor uppfylls.
          </note>
          <note>
            ” Medlemsstaterna har åtagit sig att anpassa befintliga stödordningar
            till de nya riktlinjerna inom en viss tid, dock senast den 1 juli
            2016. ” Det är ett datum som vi kan lira med hur vi vill, men
            det ligger fast i förslaget.
          </note>
          <note>
            I propositionen föreslås ändringar i lagen om skatt på energi.
            Skattereglerna är anpassade till EU:s energiskattedirektiv. ”
            Nedsättning eller befrielse från dessa skatter kan utgöra statligt
            stöd enligt reglerna i fördraget om Europeiska unionens funktionssätt,
            förkortad EUF-fördraget. Genom förslaget införs, för de skattebefrielser
            på bränsleskatteområdet som utgör statligt stöd, regler för att
            uppfylla EU-rättens bestämmelser om offentliggörande och information
            på en webbplats samt begränsningar i fråga om att ge statligt
            stöd till företag som är i svårighete r eller är föremål för återkrav.”
          </note>
          <note>
            Väldigt förenklat innebär propositionen förändringar i lagen
            om skatt på energi, LSE. Våra skatteregler anpassas till EU:s
            energiskattedirektiv. Nedsättning eller befrielser från dessa
            skatter kan utgöra statligt stöd, enligt reglerna i fördraget
            om Europeiska unionens funktionssätt. Genom propositionen införs
            regler för att uppfylla EU-rättens bestämmelser om offentliggörande
            för skattebefrielser på bränsleskatteområdet som utgör statligt
            stöd.
          </note>
          <note>
            Som jag ser det handlar propositionen alltså om lagtekniska anpassningar
            som är nödvändiga för fortsatt svenskt statsstöd på bränsleskatteområdet.
            Vi har mer klimat- och miljövänlig politik än många andra EU-stater
            på det området. Vi kan tycka att hela energiskattedirektivet borde
            skrivas om utifrån svenska utgångspunkter, med en koldioxidskatt
            som grundval. Men så ser verkligheten inte ut.
          </note>
          <note>
            Med de orden vill jag återigen yrka bifall till förslaget i betänkandet.
          </note>
          <note>
            (Applåder)
          </note>
          <note type="speaker">
            Anf. 4 OLLE FELTEN (SD) replik:
          </note>
          <note>
            Herr talman! Jag glömde yrka bifall till Sverigedemokraternas
            reservation nr 1. Det gör jag härmed.
          </note>
          <note>
            Det var anledningen till att jag tryckte för replik. Jag har
            ingen fråga till Socialdemokraterna.
          </note>
          <note type="speaker">
            Anf. 5 ERIK EZELIUS (S) replik:
          </note>
          <note>
            Herr talman! Jag har ingenting att tillägga.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 19 .)
          </note>
          <note>
            § 13 Tilläggsbelopp för särskilt stöd till barn och elever
          </note>
          <note>
            Utbildningsutskottets betänkande 2015/16:UbU19
          </note>
          <note>
            Tilläggsbelopp för särskilt stöd till barn och elever (prop.
            2015/16:134)
          </note>
          <note>
            föredrogs.
          </note>
          <note type="speaker">
            Anf. 6 LENA EMILSSON (S):
          </note>
          <note>
            Herr talman! I dag ska vi debattera betänkandet Tilläggsbelopp
            för särskilt stöd till barn och elever . Det finns inga reservationer
            i ärendet. Alltså är vi alla överens. Det tycker jag är mycket
            bra, inte minst för barnens skull.
          </note>
          <note>
            Vi får gå tillbaka till den 1 juli 2009 för att hitta bakgrunden
            till dagens ärende. Då trädde nya regler för beräkning av kommunernas
            bidrag till enskilda huvudmän för förskolor och skolor i kraft.
            Reglerna bygger på en likabehandlingsprincip. Enskilda huvudmän
            ska få bidrag på samma villkor som den kommunala verksamheten.
          </note>
          <note>
            Bidraget består av ett grundbelopp och ett tilläggsbelopp. Tilläggs
            ­ beloppet ska lämnas för barn och elever med behov av ett omfattande
            sär ­ skilt stöd. För att tillägget ska utbetalas bör det handla
            om insatser av extra ­ ordinärt slag som inte har koppling till
            den vanliga undervisningen. Stödet bör avvika väsentligt från
            de resurser som normalt hänförs till det generella stöd som skolan
            ska tillhandahålla i den normala undervisningen.
          </note>
          <note>
            Tilläggsbelopp kan utbetalas för till exempel tekniska hjälpmedel,
            särskilda läromedel och stödåtgärder för elever med stora inlärningssvårigheter
            som beror på språkliga eller sociala faktorer. Det kan även vara
            fråga om assistenthjälp eller anpassning av lokaler. Men, hemkommunen
            är inte skyldig att betala tilläggsbelopp om det medför betydande
            organisatoriska eller ekonomiska svårigheter för kommunen.
          </note>
          <note>
            Sedan reglerna trädde i kraft 2009 har det rått oenighet mellan
            kommuner och huvudmän i tolkningen av vad som ska ingå i tilläggsbeloppet
            och i vilka situationer det ska utbetalas. Det finns inte någon
            vägledning i hur bestämmelserna ska tolkas. Det har i tillämpningen
            uppfattats som att stödet inte får vara förknippat med själva
            undervisningssituationen.
          </note>
          <note>
            Ett mycket stort antal ärenden har på grund av denna oenighet
            i tolkningen tvingats prövas i domstol. Frågan vandrade hela vägen
            upp till Högsta förvaltningsdomstolen, där det kom ett utslag
            2012. Domskälen som uttalades var bland annat att bestämmelserna
            om tilläggsbelopp förutsätter att en individuell prövning ska
            göras av varje elevs unika situation och behov.
          </note>
          <note>
            För varje enskilt barn och varje enskild elev som är i behov
            av särskilt stöd måste således en individuell prövning göras av
            vilka åtgärder som behövs för just det barnet eller den eleven.
          </note>
          <note>
            Detta har resulterat i att vi behöver göra en smärre ändring
            i skollagen för att tydliggöra innebörden av rätten till tilläggsbelopp.
          </note>
          <note>
            Regeringen anser att tilläggsbelopp måste kunna komma i fråga
            även när det gäller extraordinära stödinsatser som tillgodoser
            barnets eller elevens behov i undervisningssituationen.
          </note>
          <note>
            I skollagen ska det skrivas in att tilläggsbeloppet ska vara
            individuellt bestämt utifrån barnets eller elevens behov. Förordningsbestämmelserna
            bör ändras i syfte att tydliggöra att tilläggsbelopp kan lämnas
            också för sådana extraordinära stödåtgärder som till exempel ett
            barn eller en elev med stora inlärningssvårigheter har behov av
            i undervisningen.
          </note>
          <note>
            Lagändringen föreslås träda i kraft den 1 juli 2016. På så vis
            kan lagen tillämpas redan vid höstterminen i år, vilket är mycket
            bra för barnen.
          </note>
          <note>
            s Det föreslås inga ändringar när det gäller övriga villkor för
            att ett tilläggsbelopp ska lämnas, utan lagändringen är endast
            ett förtydligande. Det grundläggande kravet kvarstår, det vill
            säga att en elevs behov av särskilt stöd måste vara omfattande
            för att ett tilläggsbelopp ska lämnas. Övriga elevers behov av
            särskilt stöd ingår i den normala undervisningen och ingår i grundbeloppet.
          </note>
          <note>
            Förtydligandet är mycket välkommet i kommuner, bland skolhuvudmän
            och inte minst bland domstolar. Det är mycket olyckligt att ärenden
            måste vandra hela vägen upp till Högsta förvaltningsdomstolen.
          </note>
          <note>
            När det gäller gymnasiesärskolan gjordes förändringar för elever
            som påbörjade sin undervisning efter den 30 juni 2013, då man
            tog bort det specialutformade programmet. En bestämmelse finns
            fortfarande kvar i skollagen som hänvisar till de program som
            i dag inte finns.
          </note>
          <note>
            Regeringen föreslår att den kvarvarande hänvisningen i skollagen
            om specialutformade program i gymnasiesärskolan tas bort.
          </note>
          <note>
            Därmed yrkar jag bifall till förslaget i utbildningsutskottets
            betänkan ­ de.
          </note>
          <note>
            (Applåder)
          </note>
          <note>
            I detta anförande instämde Roza Güclü Hedin (S) .
          </note>
          <note type="speaker">
            Anf. 7 MARIA STOCKHAUS (M):
          </note>
          <note>
            Herr talman! Att klara skolan är grunden för att kunna följa
            sina drömmar och få ett bra liv. Att klara skolan är grunden för
            att kunna göra klassresor, skaffa sig ett arbete och kunna försörja
            sig.
          </note>
          <note>
            Alla elever har rätt att få det stöd som de behöver för att klara
            skolan. Vissa behöver mer, andra mindre. Men rätten att få det
            stöd man behöver ska gälla alla.
          </note>
          <note>
            Det står ingenting i skollagen om att elever som behöver extra
            stöd inte ska kunna få det om de väljer en fristående skola. Om
            elevens rätt till stöd vore självklart för alla kommuner och självklart
            oavsett vilken skola eleven väljer att gå i hade dagens förändring
            av skollagen inte varit nödvändig.
          </note>
          <note>
            Det går naturligtvis att vara efterklok och säga att lagen skulle
            ha skrivits tydligare. Men i grunden handlar det om att kommuner
            väljer att låta ekonomi och ideologi gå före elevernas rätt till
            stöd. Det är rätt anmärkningsvärt att drivkraften att undergräva
            möjligheterna för friskolor att verka i en kommun kan överskugga
            rätten för varje elev att få det stöd som han eller hon behöver
            för sin utveckling.
          </note>
          <note>
            I samband med flera rättsfall och ett vägledande avgörande av
            Högsta förvaltningsdomstolen står det klart att ett förtydligande
            behövs. Utan det förtydligande som vi ska besluta om i dag finns
            det risk att enskilda barn och elever inte får det stöd för sin
            utveckling som de har rätt till. Det gäller elever som behöver
            stora insatser inom ramen för undervisningen.
          </note>
          <note>
            I och med denna förändring i skollagen hoppas jag att alla elever
            och föräldrar ska kunna känna sig tryggare med att oavsett vilken
            skola de väljer ska de kunna vara säkra på att eleverna har rätt
            till samma resurser och samma stöd oavsett vem som driver skolan.
          </note>
          <note>
            Jag vill därmed yrka bifall till förslaget i utskottets betänkande.
          </note>
          <note>
            (Applåder)
          </note>
          <note type="speaker">
            Anf. 8 JABAR AMIN (MP):
          </note>
          <note>
            Herr talman! Jag börjar med att yrka bifall till förslaget i
            betänkandet.
          </note>
          <note>
            Alla barn och elever ska ges den stimulans, det stöd och den
            ledning som de behöver i sitt lärande och i sin personliga utveckling.
            Det är en grundläggande utgångspunkt, och det slås fast i skollagen.
          </note>
          <note>
            Samtidigt vet vi att många barn och elever har funktionsnedsättningar
            och kan vara i behov av extra stöd för att kunna lära, utvecklas
            och nå utbildningens mål. Men dagens regelverk är tyvärr inte
            tydliga i fråga om extra stöd till just dessa barn och elever.
            Det är därför som vi har dessa problem som har lett till att många
            skolor har överklagat hur kommunerna har hanterat detta. Därför
            är det oerhört viktigt att vi ändrar lagen nu, att vi är överens
            om att lagen ska förtydligas, att det ska göras individuella prövningar
            för dessa barn och att det skrivs in i skollagen.
          </note>
          <note>
            Jag tycker att det är viktigt att vi i skollagen förtydligar
            att tilläggs ­ beloppet kopplas till det enskilda barnets och
            den enskilda elevens behov och att tilläggsbeloppet bestäms individuellt.
            Detta framgår av förslaget till lagstiftning.
          </note>
          <note>
            Det är vår övertygelse att detta förtydligande kommer att underlätta
            för elever med stora inlärningssvårigheter att få det stöd som
            de behöver och har rätt till. Observera att det handlar om barn
            och elever som är i extra behov av detta stöd.
          </note>
          <note>
            Denna förändring kan också ses som ett viktigt led i en rad förändringar
            och investeringar som regeringen gör för att bidra till att öka
            kunskaps ­ resultaten och öka jämlikheten i den svenska skolan.
            Det handlar om att ge alla barn och elever det stöd som de behöver
            på ett tidigt stadium. Det handlar om att ge eleverna stöd på
            olika nivåer. Det handlar om att ge lä ­ rarna den tid som de
            behöver för sitt pedagogiska uppdrag. Det handlar om att öka tillgången
            till specialpedagoger och speciallärare. Det handlar om extra
            satsningar på elevhälsan. Och det handlar om en rad andra viktiga
            åtgärder som regeringen vidtar för att öka förutsättningarna för
            att alla barn ska nå utbildningens mål.
          </note>
          <note>
            Anf. 9 ULRIKA CARLSSON i Skövde (C):
          </note>
          <note>
            Herr talman! Precis som har betonats tidigare i debatten är detta
            ett ärende och ett betänkande där det råder stor enighet. Man
            kan ju fundera på varför man då ska ha en debatt om ett sådant
            ärende, men det blir en möjlighet för oss att både förklara och
            motivera varför situationen har uppstått, vad som har legat bakom
            den och hur vi ser på framtiden.
          </note>
          <note>
            I betänkandet står det om skollagens tredje kapitel, och jag
            tänker läsa innantill för att det ska bli alldeles rätt. ”I skollagens
            tredje kapitel om barns och elevers utveckling mot målen slås
            det fast att alla barn och elever ska ges den ledning och stimulans
            som de behöver i sitt lärande och sin personliga utveckling för
            att de utifrån sina egna förutsättningar ska kunna utvecklas så
            långt som möjligt enligt utbildningens mål. ” Det är så otroligt
            viktigt att alla barn får samma förutsättningar.
          </note>
          <note>
            När alliansregeringen tillträdde lade den fram en proposition
            om lika villkor, och år 2009 började ett antal regler gälla för
            att det skulle vara möjligt för barn att oberoende av skolhuvudman
            få det stöd de har rätt till. I förarbetena verkar det väldigt
            klart vad detta skulle innebära, men precis som Maria Stockhaus
            tidigare nämnde har ett antal domstolsutfall efter det försvårat
            möjligheten för elever att få det stöd de behöver. Det är klart
            att det är viktigt att detta rättas till, och det görs nu med
            det förtydligande som finns i den proposition vi debatterar i
            dag.
          </note>
          <note>
            Det är bra att detta förtydligas, men samtidigt kan man fundera
            lite över varför det ska ta så lång tid att göra den typen av
            förändringar i det här regelverket. Vi vet nämligen att barn varje
            dag har behov av det stöd de behöver för att nå så långt som möjligt.
          </note>
          <note>
            Den uppräkning Jabar Amin tidigare gjorde var ganska intressant.
            De satsningar han nämnde att regeringen lyfter fram var sådana
            som även alliansregeringen gjorde, och jag tycker att det är positivt
            att vi kan visa att det i stora delar finns en samsyn i utbildningspolitiken.
            Det gäller satsningar på speciallärare, skolhälsovård och så vidare,
            och det är sådana satsningar som också alliansregeringen genomförde
            under sina år.
          </note>
          <note>
            Med det, herr talman, yrkar jag bifall till förslaget i betänkandet.
          </note>
          <note>
            (Applåder)
          </note>
          <note type="speaker">
            Anf. 10 CHRISTER NYLANDER (L):
          </note>
          <note>
            Herr talman! Jag vill påminna om en berättelse om en åsna som
            stod mellan två hötappar. Det är inte jag som åsyftas. Jean Buridan,
            en gammal filosof som föddes för många år sedan, skrev en berättelse.
            Den handlade om hundar, men för eftervärlden har den kommit att
            handla om åsnor. Det är en åsna som står mellan två hötappar som
            ser identiska ut, och därför kan åsnan inte välja utan svälter
            till sist ihjäl.
          </note>
          <note>
            Detta blev en ideologisk grund för att säga att någon annan bör
            bestämma för människor. Någon annan bör bestämma vad som är viktigt
            och vilken hötapp åsnan ska välja. Det är en ideologi som under
            lång tid sa att staten eller någon annan ska bestämma över människan,
            för människan klarar inte av det – ställs hon inför två identiska
            val blir hon till sist så förvirrad att hon svälter ihjäl, precis
            som Jean Buridans åsna.
          </note>
          <note>
            Valfrihet handlar till stor del om att få forma sitt eget liv.
            Det är inte bara viktigt att få göra valet i sig – till exempel
            välja skola, sjukvård, läkare eller äldreomsorg – utan det är
            även en viktig del i en människas berättelse om sitt eget liv.
            Det handlar om människans formatering och formning av sitt eget
            liv. Det är genom att fatta egna beslut människan växer. Det är
            en annan ideologi man kan tänka sig, nämligen den liberala.
          </note>
          <note>
            Dessa två synsätt på människan har ofta stått emot varandra.
            Den ena säger att människan inte klarar av att välja och att någon
            annan därför ska göra det, och den mer liberala – eller borgerliga
            – säger att människan kan växa och ta beslut och därför också
            ska få göra det. Ibland är valen svåra att göra, men det är ändå
            viktigt att människan får rätt att göra dem. Lösningen på svåra
            val är inte att någon annan ska göra dem, utan lösningen är att
            få människor själva att växa in i den roll som krävs för att göra
            svåra val.
          </note>
          <note>
            Ibland krävs det att man får bättre information eller bättre
            förutsättningar för att göra de valen, och jag är glad att utskottet
            i dag är överens om att den linje vi vill dra i just det här ärendet
            handlar om att förbättra möjligheten att göra informerade val.
            Då kan någon säga: Men det vore väl bättre om alla skolor var
            bra skolor, så att man slipper välja och vet att alla är lika
            bra – då spelar ju valet inte så stor roll? Min poäng är att det
            snarare är tvärtom, det vill säga att alla skolor ska vara lika
            bra men att vissa skolor är bra för några elever medan andra skolor
            är bättre för andra elever.
          </note>
          <note>
            Det är därför viktigt att eleven ges chans att välja den skola
            som hon trivs bäst i eller som hon eller hennes föräldrar tycker
            att hon har bäst chanser att växa och lära sig mest i. Olika skolor
            passar olika människor olika bra. Därför är det, som Ulrika Carlsson
            och Maria Stockhaus tidigare sagt, så viktigt att det är lika
            villkor mellan fristående skolor och kommunala skolor. Oavsett
            vilka förutsättningar man själv har socialt, funktionsmässigt
            eller på andra sätt kunskapsmässigt, får man då chansen att göra
            bra val – oavsett om det är kommunala eller fristående skolor.
          </note>
          <note>
            Det utskottet i dag gör, herr talman, har många teknikaliteter
            i sig och är på många sätt ett svar på domar som har kommit tidigare.
            Men i grunden handlar det om att underlätta för valfrihet, se
            till att valfriheten gäller alla och se till att fristående skolor
            och kommunala skolor har lika villkor att möta olika elevers förutsättningar.
            Därför är detta viktigt, herr talman, och därför kommer också
            Liberalerna att rösta bifall till förslaget i betänkandet.
          </note>
          <note>
            (Applåder)
          </note>
          <note type="speaker">
            Anf. 11 LARRY SÖDER (KD):
          </note>
          <note>
            Herr talman! Vi i Kristdemokraterna anser att det är viktigt
            att alla elever ska erbjudas så lika villkor som möjligt. Detta
            gäller även de elever som har valt en skola som har en annan huvudman
            än kommunerna. Att en fristående skola ska kunna bedriva sin verksamhet
            på samma villkor som en kommunal skola är grundläggande. Det är
            eleverna och föräldrarna som gör valet av skola, och de ska inte
            straffas om de gör ett val som kommunen inte anser vara rätt.
          </note>
          <note>
            Det verkar som att vi för vår egen bekvämlighet allt som oftast
            klumpar ihop eleverna och försöker skapa regler och sätt att fördela
            medel som bygger på att man förutsätter att varje elev är likadan
            som bänkkamraten. Det kanske kommer som en överraskning för många,
            men jag kan garantera att bänkkamraten inte är likadan. Varje
            person är unik, och med det följer ett ansvar för oss alla att
            möta varje individ utifrån deras förutsättningar.
          </note>
          <note>
            Vi måste inse att varje människa är unik och inte kan förutsättas
            fungera exakt likadant som övriga. Att se varje individ och skapa
            förutsättningar för varje elev ställer höga krav på våra lärare.
            Då är det också ett rimlighetskrav att kommuner ger skolorna det
            redskap i form av resurser som behövs för att klara den uppgiften.
          </note>
          <note>
            Vi kristdemokrater är för att fristående skolor ska finnas som
            alternativ. Ibland är de som en blåslampa på den kommunala verksamheten
            och en möjlighet för medborgare att mäta resultat, resurser, nöjdhet
            med mera. Kort sagt är konkurrens bra även inom skolområdet. Det
            är min fasta övertygelse att varje elev börjar sin skolgång med
            en ljus bild och med drömmar om vad den vill bli. Då blir skolans
            uppgift att stötta, hjälpa och fylla eleven med kunskap som möter
            de krav som finns i samhället – samtidigt som lågan att vilja
            lära sig ska finnas kvar.
          </note>
          <note>
            För att lågan ska finnas kvar måste varje elev mötas individuellt,
            på dennes nivå, vid varje enskilt tillfälle. Detta förhållningssätt
            ska inte stoppas för att vi vill fördela medel efter en mall som
            ingen passar in i eller göra det så svårt som möjligt för den
            som är i behov av extra stöd att faktiskt få del av det stödet,
            oavsett vilken huvudman man har. Vi borde se individen som en
            resurs för framtiden. Ju mer vi investerar i eleven och ser till
            att denne hamnar rätt, desto mer får vi tillbaka för lång tid
            framöver.
          </note>
          <note>
            När det gäller tilläggsbeloppet är det bra att det blir tydligare
            att också friskolor kan förvänta sig extra medel när det behövs
            extra anpassning. Det är bra för den elev som behöver extra stöd,
            vars förälder då inte behöver gå via en rättsprocess.
          </note>
          <note>
            När det gäller gränsdragning mellan särskilt stöd och extra anpassning
            anges i förarbetena till bestämmelsen om extra anpassning av undervisning
            inom ramen för den ordinarie undervisningen att särskilt stöd
            avser insatser av mer ingripande karaktär. Det är insatser som
            normalt inte är möjliga att genomföra för lärare inom ramen för
            den ordinarie undervisningen, även om insatsernas omfattning och
            varaktighet måste beaktas. Jag tror att det finns ett litet diskussionsämne
            för kommunerna att hantera för att få detta alldeles rätt, men
            ibland är det väl bra att man friar i stället för att fälla. Det
            är nämligen eleven som drabbas om denne inte får de extra resurser
            som behövs – inte skolan, utan eleven.
          </note>
          <note>
            Vi anser att propositionen är bra och att den hjälper den enskilda
            eleven mot sitt mål. Vi ställer oss bakom den.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 19.)
          </note>
          <note>
            § 14 Ytterligare undervisningstid i matematik
          </note>
          <note>
            Utbildningsutskottets betänkande 2015/16:UbU 21
          </note>
          <note>
            Ytterligare undervisningstid i matematik (prop. 2015/16:149 )
          </note>
          <note>
            föredrogs.
          </note>
          <note type="speaker">
            Anf. 12 ROZA GÜCLÜ HEDIN (S):
          </note>
          <note>
            Herr talman! Jag vill börja med att yrka bifall till utskottets
            förslag till beslut.
          </note>
          <note>
            Jag tänkte också börja mitt anförande med att avslöja någonting
            om mig själv, och det är att jag är dålig på matematik. Jag tror
            och har en känsla av att det kan finnas många som har den negativa
            känslan inför matematiken och har haft den som barn.
          </note>
          <note>
            Egentligen tror jag att det handlar om att jag i min ungdom uppenbarligen
            inte lyckades knäcka koden och inte kände att matematiken var
            rolig. Det var väl så att jag liksom många andra barn behövde
            lite extra stöd.
          </note>
          <note>
            I dag har jag gått från att hata matematik till att säga att
            det inte är min starkaste sida. Jag har alltid drömt om att kunna,
            och jag har lärt mig den hårda vägen att det lönar sig att i tidig
            ålder knäcka koden. Men ingen ska behöva ha känslan av att inte
            kunna, att vara för dum för något. Med rätt stöd och insatser
            tror jag att man kan få vem som helst att blomma.
          </note>
          <note>
            Herr talman! Det här betänkandet handlar om att utöka undervisningstiden
            i matematik. I propositionen föreslås att den minsta totala undervisningstiden
            utökas med 105 timmar i grundskolan, specialskolan och sameskolan
            samt i grundsärskolan, utom inom inriktningen träningsskola.
          </note>
          <note>
            För några år sedan debatterades ett liknande betänkande. Det
            resulte ­ rade i att man höstterminen 2013 utökade undervisningstiden
            i matematik med 120 timmar till 1 020 timmar i grundskolan och
            motsvarande skol ­ former. Trots den här förändringen och sett
            i ett internationellt perspektiv be ­ dömde man att Sverige ligger
            lågt och konstaterade att antalet timmar måste ökas till nu föreslagna
            1 125 timmar.
          </note>
          <note>
            Att man lyfter matematiken är därför att det är ett av de tre
            ämnen som krävs för behörighet till samtliga nationella program
            i gymnasieskolan. Och matematiken har en betydande roll i den
            svenska skolundervisningen och bör inte underskattas. Den har
            bäring på en rad olika ämnen som fysik, kemi, samhällskunskap,
            musik och även slöjd, för att nämna några ämnen.
          </note>
          <note>
            Tyvärr är det mycket som tyder på att svenska elevers matematikkunskaper
            har försämrats under 2000-talet. Bilden av svenska elevers försämrade
            kunskaper i matematik bekräftas också i internationella utvärderingar.
            Från att ha presterat över OECD-genomsnittet i PISA 2000 låg de
            svenska resultaten i PISA 2012 långt under genomsnittet.
          </note>
          <note>
            På samma sätt visar Timss 2007 på en tydlig försämring för svenska
            åttondeklassare jämfört med mätningar som gjordes 1995 och 2003.
            I Timss 2007 deltog Sverige för första gången med årskurs 4, och
            resultatet för svenska fjärdeklassare låg under snittet för 20
            deltagande EU- och OECD-länder. Man kunde även se att likvärdigheten
            mellan eleverna har försämrats. Flickor presterar överlag bättre
            än pojkar, och lågpresterande elever tappar mest.
          </note>
          <note>
            Allt detta samlat är mycket oroande. Vi måste vända den nedåtgående
            spiralen.
          </note>
          <note>
            Regeringen anser att det är angeläget att snarast möjligt förbättra
            svenska elevers möjligheter att inhämta kunskaper i ämnet matematik
            genom att utöka undervisningstiden. I propositionen hänvisar man
            till resultaten i internationella jämförandestudier men också
            till den nationella betygsstatistiken. Det finns också internationell
            forskning som stöder just sambandet mellan undervisningstid och
            kunskapsresultat.
          </note>
          <note>
            Herr talman! Vi måste vara ödmjuka inför den här utmaningen och
            inse att ingen åtgärd ensam är tillräcklig för att öka de svenska
            elevernas kunskaper i matematik. Utöver att utöka undervisningstiden
            måste man göra fler insatser inom skolområdet parallellt.
          </note>
          <note>
            Den socialdemokratiskt ledda regeringen verkar för att öka antalet
            behöriga och legitimerade lärare, stärka lärarnas kompetens och
            förstärka matematikundervisningen genom just utökad undervisningstid.
            Detta kan samlat ge positiva effekter och förhoppningsvis bidra
            till en förbättrad måluppfyllelse i hela utbildningssystemet.
          </note>
          <note>
            I sammanhanget lyfter regeringen även fram andra insatser och
            åtgärder som är viktiga för att höja de svenska elevernas kunskaper
            i matematik. Exempelvis finns det, som sagt, forskning som pekar
            på att lärarnas undervisningsskicklighet är den enskilt viktigaste
            faktorn för elevernas kunskapsinhämtning och resultat. Regeringen
            lyfter därför fram vikten av kvalitet i undervisningen och att
            insatser för att stärka kompetensen hos lärare i matematik och
            didaktik är en central del i regeringens ambition att öka elevernas
            kunskaper.
          </note>
          <note>
            Herr talman! Jag ser med tillförsikt på framtidens skola och
            svensk utbildning. Den rödgröna regeringen tillför extra resurser
            och stöd till skolan. Fokus har vid tidigare insatser varit och
            är fortfarande ett attraktivt läraryrke och en jämlik skola. Regeringen
            tillför på årsbasis 2,8 miljarder till lågstadium och fritis.
            Tillsammans med de förskolepengar vi satsar och de 10 välfärdsmiljarder
            som går ut till våra kommuner gör det att man äntligen upplever
            att dessa satsningar kan bli verklighet.
          </note>
          <note>
            Regeringen satsar dessutom 3 miljarder på lärarlönelyft och ytterligare
            en halv miljard på strategiskt arbete för att vända utvecklingen
            i utsatta områden.
          </note>
          <note>
            Jag hoppas att alla som jobbar inom skolvärlden ser och känner
            att de är viktiga – för det är de. Jag brukar säga att utan en
            bra grund, utan utbildning, slutar människor och länder att utvecklas.
            Våra lärare och all annan fantastisk personal bidrar just till
            denna grund. Arbetet med att förbättra förutsättningarna för lärarna,
            lärandet, bildandet, barnen och personalen är äntligen på tapeten.
            Vi prioriterar skolan före stora skattesänkningar och ser fram
            emot att fortsätta att utveckla svensk skola.
          </note>
          <note>
            (Applåder)
          </note>
          <note type="speaker">
            Anf. 13 ERIK BENGTZBOE (M):
          </note>
          <note>
            Herr talman! Riksdagen har i dag ett viktigt förslag på sitt
            bord att ta ställning till, nämligen att utöka matematikundervisningen
            i årskurserna 4–6.
          </note>
          <note>
            Med risk för att göra några av mina kollegor här lite upprörda
            skulle jag vilja påstå att det faktiskt inte finns många frågor
            som är viktigare för denna kammare att ta ställning till än just
            utbildningsfrågor. Det är med utbildning vi lägger grunden för
            varje människas möjlighet att forma sitt eget liv. Utbildningspolitiken
            är det enskilt starkaste vapen denna kammare har när det gäller
            möjligheter att skapa och forma livschanser för människor. Det
            är här vi lägger grunden för människors möjlighet att själva forma
            sitt eget liv efter eget huvud och vart man är på väg snarare
            än varifrån man kommer.
          </note>
          <note>
            Men det är också med utbildning vi lägger grunden för vårt gemensamma
            välstånd och vår gemensamma välfärd. De senaste tre årtiondena,
            herr talman, har dock utvecklingen och resultaten av detta gemensamma
            löfte gått åt fel håll.
          </note>
          <note>
            Alliansregeringen inledde under sina åtta år en delvis ny resa
            för Sverige, där skolan skulle tillbaka till ett tydligt fokus:
            att förmedla kunskap och färdigheter. Stora satsningar på fortbildning
            av lärare genomfördes. Ny lärarutbildning och utökad undervisningstid
            är några viktiga steg som redan har tagits och som riksdagen nu
            uppenbarligen vill se mer av i fortsättningen. Vi har dock väldigt
            mycket kvar att göra för att se till att varje elev garanteras
            den start på livet man faktiskt förtjänar.
          </note>
          <note>
            Sverige har i dag, trots de stora förändringar som alliansregeringen
            gjorde, mindre undervisningstid än andra jämförbara länder. När
            man lägger resultaten vi får i den svenska skolan bredvid undervisningstiden
            är det svårt att blunda för det samband som uppstår.
          </note>
          <note>
            Det är dags att alla partier här i kammaren och alla människor
            här i landet inser att det inte finns något mirakelpiller för
            Sverige – att vi inte skiljer oss så mycket från alla andra och
            att vi inte kan göra mindre än alla andra och ändå förvänta oss
            samma eller till och med bättre resultat.
          </note>
          <note>
            Herr talman! I dag har vi att ta ställning till nästa steg i
            den av Alliansen initierade utbyggnaden av utbildningskvaliteten,
            nämligen en timme mer matematik i årskurserna 4–6. Detta kan verka
            som ett litet steg men är ett ack så stort sådant.
          </note>
          <note>
            Matematik är inte som vilket annat ämne som helst. Matematik
            lägger grunden för lärande i många andra ämnen och är direkt nödvändigt
            att behärska tidigt i skolan för att man ska klara sig väl som
            elev. Bristande kunskaper i matematik är också den främsta anledningen
            till att svenska elever halkar efter och att så många är obehöriga
            att söka till gymnasiet. När matematikundervisningen brister blir
            konsekvenserna helt enkelt väldigt stora.
          </note>
          <note>
            De senaste decennierna har de svenska skolresultaten halkat efter
            när det gäller kunskapsmåtten, och det är kanske allra tydligast
            inom just matematik. Sverige presterar i dag sämst av alla nordiska
            länder i PISA när det gäller matematik, och 25 av OECD:s 34 länder
            ligger nu före Sverige. Samtidigt har andelen högpresterande elever
            i matematik halverats i den svenska skolan.
          </note>
          <note>
            Sverige har mindre matematikundervisning än andra jämförbara
            länder. I högstadiet har vi till och med minst undervisningstid
            av alla jämförbara länder i Timss 2011.
          </note>
          <note>
            Herr talman! Alliansen såg detta och agerade. Matamatiklyftet,
            det största kompetenslyftet i ett enskilt ämne, sjösattes, och
            matematikundervisningen utökades redan 2013 i årskurs 1–3. År
            2014 tog riksdagen ställning för att utöka matematikundervisningen
            i årskurs 4–6, vilket jag välkomnar att nu även regeringspartierna
            står bakom och vi därmed kan gå vidare med.
          </note>
          <note>
            Riksdagen har också, på initiativ av allianspartierna, fastslagit
            att även undervisningstiden i matematik på högstadiet bör utökas
            med en timme. Här får de 300 000 elever som behöver denna undervisning
            dock vänta på regeringens vilja att våga satsa på skolan på riktigt.
          </note>
          <note>
            Värt att upplysa om är att varje år vi väntar med att genomföra
            ytterligare matematikundervisning på högstadiet är det 12 miljoner
            undervisningstimmar som brinner inne.
          </note>
          <note>
            Herr talman! Vi behöver blicka framåt, och Moderaterna har föreslagit
            att undervisningstiden för samtliga elever ska byggas ut med en
            timme per dag. Det blir en dyr reform, men den är mycket viktig
            för framtiden. Jag hoppas att övriga partier i denna kammare också
            kommer att inse behovet av denna reform. Behovet är fortsatt stort
            även efter detta förslag.
          </note>
          <note>
            Herr talman! Ibland kan ett plus ett bli tre. Med mer undervisningstid
            och bättre lärare kan eleverna nå avsevärt mycket längre än de
            gör i dag. Med utökad undervisningstid i matematik i årskurs 1–3,
            med Matematiklyftet som kompetenshöjning för lärarna och nu med
            utökad undervisningstid i årskurs 4–6 tar Sverige ytterligare
            välbehövliga kliv framåt för att stärka kunskapsresultaten i skolan.
          </note>
          <note>
            Jag yrkar bifall till utskottets förslag.
          </note>
          <note>
            (Applåder)
          </note>
          <note type="speaker">
            Anf. 14 JABAR AMIN (MP):
          </note>
          <note>
            Herr talman! Jag yrkar bifall till utskottets förslag i betänkandet.
          </note>
          <note>
            Matematik är ett av de centrala ämnena i skolan. Dessutom ger
            det en grund till flera andra ämnen i skolan och mycket annat
            i livet. Vidare är matematik ett av de tre ämnen som krävs för
            behörighet till samtliga na ­ tionella program i gymnasieskolan.
          </note>
          <note>
            På grund av matematikundervisningens utveckling det senaste decenniet
            har svenska elevers matematikkunskaper försämrats under 2000-talet.
            Andelen elever som uppnår målen i matematik i slutet av årskurs
            9 har minskat samtidigt som det genomsnittliga meritvärdet, det
            vill säga betygsgenomsnittet, för grundskolans övriga ämnen har
            ökat.
          </note>
          <note>
            Bilden av svenska elevers försämrade kunskaper i matematik bekräftas
            i flera internationella utvärderingar, inte minst i PISA och Timss.
          </note>
          <note>
            Det är viktigt att vi snarast möjligt bidrar till att öka svenska
            elevers matematikkunskaper. Detta kan bland annat göras genom
            att öka antalet matematiktimmar i grundskolan, vilket regeringen
            har föreslagit i den proposition som ligger till grund för dagens
            betänkande.
          </note>
          <note>
            I propositionen föreslår regeringen att antalet matematiktimmar
            ska utökas med 105 timmar. Därmed ökar den totala undervisningstiden
            med motsvarande timmar i grundskolan, specialskolan, sameskolan
            och grundsärskolan, utom inom inriktningen träningsskolan.
          </note>
          <note>
            Undervisningstiden i matematik i grun dskolan uppgår i dag till
            1 020 timmar. I och med regeringens förslag utökas den till 1
            125 timmar.
          </note>
          <note>
            Vi ser positivt på att denna ökning läggs i årskurs 4–6.
          </note>
          <note>
            Herr talman! Vi har vänt nedskärningar och skattesänkningar till
            investeringar i den svenska skolan. Alliansen skar tidigare ned
            med ca 10 000 medarbetare. Nu är det glädjande att vi får 13 000
            nya medarbetare i den svenska skolan. Det kommer att göra skillnad.
            Det kommer att bidra till svenska elevers kunskaper att vi får
            så många nya medarbetare. Nu kan eleverna få mer tid med sina
            lärare, och lärarna kan ägna tid åt sitt peda ­ gogiska uppdrag.
          </note>
          <note>
            Vi är övertygade om att detta tillsammans med många andra reformer
            leder till att svenska elevers kunskaper i såväl matematik som
            övriga ämnen ökar.
          </note>
          <note>
            (Applåder)
          </note>
          <note>
            Anf. 15 ULRIKA CARLSSON i Skövde (C):
          </note>
          <note>
            Herr talman! Jag yrkar bifall till förslaget om ytterligare undervisningstid
            i matematik.
          </note>
          <note>
            Likt Socialdemokraternas företrädare tänkte jag vara lite personlig
            kopplat till matematik. Jag har funderat ganska mycket på två
            exempel.
          </note>
          <note>
            Många har med sig en upplevelse av att tidigt vara nyfiken på
            många ämnen och att man vill klara av dem och utvecklas. Ni som
            är ungefär lika gamla som jag kanske minns Hej matematik med Apans
            bok, Stjärnboken och så vidare. Det var ett läromedel där man
            ganska snabbt klättrade och kände att man verkligen förbättrade
            sig och lärde sig många olika saker.
          </note>
          <note>
            Att man tillsammans med sin klass och en välutbildad lärare får
            möjlighet att tidigt se tjusningen och förstå nyttan av matematik
            är grundläggande. Precis som tidigare deltagare i debatten har
            påpekat är matematik ett basämne, som på många sätt bidrar till
            ökad förståelse. Fysik, kemi och så vidare har nämnts.
          </note>
          <note>
            Ska vi kunna anta de stora utmaningar vi har framöver, som att
            vara en stark kunskapsnation vad gäller forskning med mera och
            kunna ge en del svar på de klimatutmaningar som finns, är en hög
            kvalitet i grundutbildningen i matematik en jätteviktig faktor.
          </note>
          <note>
            I min andra personliga reflektion vill jag lyfta fram min matematik
            ­ lärare från högstadiet, ”Ama”. Hon är fortfarande aktiv lärare.
            Så här sa ”Ama” när vi gick igenom svåra saker i matematiken:
            Ni kanske inte för ­ står från början vad som är nyttan med det,
            men lita på mig. Om bara ett par veckor kommer ni att förstå.
          </note>
          <note>
            Att våga lita på sin lärare och känna sådan tillit till dennes
            kompetens att man lägger ned jobb på något som man från början
            inte förstår nyttan med men sedan får möjlighet att se resultatet
            av ser jag som otroligt viktigt.
          </note>
          <note>
            Därför är en av alliansregeringens stora satsningar, nämligen
            Matematiklyftet, så viktigt.
          </note>
          <note>
            Jag skulle önska att varje elev fick ha en sådan lärare som ”Ama”
            som på olika sätt kan bidra till att man känner att man utvecklas
            i ämnet och lär sig saker. Matematik kan ju många gånger vara
            svårt.
          </note>
          <note>
            Här är också tiden en faktor. Jag är glad att utskottet är så
            enigt när det gäller vikten av ytterligare tid för matematik.
            Det fanns kritik från nuvarande regeringsledning mot att bryta
            ut ämnet matematik och inte ta allt i timplanen. Jag är glad att
            man har insett vikten av att nu lyfta fram och utöka tiden för
            matematik. Det är så viktigt att vartenda barn så snart som möjligt
            får ytterligare tid för matematik.
          </note>
          <note>
            Om man tittar på till exempel Mattelyftet och kopplar det till
            den kompetens och behörighet som finns i dag i den svenska skolan
            är det klart att det är skrämmande siffror. Den första lärarutbildningen
            1988 som var för lärare för årskurs 1–7 och 4–9 byggde på goda
            tankar att lärarna skulle bli mer specialiserade. Sedan kom de
            ut och mötte verkligheten och blev klasslärare. De ställdes inför
            ganska stora utmaningar kopplat till att de som lärare inte var
            behöriga för kanske till exempel matematik i de tidiga åldrarna.
          </note>
          <note>
            Efterföljande lärarutbildningsreformer har också varit sådana
            att man inte har kunnat visa på att så kallade lågstadielärare
            haft grundläggande behörighet att kunna undervisa just i matematik.
            Det har varit en viktig del. Ämneskunskaperna är lika viktiga
            som metodiken och didaktiken. Det är viktiga delar som Matematiklyftet
            men också den nya lärarutbildningen från 2011 har inneburit. Det
            stärker ytterligare möjligheten att kunna öka detta.
          </note>
          <note>
            Jag ska inte ta upp fler siffror om behörigheten. Jag skulle
            vilja ställa en fråga till Socialdemokraternas företrädare. Kan
            man inte i det här sammanhanget också diskutera tioårig grundskola
            och möjligheten att börja tidigt? Redan i dag vet vi att man för
            förskollärare gör en satsning på matematik. Jag kan se som en
            viktig del att man så tidigt som möjligt mer grundläggande börjar
            arbeta för elevernas matematikkunskaper.
          </note>
          <note>
            Sedan kanske man ska diskutera matematik och sanningshalt i vissa
            påståenden. Jag vänder mig till Jabar Amin från Miljöpartiet som
            påpekar att man har skurit ned med 10 000 medarbe tare i skolan.
            Låt oss då vara s å pass ärliga att vi också talar om att elevkullarna
            har minskat motsvarande. Om du tittar på lärartätheten är det
            ingen större skillnad för lärare per elev. Eftersom elevantalet
            skiftar över årskullarna görs det både nysatsningar men också
            nedskärningar för att det ska fungera på ett bra sätt. Låt oss
            vara så pass ärliga att vi nämner hela bilden.
          </note>
          <note>
            Med det vill jag än en gång yrka bifall till utskottets förslag
            i betänkandet.
          </note>
          <note>
            (Applåder)
          </note>
          <note type="speaker">
            Anf. 16 CHRISTER NYLANDER (L):
          </note>
          <note>
            Herr talman! I två centrala frågor inom skolpolitiken är utskottet
            nu enigt i detaljer, men förvisso viktiga detaljer. Det ena handlar
            om valfriheten, som vi diskuterade innan. Det andra handlar om
            behovet av mer matematikundervisning, som vi diskuterar nu. Det
            är väldigt bra. Jag hoppas att vi också framöver kommer att vara
            eniga i synen på valfrihetens, matematikens och kunskapens vikt
            i svensk skola.
          </note>
          <note>
            Matematik är viktigt av flera skäl. Dels är det, som många tidigare
            har sagt, grunden för många andra ämnen, dels är det ganska tydligt
            kopplat till det som under lång tid inneburit att Sverige har
            gått väldigt bra när det gäller ekonomi, välstånd och välfärd.
            Sverige har under lång tid byggt upp det välstånd som vi i dag
            lever av. Det välståndet kan snabbt försvinna om man inte ser
            till att bygga grunden ordentligt. Det förutsätter att man har
            bra kunskaper i skolan, och särskilt viktigt är kanske matematikkunskaper.
          </note>
          <note>
            För att just klara matten behövs en hel del reformer. Vi diskuterar
            i dag fler timmar. Jag hoppas att vi så småningom också kan diskutera
            ännu fler timmar i grundskolan under den senare delen. Det handlar
            naturligtvis i grunden om att vi måste ha duktiga lärare som kan
            matematiken och kan lära ut matematik. Det handlar om att utveckla
            metodiken och didaktiken och se till att finns en tydlig signal
            från samhället om att matematik inte är tråkigt och svårt utan
            faktiskt roligt och väldigt nyttigt att ha.
          </note>
          <note>
            Det finns ett behov av ledarskap kring de frågorna att säga matte
            är viktigt och inte är så farligt som många försöker ge bilden
            av. Hur man talar om ett ämne bestämmer naturligtvis hur det upplevs
            av eleverna. Det är också viktigt att man använder dagen bättre
            än vad man gör i dag och att vi ser till att det finns mer tid
            för matematikundervisning. Tid spelar roll, tid gör skillnad och
            tid gör att fler kommer att lära sig matematik och klara de kunskapskrav
            vi har i dag.
          </note>
          <note>
            Herr talman! Jag tycker inte att vi ska vara nöjda med de kunskapskrav
            vi har i dag. Vi ska naturligtvis sikta på att fler ska klara
            undervisningen vi har i dag. Men vi måste samtidigt sikta på att
            lyfta Sverige ytterligare eftersom det är så centralt för svensk
            välgång och svenskt välstånd. Vi måste sikta på att ha höga ambitioner
            i skolan generellt och kanske framför allt just nu för matematiken.
          </note>
          <note>
            Vi kommer inte undan att det generellt är så att den som förväntar
            sig att kunna leva på gamla meriter kommer ganska snart att märka
            att välstånd och konkurrenskraft sjunker för ett land. Kanske
            är det en förklaring till att Sverige i internationella jämförelser
            under lång tid har tappat i kunskap i skolan.
          </note>
          <note>
            Vi måste verkligen vara tydliga med att det framtida välstånd
            vi vill ha byggs av de kunskaper som lärs i skolan i dag. De pensioner
            som jag hoppas kunna få en gång i tiden byggs av de elever som
            går i skolan i dag. Sjunker kunskapen där i matematik, svenska,
            historia och andra ämnen kommer Sverige successivt att bli ett
            fattigare land med lägre välstånd och sämre välfärd.
          </note>
          <note>
            Herr talman! Det är bra att utskottet och kammaren blir eniga
            om att vi behöver fler undervisningstimmar i matematik. Jag skulle
            önska att vi också kommer att bli eniga om att ytterligare öka
            undervisningstiden i matematik fokuserat mer på de högre stadierna.
            Jag skulle önska att vi i utskottet skulle kunna bli överens om
            att höja kunskapskraven och förväntningarna också på andra områden
            i svensk skola. Det är centralt att vi lyckas med det.
          </note>
          <note>
            Det behövs en tydlig signal från utbildningsutskottet och Sveriges
            riksdag att Sverige ska klara kunskapsutmaningen och de krav vi
            har i dag. Men att också lyfta ambitionerna och sträva efter att
            Sverige ska bli ett av världens bästa länder för skolan – det
            skulle ge en tydlig signal ute i samhället att vi vill mer.
          </note>
          <note>
            Herr talman! Jag är tveksam till om det blir så. Men jag hoppas
            verkligen att kammaren ska enas om att både valfrihet och kunskap
            är centrala för svensk skola.
          </note>
          <note>
            (Applåder)
          </note>
          <note type="speaker">
            Anf. 17 LARRY SÖDER (KD):
          </note>
          <note>
            Herr talman! Kristdemokraternas utgångspunkt är att människan
            naturligt söker kunskap. Skolans mål är att förverkliga varje
            enskild elevs fulla potential. Skolan har också ett förvaltande
            uppdrag att föra vidare tidigare generationers landvinningar och
            erfarenheter och uppmuntra till kunskapssökande i samtiden. Vi
            behöver återuppbygga en utbildningstradition som bygger på tillit
            och förtroende mellan elever, lärare och föräldrar där skolan
            förmedlar kunskap och stimulerar elevernas intellektuella utveckling.
          </note>
          <note>
            Utvecklingen inom svenska skolan och dess resultat kan man diskutera
            på många olika sätt. Visst har vår skola genomgått en utveckling,
            och tyvärr har vi ibland valt fel vägar. Min uppfattning är att
            vi på många sätt har politiserat skolan alldeles för mycket, det
            vill säga att vi som politiker i kommunala beslutsställningar
            samt riksdag har använt skolan för andra ändamål än för det som
            den i första hand är avsedd för.
          </note>
          <note>
            Vi lägger på personal olika saker som tar bort dess fokus från
            det som är viktigt, den enskilde eleven, dess utveckling och fokus
            på dess lärande. PISA-resultaten är ett exempel på mätningar som
            indikerar att vi behöver fokusera på kunskap och ge eleven den
            bästa möjligheten till att få så goda
          </note>
          <note>
            kunskaper som möjligt under sin skolgång. Läskunskap och matematikkunskap
            är det grundläggande som vi de senaste åren har satt fokus på
            och måste sätta mer fokus på.
          </note>
          <note>
            Finns det exempel på att när skolan har satt fokus på matematik
            att det hjälpt i andra ämnen? Jag lyckades som många andra googla
            fram Syd ­ svenskan från den 15 juni 2015. Där har man exemplen
            Dammfriskolan, Linnéskolan, Munkhätteskolan, Sorgenfriskolan,
            Stenkulaskolan och Västra Hamnens skola. De är de skolorna i Malmö
            som har ökat sitt be ­ tygssnitt mest de senare åren.
          </note>
          <note>
            Det som var intressant var vad Dammfriskolans rektor svarade
            när han fick frågan varför det hade gått mycket bättre. Svaret
            var: Vi har fått spetsutbildning i matte där vi gör lektionerna
            vardagsnära, diskuterar i grupp och jobbar med problemlösningar.
            Vi har hållit på i åtta–tio år med vårt utvecklingsarbete, och
            det är nu vi börjar skörda. Att förändra en skolas utveckling
            är inte ettårsprojekt. Det är långa tidsintervaller på detta.
          </note>
          <note>
            Man kan fråga sig om de här skolorna är ensamma om att ha dessa
            erfarenheter. Så är det naturligtvis inte; i min hemkommun har
            vi skapat en matteverkstad som uppmuntrar elever att se matematik
            på ett annat sätt än bara siffror i en bok eftersom det gjorde
            att de somnade så fort de öppnade boken. Att skapa intresse för
            matematik och dess möjligheter är ett sätt komma framåt till mer
            kunskap.
          </note>
          <note>
            Att öka mattetimmarna samtidigt som man ordnar undervisningen
            på ett intressant sätt gör att det kommer att gå mycket bättre
            också i andra ämnen. Läsning och matematik är oerhört viktigt
            för andra ämnen, och fokus för oss som politiker borde vara att
            se till att grunden är så stabil som möjligt. Vi kristdemokrater
            anser att svenska elevers matematikkunskaper är en avgörande fråga
            för Sveriges tillväxt och framtida möjligheter att bli en kunskapsnation
            i världsklass.
          </note>
          <note>
            Propositionen innehåller förslag till ändring i skollagen. Det
            föreslås att den minsta totala undervisningstiden ska utökas med
            105 timmar. Givetvis är detta bra. Det går i rätt riktning, och
            vi tror att det här är en väg framåt. Samtidigt ser vi med glädje
            på att man har gjort ungefär liknande satsningar när det gäller
            läsning och även idrott. Vi tror att läsning och matematik och
            att elever rör på sig är en kombination som kommer att göra att
            vi förbättrar de resultat som finns till exempel i PISA.
          </note>
          <note>
            Jag skulle kunna avsluta här och säga att det är jättebra att
            vi alla är överens om att propositionen är bra. Men det som gör
            mig förgrymmad och lite irriterad är Miljöpartiet, som försöker
            måla upp en bild av att Alliansen vill skära ned på vården och
            skolan. Det är inte sant. Man kan inte tala om att resurserna
            till skola och vård minskade under alliansregeringen. Det är inte
            sant. Visst – det är sant att man minskade skattetrycket för de
            olika delarna i samhället, men det gjorde också att man fick in
            mer skattemedel att kunna fördela till samhället. Man ska hålla
            sig till den sanning som finns. Det finns statistik och fakta
            att se på när det gäller detta. Jag hoppas att vi gör det i fortsättningen.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 19.)
          </note>
          <note>
            § 15 Samförståndsavtal om värdlandsstöd
          </note>
          <note>
            Sammansatta utrikes- och försvarsutskottets betänkande 2015/16:
            UFöU4
          </note>
          <note>
            Samförståndsavtal om värdlandsstöd (prop. 2015/16:152)
          </note>
          <note>
            föredrogs.
          </note>
          <note>
            I anslutning till betänkande 2015/16:UföU4 hade en skrivelse
            inkommit från Jonas Sjöstedt m.fl. (V).
          </note>
          <note>
            I skrivelsen av den 24 maj 2016 yrkades att förslaget till lag
            om ändring av skyddslagen (2010:305) såvitt avser 5 § skulle vila
            i minst tolv månader på grund av att lagen riskerade att utgöra
            en inskränkning av den i 2 kap. 8 § regeringsformen grundlagsreglerade
            rörelsefriheten.
          </note>
          <note>
            Yrkandet skulle tas upp till omröstning vid dagens votering.
          </note>
          <note>
            Den inkomna skrivelsen hade följande lydelse:
          </note>
          <note>
            Till talmannen
          </note>
          <note>
            Yrkande att förslaget till lag om ändring i skyddslagen (2010:305)
            såvitt avser 5 § ska vila enligt 2 kap. 8 § regeringsformen jämlikt
            2 kap. 22 § regeringsformen
          </note>
          <note>
            Det sammansatta utskottssammanträdet bestående av försvarsutskottet
            och utrikesutskottet har den 19 maj 2016 justerat betänkande 2015/16:UföU4.
            I betänkandet tillstyrker utskottet regeringens förslag till ändringar
            i skyddslagen (2010:305). Förslaget innebär att områden där ett
            Natohögkvarter eller en främmande stats militära styrka bedriver
            militär verksamhet inom ramen för samförståndsavtalet den 4 september
            2014 mellan Sverige och Nato om värdlandsstöd kan beslutas vara
            skydds ­ objekt. Förslaget riskerar därmed att utgöra en inskränkning
            av den i 2 kap. 8 § regeringsformen grundlagsreglerade rörelsefriheten.
            Inskränkningar i rörelsefriheten bör föregås av noggranna överväganden.
            Några sådana överväganden görs inte i den aktuella propositionen.
          </note>
          <note>
            Med stöd av ovannämnda yrkar vi att förslaget till ändring av
            skyddslagen (2010:305) såvitt avser 5 § ska vila i minst tolv
            månader.
          </note>
          <note>
            Stockholm den 24 maj 2016
          </note>
          <note>
            Lotta Johnsson Fornarve (V)
          </note>
          <note>
            Jonas Sjöstedt (V)
          </note>
          <note>
            Jenny Bengtsson (V)
          </note>
          <note>
            Karin Rågsjö (V)
          </note>
          <note>
            Christina Höj Larsen (V)
          </note>
          <note>
            Håkan Svenneling (V)
          </note>
          <note>
            Birger Lahti (V)
          </note>
          <note>
            Stig Henriksson (V)
          </note>
          <note>
            Linda Snecker (V)
          </note>
          <note>
            Maj Karlsson (V)
          </note>
          <note type="speaker">
            Anf. 18 BJÖRN SÖDER (SD):
          </note>
          <note>
            Herr talman! Den svenska militära alliansfriheten har tjänat
            landet väl sedan den rådande utrikespolitiska linjen infördes
            av Karl XIV Johan. Den har hållit landet utanför krig sedan 1814.
          </note>
          <note>
            Det är givetvis viktigt att bidra till avspänning i det militärt
            strategiska område där Sverige befinner sig. Samtidigt är det
            också viktigt att försäkra sig om att kunna arbeta förebyggande
            för att minska risken för militär aggression syftande till att
            menligt påverka vår nationella frihet eller det svenska folkets
            självbestämmande.
          </note>
          <note>
            Är då värdlandsavtalet och Nato rätt väg att gå för att bidra
            till avspänning? Jag ska villigt erkänna att Sverigedemokraterna
            har varit positiva till ett värdlandsavtal. Vi har sett positivt
            på ett avtal som gör det enklare att samöva med andra länders
            militär. Men det var innan vi fick se det avtal som detta betänkande
            handlar om.
          </note>
          <note>
            Vad gäller värdlandsavtalet saknas en grundläggande utredning
            och analys av avtalets egentliga betydelse för Sveriges alliansfrihet
            och de säkerhetspolitiska konsekvenserna. Man kan ställa sig frågan
            varför inte en sådan analys och utvärdering gjordes innan avtalet
            undertecknades. Men man bör i detta sammanhang komma ihåg att
            avtalet undertecknades av den borgerliga regeringen, som har haft
            som signum att under åtta år nedmontera den svenska försvarsförmågan
            och använda Försvarsmakten som en kassako ur vilken man kunde
            mjölka pengar för att finansiera andra reformer och verksamheter.
            Man ska komma ihåg att redan året efter att den borgerliga regeringen
            tillträdde avgick dåvarande försvarsminister i protest mot sina
            egna regeringskollegors sparbeting på Försvarsmakten. Försvarsanslaget
            sjönk från redan låga 1,5 procent av bnp till 1,2 procent.
          </note>
          <note>
            Den dåvarande statsministern Reinfeldt kallade försvaret för
            ett särin ­ tresse. Så sent som i januari 2014 vid Folk och Försvars
            rikskonferens, mitt under pågående protester vid Majdantorget
            i Kiev och efter att Ryss ­ land genomfört sin största beredskapsövning
            på många år, talade den dåva ­ rande försvarsministern Enström
            om att ”den säkerhetspolitiska situatio ­ nen i Östersjöregionen
            är mer stabil i dag än för 10 år sedan” och att ”be ­ dömningen
            att det är osannolikt med ett väpnat militärt angrepp mot Sve
            ­ rige under överskådlig tid är även fortsatt grunden för utformningen
            av försvaret”.
          </note>
          <note>
            Efter denna nedmontering av den svenska försvarsförmågan har
            man också, som en bonus, lyckats få den svenska opinionen för
            ett svenskt Natomedlemskap att börja växa. Sverige kan ju inte
            längre försvara sig, så nu måste vi ansluta oss till Nato – det
            är ett allt vanligare argument man hör. Och helt plötsligt står
            alla borgerliga partier och talar sig varma för att det nu är
            dags att söka medlemskap i Nato.
          </note>
          <note>
            Man driver frågan i alla tänkbara sammanhang. Det tidigare kompakta
            svenska motståndet mot ett svenskt Natomedlemskap har börjat mjukna.
            Försvarsförmågan är dålig, och de borgerliga partierna kommer
            unisont hela tiden med samma lösning på problemet: Natomedlemskap.
            Man behöver inte vara konspirationsteoretiskt lagd för att inse
            hur det hela förhåller sig.
          </note>
          <note>
            Herr talman! Jag vill i detta sammanhang vara mycket tydlig med
            att Sverigedemokraterna är motståndare till ett svenskt Natomedlemskap.
            Senast i höstas bekräftade partiet med bred majoritet denna inställning
            vid våra landsdagar. Likaså är vi tydliga med att vi motsätter
            oss värdlandsavtalet. Värdlandsavtalet är nämligen ett sätt att
            smyga in ett svenskt Natomedlemskap bakvägen. När avtalet väl
            är på plats kommer argumenten som ett brev på posten: Vi är nu
            så nära anslutna till Nato som vi bara kan , utan medlemskap och
            utan det skydd som ett medlemskap utgör , att vi helt enkelt måste
            ansluta oss.
          </note>
          <note>
            Det är givetvis helt rätt analys. Att de borgerliga partierna
            sitter och applåderar detta har jag full förståelse för. Men att
            regeringspartierna Socialdemokraterna och Miljöpartiet, som hittills
            varit motståndare till ett svenskt Natomedlemskap, inte ser detta
            förvånar mig. Att man dessutom inte inser riskerna med att den
            geopolitiska balansen och stabiliteten i vårt område rubbas på
            ett allvarligt plan skrämmer mig.
          </note>
          <note>
            Man måste förstå att de beslut vi fattar här i kammaren givetvis
            får konsekvenser. Dessa konsekvenser måste vi ta i beaktande när
            vi fattar olika beslut. Allt annat vore dumdristigt och naivt.
            Varför ska vi utsätta oss för risker om vi inte behöver det? Är
            det ett självändamål för vissa att spela hasard med Sveriges säkerhet?
            Varför vill man utsätta vårt land och vårt folk för risken att
            dra s in i väpnade konflikter på vårt eget territorium? Det är
            just det man gör när man rubbar den geopolitiska stabiliteten
            i vårt område.
          </note>
          <note>
            Om Sverige tecknar ett värdlandsavtal med Atlantpakten riskerar
            vi att bidra till en situation där spänningarna mellan stormakterna
            ökar och Sverige blir indraget i en eventuell konflikt. Att Atlantpakten
            eventuellt kan sätta upp en militärbas i Sverige enligt förutbestämda
            rutiner och med hjälp av andra förberedelser är något som andra
            stormakter måste ta i beaktande och räkna med i sina krigsplanläggningar.
            Dessa länder kommer givetvis att agera och reagera på något sätt.
            Hur vet vi inte, men att det blir reaktioner kan vi alla räkna
            med.
          </note>
          <note>
            Sverige riskerar därmed att bli måltavla i händelse av konflikt,
            samtidigt som vi inte har den försvarsförmåga som krävs för att
            hantera en sådan situation. Det är inte att bedriva en ansvarsfull
            försvars- och säkerhetspolitik för Sverige.
          </note>
          <note>
            En ansvarsfull försvars- och säkerhetspolitik förutsätter däremot
            att vi står utanför stormaktsallianser, som Nato, och har en egen
            försvarsmakt med ordentlig försvarsförmåga. Ett defensivt försvarsförbund
            med Finland skulle ge ett bra komplement till detta och skulle
            inte heller rubba den geopolitiska stabiliteten och maktbalansen
            i vårt område. Sverige och Finland möter samma säkerhetspolitiska
            utmaningar med hänsyn till ländernas gemensamma geografiska läge.
            Sverige och Finland har därutöver starka kulturella, politiska
            och historiska band och en gemensam historia. Genom ett försvarsförbund
            höjs tröskeleffekten och nya strategiska djup skapas, vilket stärker
            ländernas försvarsförmåga.
          </note>
          <note>
            Ett försvarsförbund med Finland ska inte som uttalat syfte ha
            ett försvar mot en utpekad part, utan det ska syfta till att befria
            de båda länderna från eventuella yttre politiska och militära
            påtryckningar. Men för att nå dit krävs ordentliga resurser till
            Försvarsmakten. Då räcker inte de anslag som försvarsuppgörelsen
            innebär på långa vägar. Därför anslår vi också betydligt mer till
            det svenska försvaret.
          </note>
          <note>
            Herr talman! Det är också anmärkningsvärt att värdlandsavtalet
            frångår den svenska traditionen att förankra alla tyngre säkerhetspolitiska
            ställningstaganden i riksdagen. Möjligheten att basera utländsk
            trupp på svensk mark är ett sådant ställningstagande och borde
            därför underställas riksdagen för beslut.
          </note>
          <note>
            I avtalet står under avsnitt 3.7 att värdlandet kan utse särskilda
            ombud som förhandlar fram tilläggsdokumentation som skrivs inför
            varje insats inom ramen för avtalet. Man anger också i avtalet:
            ”D et krävs således först ett nationellt beslut om att ta emot
            Nato i något avseende.” Men vad jag kan se definierar man inte
            någonstans i avtalet vad man menar med natio ­ nellt beslut.
          </note>
          <note>
            Varje gång svensk trupp ska föras utomlands för insatser krävs
            riksdagsbeslut och ett godkännande här i kammaren. Det är därför
            märkligt att man i avtalet inte anger att det också ska vara riksdagen
            som fattar beslut om att eventuella utländska förband och trupper
            ska baseras i Sverige. Det skulle kunna få konsekvenserna att
            vi har en Natoförespråkande minoritetsregering som fattar beslut
            om att upprätta Natobaser i Sverige trots att en riksdagsmajoritet,
            som speglar folkets vilja, är emot.
          </note>
          <note>
            Med tanke på att avtalet leder Sverige in i ett säkerhetspolitiskt
            ytterst osäkert läge, att konsekvenserna av avtalet inte är ordentligt
            utredda och analyserade och att man dessutom fråntar riksdagen
            beslutanderätten bör detta avtal förkastas.
          </note>
          <note>
            Nu har tyvärr både Socialdemokraterna och Miljöpartiet svikit
            i denna fråga, vilket gör att det i dag finns en riksdagsmajoritet
            för att ratificera avtalet. Jag är dock övertygad om att det både
            inom Socialdemokraterna och Miljöpartiet finns en stor och stark
            opinion som inte alls håller med sin försvarsminister i den här
            frågan. Min förhoppning är att denna opinion också kan påverka
            så att detta avtal kan sägas upp.
          </note>
          <note>
            Avslutningsvis, herr talman, yrkar jag bifall till Sverigedemokraternas
            reservationer i betänkandet.
          </note>
          <note type="speaker">
            Anf. 19 STIG HENRIKSSON (V):
          </note>
          <note>
            Herr talman! Först vill jag säga några inledande ord om processen.
            Vi vill framföra ganska stark kritik mot hur det h är avtalet
            har kommit till riksdagens bord i dag. Det undertecknades som
            bekant strax innan den förra regeringen fick börja packa flyttkartonger
            i Rosenbad. Det skedde helt utan någon offentlig debatt och därmed
            helt i medieskugga. Det togs aldrig upp i Utrikesnämnden, vilket
            jag tycker borde ha skett. Det översattes inte till svenska förrän
            efter tio månader i samband med att departementsskrivelsen i samma
            ämne kom. Departementsskrivelsen gick på en mycket smal remissrunda
            – enbart till myndigheter och liknande och inte till fredsorganisationer
            och andra intressanta aktörer på området.
          </note>
          <note>
            Den här departementsskrivelsen hade åtminstone tre avgörande
            brister som vi ser det.
          </note>
          <note>
            Den första är att det ingenstans i skrivelsen finns någon allsidig
            analys av de säkerhetspolitiska konsekvenserna av avtalet för
            oss och naturligtvis för omvärldens uppfattning om oss. Säkerhetspolitik
            är också signalpolitik. Skapar detta avtal större eller mindre
            klarhet om Sveriges militära alliansfrihet?
          </note>
          <note>
            Den andra bristen gäller frågan om alliansfrihet. Försvarsdepartementets
            departementsskrivelse nämner ingenstans att den fortfarande gäller
            som grundprincip i vår utrikes- och säkerhetspolitik. Ordet alliansfrihet
            finns inte ens med , trots att skrivelsen är på 239 sidor. Den
            ensidiga svenska så kallade solidaritetsförklaringen från 2009
            sägs däremot inta en ”central position i Sveriges säkerhetspolitik”.
          </note>
          <note>
            Den tredje bristen rör kärnvapen. Ingenstans i avtalet eller
            i departementsskrivelsen nämns ordet ” kärnvapen ” . Det finns
            inget undantag i avtalet mot att placera ut eller transportera
            kärnvapen i Sverige. För Nato ingår kärnvapen som bekant som en
            integrerad del av strategin. Mer om det senare.
          </note>
          <note>
            Man ska inte spekulera i andras motiv, men det är svårt att i
            det här fallet låta bli att spekulera i att opinionsläget var
            det avgörande. I samtliga partier är de väljare som har hört talas
            om värdlandsavtalet oftare negativa än positiva. En sådan här
            stor förändring bör inte transporteras till riksdagens bord på
            det här sättet. Det bör noga analyseras, debatteras och förankras
            demokratiskt.
          </note>
          <note>
            Den säkerhetspolitiska analysen, herr talman, lyser starkt med
            sin frånvaro. Säkerhetspolitik reduceras tyvärr alltmer till att
            handla om försvarspolitik, och försvarspolitik reduceras i sin
            tur till att handla om det militära försvaret. Visserligen skriver
            man i försvarsinriktningspropositionen som vi antog för ett år
            sedan att ”Sverige har flera säkerhetspolitiska instrument till
            sitt förfogande för att hantera utmaningar i närområdet och bortom
            närområdet, bl.a . diplomati, handel, bistånd och totalförsvar.”
            Men de bredare säkerhetspolitiska utmaningarna , som inte kan
            mötas med militära medel eller de övriga säkerhetspolitiska instrumenten,
            vilka kanske kunde göra militära medel obehövliga i ett givet
            läge, får ett förstrött, om ens något, intresse. Det saknas tydliga
            förslag om hur de instrumenten ska kunna utformas och användas
            jämfört med det detaljerade intresse det militära försvaret får.
          </note>
          <note>
            Kontakterna på minister- och ambassadnivå med Ryssland är i dag
            i stort sett obefintliga. Det vidimeras av ledamoten Oscarsson
            , som var på besök på ambassaden och fick ett mycket bra mottagande
            eftersom de var tämligen sysslolösa. Jag tycker att det är mycket
            märkligt att det är så om man nu anser att vi har ett spänt förhållande
            till Ryssland, vilket vi ju har på många sätt.
          </note>
          <note>
            Vidare, herr talman, heter det att det bara är på svensk inbjudan
            som det här kan aktiveras. Det är sant att det står så i avtalet,
            men sedan finns det realiteter också. Har vi gjort alla förberedelser
            för att vara ett värdland kommer det att vara svårare att säga
            nej. För framtiden är det regeringen – den regering som då råkar
            sitta vid makten, vilket är viktigt att komma ihåg – som tar beslut
            om att bjuda in Nato eller besvara Natos framställan om att få
            komma hit. I vilka lägen Sverige då kan säga nej beror förstås
            inte bara på avtalstexten, utan det finns också maktpolitiska
            realiteter att förhålla sig till. Den enda garanten för självständiga
            försvarsbeslut är och förblir militär alliansfrihet.
          </note>
          <note>
            Herr talman! Det finns en mängd oklarheter i detta avtal. Det
            är i och för sig inte så konstigt i och med att det är ett ramavtal.
            Problemet är att tilläggsavtalen rimligen ska skrivas på av regeringen
            eller rent av ÖB. I Finland finns det 57 tilläggspunkter till
            värdlandsavtalet, och samtliga är hemligstämplade.
          </note>
          <note>
            Värdlandsavtalet innebär en rad konsekvenser som det fortfarande
            råder stor oklarhet kring. Det heter att baseringsområden ska
            upprättas, men hur det ska gå till, var de ska ligga eller hur
            stora de ska vara kan ingen svara på. Är det en liten camp med
            Gunnebostängsel runt, eller pratar vi, som vid ACE-övningen häromåret,
            om en tredjedel av Sveriges yta – Norrlands inland – e ller om
            Gotland? Dock stadgar man att baserna kommer att gå under Natoledning,
            det vill säga varken Sveriges försvarsmakt eller regering kommer
            att ha inflytande över verksamheten när inbjudningskorten väl
            är skrivna och accepterade.
          </note>
          <note>
            Sverige ska ge största möjliga stöd till Natoledd verksamhet,
            heter det, men hur det ska gå till är mycket vagt formulerat.
            I avtalet beskrivs även hur Natos strategiska högkvarter kan utföra
            eller delegera rättshandlingar som är nödvändiga för uppdragets
            fullgörande. Det kan således vara åtgärder som strider mot svensk
            lag, såvitt jag förstår. Dessutom innebär avtalet att Nato ska
            kunna upprätta ett tillfälligt högkvarter på svenskt territorium.
            Inte heller möjligheten att sätta upp ett permanent sådant är
            utesluten, även om man anser det osannolikt.
          </note>
          <note>
            Värdlandet och Nato ska utse ombud som förhandlar fram tilläggsdokument
            som stöder och preciserar avtalet. När de här tilläggsdokumenten
            blir aktuella, hur och av vem de utformas och undertecknas står
            det inget om vare sig i avtalet eller i propositionen.
          </note>
          <note>
            Något som inte är oklart är dock följande – som uppre pas fyra
            gånger i propositionen: ”Avtalet är avsett att användas över hela
            skalan av situa ­ ­ tioner då Sverige kan komma att ta emot Natos
            militära stöd, dvs. såväl i fredstid (t.ex. för övningar) som
            vid kriser och i krig i Sverige eller i när ­ ­ området.” Det
            fortsätter i avsnitt 2.1 , där det står: ” under Nato-ledd mili
            ­ tär verksamhet.” Det är vad avtalet handlar om – även krig i
            Sveriges när - om ­ råde.
          </note>
          <note>
            Redan av avsnitt 1.2 framgår att den Natoverksamhet som ska kunna
            bedrivas från Sverige inkluderar angrepp på tredje part – a ngrepp.
            Sverige kan alltså förvandlas till en bas för angrepp på tredje
            land.
          </note>
          <note>
            Natodoktrinen begränsas som bekant inte längre till försvar av
            medlemsländernas territorier, utan man har öppnat för så kallat
            preemptive war – förebyggande krig, som det heter – mot vem som
            helst och i vilken del av världen som helst. Sveriges närområde
            är inte heller definierat. Är det inte just de här möjligheterna
            som alliansfriheten avser att utesluta?
          </note>
          <note>
            Sedan, herr talman, något om kärnvapen. Det står så här i avsnitt
            3.3 i avtalet: ”Detta samförståndsavtal är avsett att överensstämma
            med Natos doktrin och principer.” Vad säger då doktrinen?
          </note>
          <note>
            ”Kärnvapen är en central komponent i NATO:s sammanlagda förmåga
            för avskräckning och försvar. – – – Så länge som kärnvapen existerar
            kommer NATO att förbli en nukleär allians.” Det är skrivet i Chicago
            2012.
          </note>
          <note>
            Dessutom har USA inte undertecknat förpliktelsen att inte börja
            ett kärnvapenkrig – man förbehåller sig rätten att göra det. Det
            tillkommer att fem Natoländer i dag har amerikanska kärnvapen
            på sitt territorium.
          </note>
          <note>
            I propositionen står det: ”Avtalet ger inte heller Natoländer
            rätt att placera kärnvapen på svenskt territorium.”
          </note>
          <note>
            Min oro för kärnvapen gäller inte bara placering av kärnvapen
            på svensk mark utan också kärnvapenangrepp från främmande makt
            som svar på Natos krigföring mot detta land från svenskt territorium,
            vilket avtalet medger.
          </note>
          <note>
            Om Sverige bjuder in Nato upprättas Natobaser i Sverige. Man
            kan säga att det i praktiken inte kommer att vara svenskt territorium.
            Där bestämmer nämligen ÖB, men inte Sveriges ÖB utan Natos ÖB.
            Alltså kan man – då menar jag en oroad befolkning men också vår
            omvärld – tänka sig att kärnvapen förvaras där, särskilt som vi
            inte frågar om det, eftersom vi vet att de inte svarar. Det är
            något slags säregen variant på den amerikanska arméns tidigare
            hållning mot homosexuella i armén: Don’t ask – don’t tell.
          </note>
          <note>
            Dessutom ger avtalstexten möjlighet att omförhandla avtalet i
            dess helhet. Enligt avsnitt 11.1 ges rätt till ändringar i avtalet
            om parterna är överens.
          </note>
          <note>
            Tre av alliansens medlemmar har kärnvapen. Två av dem ställer
            dem till Natos förfogande. Kärnvapen finns utplacerade i Belgien,
            Italien, Nederländerna, Tyskland och Turkiet, av alla länder.
            Man anser att det är helt okej i förhållande till icke-spridningsavtalet
            att ha kärnvapen där. Det borde i så fall gälla också Sverige.
          </note>
          <note>
            Det finns ingen svensk lag som förhindrar införande av kärnvapen.
            Försvarsministern har i denna kammare hävdat motsatsen, men det
            om något är en lögn. Finland har en sådan tydlig lag. Nya Zeeland
            har det.
          </note>
          <note>
            Men om det funnes en sådan lag: Vad skulle det betyda, om vi
            inte kontrollerar efterlevnaden ens genom att fråga, än mindre
            genom mer aktiva åtgärder, utan bara förutsätter att man följer
            den svenska lag som inte finns?
          </note>
          <note>
            Alternativen, då – vad kan vi göra i stället, om vi inte tar
            värdlands ­ avtalet? Det är en relevant fråga, för det handlar
            ju om vår säkerhet.
          </note>
          <note>
            Vi kan arbeta mer inom OSSE. Vi har samarbete, sjöräddning och
            sjöövervakning. Vi bör inleda förhandlingar om flyguppträdande
            inklusive transponderanvändning. Vi har vapenkontrolldiskussioner,
            nedrustning av taktiska kärnvapen, samverkan av typ Kaliningrad-syster-citysamverkan,
            att stimulera mellanfolkliga kontakter generellt och att koppla
            EU:s Strategy for the Baltic Sea Region med ryska studier över
            socioekonomisk utveckling i nordvästra Ryssland. Vi bör försöka
            stimulera handel när sank - tionerna är borta och avhjälpa viseringsproblematiken.
          </note>
          <note>
            Avslutningsvis, herr talman: Det avgörande för Vänsterpartiets
            ställningstagande är besvarandet av den fråga som alltid borde
            vara i fokus för den här typen av beslut: Ökar eller minskar värdlandsavtalet
            vår säkerhet? Vår uppfattning är att det minskar vår säkerhet.
            Vi bidrar till att höja spänningen och höja övningsnivån, rustningsnivån
            och militariseringen av vårt närområde. Även risken att bli indragna
            i ett krig som vi inte är direkt berörda av själva eller själva
            har beslutat om ökar med detta avtal.
          </note>
          <note>
            Vi anser att landets ledning bör verka för avspänning och nedrustning.
            Som en alliansfri stat har Sverige tidigare haft ett stort internationellt
            förtroende i fredsförhandlingar. Det bör vara vårt mål att återta
            den rollen i stället för att medverka till ökad spänning och ökad
            upprustning. Sverige borde motverka de verkliga orsakerna till
            krig och de hot mot Sverige och världen som klimatförändring och
            ökade klyftor mellan fattiga och rika utgör. Fred byggs bäst med
            fredliga medel.
          </note>
          <note>
            Till slut: Såväl processen i sig som alla oklarheter i detta
            ramavtal motiverar det förslag om bordläggning jag nu yrkar på.
            Dessutom: Den grundlagsskyddade rörelsefriheten, 2 kap. 8 § regeringsformen,
            kan inskränkas. Det bör noga utredas.
          </note>
          <note>
            Mitt förstahandsyrkande, herr talman, är dock avslag på propositionen
            genom bifall till reservation 2. Men om det faller vill vi ha
            en minoritetsbordläggning, vilket jag yrkar på.
          </note>
          <note type="speaker">
            Anf. 20 ÅSA LINDESTAM (S):
          </note>
          <note>
            Herr talman! Jag vill börja med att yrka bifall till utskottets
            förslag i betänkandet Samförståndsavtal om värdlandsstöd och avslag
            på reserva ­ tionerna.
          </note>
          <note>
            Oavsett utgången av den här debatten och kommande voteringar
            kommer Sverige och Försvarsmakten att fortsätta öva med de länder
            och organisationer som man anser sig behöva öva med, i samma omfattning
            som vi anser är nödvändigt. Ett avtal om värdlandsstöd ändrar
            inget av det.
          </note>
          <note>
            Jag brukar inte läsa högt ur de rapporter vi har. Men jag tänkte
            ta mig friheten att läsa högt ur Försvarsberedningens andra rapport,
            Försvaret av Sverige , på s. 38:
          </note>
          <note>
            ” För att utveckla Försvarsmaktens förmåga att genomföra operationer
            i Sverige, i närområdet och utanför närområdet behöver förutsättningarna
            att ge och ta emot militärt stöd från andra länder förbättras.
            De förberedelser som behövs kallas med ett samlingsbegrepp värdlandsstöd
            (i Nato och Europeiska unionen benämnt Host Nation Support, HNS).
            För det krävs bl.a. avtalsreglerade överenskommelser och förberedelser
            för praktiska arrangemang samt informationsutbyte avseende viss
            försvarsplanering.”
          </note>
          <note>
            Lite längre fram står det: ” Liknande arrangemang har vid t.ex.
            internationella övningar på svenskt territorium hittills kunnat
            lösas genom överenskommelser i varje specifikt fall. ”
          </note>
          <note>
            På s. 39 står det också: ” Försvarsberedningen förutsätter att
            värdlandsstöd beaktas i försvarsplaneringen och att regeringen
            skyndsamt vidtar åtgärder inklusive avtalsregleringar för att
            berörda myndigheter ska kunna skapa tillräckliga förutsättningar
            för att Sverige ska kunna ge och ta emot militärt stöd. ”
          </note>
          <note>
            Den här rapporten lämnades till regeringen i maj 2014. Den finns
            att ladda ned på regeringens hemsida för den som vill, och den
            går även att köpa från förlaget.
          </note>
          <note>
            HNS, Host Nation Support, värdlandstöd, är inte någon nyhet.
            Det har funnits med i rapporter länge. Nu gör Sverige ett avtal
            inom ramen för Nato om hur vi ska ta hand om att vara värd när
            militärer kommer hit till oss för att öva. Alternativet är att
            vid varje övning sätta sig ned och börja från noll och starta
            just den planeringen.
          </note>
          <note>
            Det säger sig självt att det är försvarbart att göra upp avtal
            och bibehålla dem. Dessa avtal handlar om lagen om immunitet och
            tullfrihet, trafikskadelagen samt skyddslagen.
          </note>
          <note>
            Herr talman! Sverige bygger säkerhet och stabilitet tillsammans
            med andra länder och organisationer. Den militära alliansfriheten
            bidrar till stabilitet i närområdet , och den ger oss också handlingsfrihet.
            Men för att kunna verka för en stabilisering av säkerhetspolitiken
            i vårt område behöver vi arbeta tillsammans med andra. Medlemskapet
            i EU gör att vi har åtagit oss ett solidariskt ansvar för Europas
            säkerhet. Vi vill också ha ett närmare samarbete med våra grannländer
            i Norden och med de baltiska länderna.
          </note>
          <note>
            Men det säkerhetspolitiska läget i Europa har försämrats. Den
            ökande aktiviteten i Östersjön, Rysslands annektering av Krim
            och aggressionen mot Ukraina – som är ett brott mot folkrätten
            – påverkar.
          </note>
          <note>
            Vi behöver öva med andra. Nato är den aktör som med sin permanenta
            militära ledningsstruktur är den enda internationella organisation
            som har en utvecklad förmåga för ledning och genomförande av krävande
            militära insatser. Vi, Sverige, har samverkat med Nato inom Partnerskap
            för fred, PFF, sedan 1994. Och vi är aktiva. Vårt samarbete är
            viktigt, och under åren har det både fördjupats och utvecklats.
            Vi deltar i övningar och utbildningar, och vi har också ibland
            varit värd för dessa övningar.
          </note>
          <note>
            Förmåga att ge och ta emot stöd är en förutsättning för att Försvarsmakten
            ska kunna utföra sina uppgifter. Svenska förband måste kunna samverka
            med andra länders förband. Internationell standard för förmåga,
            militär praktisk samverkan, så kallad interoperabilitet, är det
            enbart Nato som klarar av i den högsta nivån. Det utgör grunden
            för svensk försvarsförmåga. Därför måste vi ha ett samarbete med
            Nato. Detta höjer vår tekniska och operativa förmåga att ge och
            ta emot militärt stöd.
          </note>
          <note>
            En annan grundförutsättning för detta är att kunna förbereda
            praktiska arrangemang när utländska förband ska verka hos oss
            vid övning av kris eller militär operation. Vi behöver då exempelvis
            avdela resurser för ledning och logistik likväl som rättsliga
            regler om hur andra länders förband får uppträda på vår mark.
            Det här kallar vi Host Nation Support, värdlandsstöd, och det
            är om detta vi skriver ett avtal.
          </note>
          <note>
            Länder kan komma hit om vi bjuder in dem till övningar som är
            nöd ­ vändiga för oss. De kan inte komma utan inbjudan. Avtalet
            reglerar relatio ­ nen mellan oss och de länder som kommer hit,
            precis som det verkar när vi är i övning hos andra länder. Det
            gäller hela konfliktskalan, från fred till kris och i värsta fall
            höjd beredskap och krig. Vi vill lämna ett effektivt stöd när
            andra länder kommer hit, och vi vill också bli mottagna lika effektivt
            i andra länder. Allt bygger på frivillighet mellan parterna. Därför
            blir det relevant enbart då vi i Sverige fattar ett nationellt
            beslut om militärt samarbete med Nato.
          </note>
          <note>
            Vi behöver höja tröskeln för militära incidenter och konflikter.
            När vi i dag vill öva med andra är det en rad avtal som ska förhandlas
            och dess ­ utom godkännas i varje enskilt fall. Ofta är det komplexa
            frågor och även brådskande att få avtalen klara. Det är mycket
            administration bakom varje avtal. Därför underlättar det att ha
            ett samförståndsavtal om värdlandsstöd för oss och för andra länder.
          </note>
          <note>
            Jag vill tillägga att när jag alldeles nyss tittade i min Ipad
            efter hur många gånger begreppet kärnvapen nämns i den försvarspolitiska
            inriktningen kunde jag räkna till 19 olika ställen. När jag gjorde
            samma sak med det nuvarande samförståndsavtalet kunde jag hitta
            ordet ” kärnvapen ” på fem olika ställen. Kärnvapen finns alltså
            omnämnt.
          </note>
          <note>
            Beträffande Nato och medlemskap antar jag att alla vet att vi
            socialdemokrater är emot att Sverige bli r medlem. Den som tror
            att ett medlemskap betyder att Nato kommer att ta hand om oss
            i den nivå vi i dag befinner oss i när det gäller försvarsbudget
            har blivit grundlurad. Självklart måste många fler svenska kronor
            satsas på det svenska försvaret. Ett medlemskap betyder också
            att vi förändrar den säkerhetspolitiska situationen radikalt i
            vår del av världen. Vi ska själva stå för stabilitet och trygghet
            och ha ett försvar som visar på en tröskeleffekt som är tillräckligt
            hög för att en eventuell angripare direkt ska förstå att ”Sverige
            ger vi oss inte på”.
          </note>
          <note>
            Paragraf 5 i Natofördraget som säger ”En för alla, alla för en”
            betyder att om någon av medlemmarna utsätts för ett väpnat angrepp
            så ska alla ställa upp. Vi i Sverige vill själva avgöra detta,
            inte låta Natos beslut vara rådande.
          </note>
          <note>
            Jag tror inte att vi ser den hotbilden mot Sverige i dag att
            vi som enskilt land skulle utsättas för ett angrepp av militär
            makt. Vi har hotbilder mot Sverige och vår del av världen , men
            de ser lite annorlunda än det militära. Det kan vara allt från
            klimat med väder och vind till elavbrott, it-attacker och terrorhot.
          </note>
          <note>
            Ett Natomedlemskap löser inte våra problem, utan det ökar hotbilden
            mot oss. Vår säkerhet bygger vi tillsammans med andra, i vår närhet,
            i första hand med Finland och Norden men även med Baltikum. Vi
            behöver också samarbete med länder som delar våra värderingar.
          </note>
          <note>
            Ett fortsatt samarbete med Nato står för dörren. Oavsett om vårt
            samförståndsavtal klubbas vid nästa votering eller om det blir
            vilande kortare eller längre tid hindrar det oss inte från att
            fortsätta övningsverksamheten med dem som vi vill öva med. Det
            kommer vid en vilandeförklaring att kosta lite mer för den administrativa
            planeringen under den kommande tiden, men i slutänden kommer det
            inte att vara avgörande av värdlandsstöd om vi ska minska vårt
            samarbete, vare sig med grannländer eller med Nato.
          </note>
          <note>
            Jag yrkar bifall till utskottets förslag i betänkandet.
          </note>
          <note type="speaker">
            Anf. 21 STIG HENRIKSSON (V) replik:
          </note>
          <note>
            Herr talman! Åsa Lindestam säger att ordet ” kärnvapen ” nämns
            i samförståndsavtalet. Nej, det gör det inte. Din partikamrat
            Peter Hultqvist har förklarat att det inte behövs. Alla vet ju
            ändå vad vi tycker. Man kan jämföra det med att köpa en begagnad
            bil. I stället för att få en garanti om vad säljaren är skyldig
            att göra säger han eller hon: Ja, men det vet väl alla att vi
            brukar fixa det här ändå. Jag skulle inte köpa en begagnad bil
            av Peter Hultqvist.
          </note>
          <note>
            Begreppet ” kärnkraft ” nämns inte heller på 239 sidor i departementsskrivelsen.
            Jag har kollat det med hjälp av datorn – det är ju ganska enkelt
            numera.
          </note>
          <note>
            Det väsentliga , som Åsa Lindestam förbigår , är att det här
            avtalet är tänkt att användas – och det skrivs inte för ro skull
            – vid fred, kriser och krig i Sverige eller i vårt närområde,
            ospecificerat hur långt närområdet sträcker sig.
          </note>
          <note>
            Jag delar kritiken mot Rysslands agerade på Krim och i Ukraina,
            så där är vi överens. Men kopplingen måste vara att det innebär
            att den stora ryskspråkiga minoriteten och våra historiska band
            med Sovjetunionen gör att vi kan riskera att bli utsatta för samma
            aggression. Det är det som jag menar är tankefelet. Det är värt
            att kritisera vad Ryssland gör där, men det ökar inte hoten mot
            Sverige.
          </note>
          <note>
            Men vi är väldigt kritiska också mot Nato. Man har begått brott
            mot folkrätten, flyttat gränser genom att bomba Serbien, sett
            till att Kosovo blev självständigt – och numera har en stor Natobas
            – Afghanistankriget, Libyenkriget. Det är allt detta som vi nu
            skördar frukterna av i flykting ­ katastrofens spår. Och det är
            en militärallians som vi ska samarbeta allt tätare med! En del
            partier vill till och med att vi ska gå in i det samarbetet, partier
            som kan sitta i regeringen nästa år.
          </note>
          <note>
            Vår säkerhet bygger vi tillsammans. Men det innebär också att
            alla ska känna sig säkra.
          </note>
          <note type="speaker">
            Anf. 22 ÅSA LINDESTAM (S) replik:
          </note>
          <note>
            Herr talman! Jag hann inte kolla ordet ” kärnvapen ” i departementsskrivelsen,
            utan jag började med Försvarspolitisk inriktning 2016 – 2020 .
            Där hittade jag, vid en snabb titt i min Ipad, ordet ” kärnvapen
            ” på minst 19 olika ställen. I det samförståndsavtal som vi i
            dag ska anta här i kammaren, hoppas jag, nämns det på fem ställen.
            Frågan lyfts och vi har problematiserat den.
          </note>
          <note>
            Jag var med i den senaste Försvarsberedningen, och vi diskuterade
            den här frågan och kom fram till vissa saker som vi tyckte var
            bra, till exempel att vi inte ska ha kärnvapen i Sverige. Det
            betonas i den försvarspolitiska inriktningen 2016–2020, och därför
            är kärnvapen nämnt också där. För min del räcker det. Då vet vi
            var vi i Sverige står i säkerhetspolitiken, och det känns nödvändigt
            att vi har med det där. Det är ett mycket viktigt dokument. För
            mig är det alltså utrett i den delen när vi har satt ned foten
            i den försvarspolitiska inriktningen.
          </note>
          <note>
            Jag känner inte att man måste fortsätta att lyfta den frågan,
            utan den är utagerad. Jag tror också att de flesta i den här kammaren
            har upplevt det så, eftersom vi hade diskussionen i den försvarsberedning
            som vi jobbade så hårt med. Det var ingen liten fråga, utan den
            diskuterades väldigt grundligt.
          </note>
          <note type="speaker">
            Anf. 23 STIG HENRIKSSON (V) replik:
          </note>
          <note>
            Herr talman! Jag tror säkert att Åsa Lindestam, andra socialdemokrater
            och många andra vet var vi står. Men det står ingenting i avtalet
            med Nato, som vi ska teckna , om vi här beslutar det och d et
            är ju där det borde stå. Det borde rimligen också ha varit en
            bärande punkt i den departementsskrivelse som gick ut på remiss.
            Inget av det är fallet.
          </note>
          <note>
            Jag ska dock ta en annan tråd. Sifo har gjort en undersökning
            av stödet för värdlandsavtalet. 57 procent tycker inte att det
            ska godkännas, 27 procent är för. Av de rödgröna väljarna är 70
            procent emot och 14 procent för. En framstående tysk socialdemokrat,
            utrikesminister Steinmeier, vill i stället förnya dialogen, återuppbygga
            förtroendet och återupprätta säkerheten, vilket kan vara av intresse.
            Tunga socialdemokratiska namn som Thage G Peterson , Maj Britt
            Theorin och Pierre Schori kan knappast avfärdas som okunniga och
            naiva Putinagenter. Socialdemokrater för tro och solidaritet vill
            omförhandla avtalet. Partidistrikten i Skåne, Göteborg och Stockholm
            vill gärna bordlägga frågan ett år. Det råkar sammanfalla med
            vårt yrkande. Man har på olika sätt tagit ställning mot att riksdagen
            nu beslutar om ett värdlandsavtal.
          </note>
          <note>
            Det finns många fler exempel. Visar inte det här på att den kritik
            jag har mot processen har ett berättigande? Vilka slutsatser drar
            Åsa Lindestam och socialdemokratin av det sent vaknande men stora
            motståndet?
          </note>
          <note type="speaker">
            Anf. 24 ÅSA LINDESTAM (S) replik:
          </note>
          <note>
            Herr talman! Jag fick också den här skrivelsen från Sifo. Man
            hade gjort en undersökning med en av de mest ledande frågor jag
            har läst. Jag har tidigare haft god tilltro till Sifo och deras
            undersökningar. Men när jag ser hur frågan är formulerad och hur
            den insinuerar saker som jag inte tycker är sanna om vad värdlandsavtalet
            kommer att leda till förstår jag att man som svensk medborgare
            svarar i en viss riktning, då man inte har möjlighet att reflektera
            över vad ett värdlandsavtal egentligen skulle kunna innebära.
          </note>
          <note>
            Frågan var väldigt tydligt vinklad mot att vi som land nästan
            skulle gå under om man skrev under det här värdlandsavtalet. Jag
            tycker att Sifo borde kunna bättre än att formulera sådana frågor.
            Deras undersökningar borde vi kunna lita till, men i det här fallet
            går det inte . Som man frågar får man svar – d et är jag övertygad
            om. I det här fallet kunde jag enbart le när jag såg frågan. Jag
            kan verkligen inte ta svaren och siffrorna på allvar.
          </note>
          <note>
            När det gäller partidistrikt och hur man röstar är det så att
            vi har utsedda riksdagsledamöter och har haft frågan uppe i vår
            grupp ett antal gånger. Vi har diskuterat värdlandsstöd, och vad
            jag vet kommer mitt parti att rösta enligt de överenskommelser
            vi har. Jag tror att alla kommer att trycka på rätt knapp, såvida
            inte någon av misstag trycker fel. Visst kan partidistrikten diskutera
            väldigt många frågor. Det är ett sätt att driva partiet framför
            sig. Men vi riksdagsledamöter är tvungna att lyfta frågorna i
            gruppen och sedan ta de beslut vi behöver där.
          </note>
          <note type="speaker">
            Anf. 25 BJÖRN SÖDER (SD) replik:
          </note>
          <note>
            Herr talman! Om man läser värdlandsavtalet ser man att det är
            väldigt djupgående och så nära en Natoanslutning som man bara
            kan komma utan att själva medlemskapet träder in, med de förpliktelser,
            möjligheter och risker det medför. De borgerliga partiernas företrädare
            har inte heller hymlat med att det här är en smyganslutning till
            Nato. Så sent som i går kunde vi dock läsa på Expressens debattsida
            att försvarsminister Peter Hultqvist bedyrade att det absolut
            inte var tal om en smyganslutning till Nato utan att de borgerliga
            partiföreträdarna hade helt fel.
          </note>
          <note>
            Jag förstår att de borgerliga partiföreträdarna sitter här i
            kammaren och har svårt att sluta dra på smilbanden, för det här
            är precis i linje med vad de tycker. Men vad är det som gör att
            Socialdemokraterna gör en helt annan bedömning än de fyra borgerliga
            partierna? Det skulle jag gärna vilja att Åsa Lindestam utvecklade.
          </note>
          <note>
            Socialdemokraterna har tidigare varit tydliga motståndare till
            svenskt Natomedlemskap. Början man vackla på den punkten nu? Även
            om försvarsministern i går gick ut och sa att det inte är aktuellt
            med ett svenskt Natomedlemskap är frågan befogad i och med det
            här avtalet, som är så djupgående att vi näst intill är inne.
            Då måste också Socialdemokraterna räkna med att nästa argument,
            som jag sa i mitt huvudanförande, kommer som ett brev på posten:
            Nu är vi så nära , men utan de skyddsmekanismer ett Natomedlemskap
            innebär , att det bara återstår att ta det lilla steget in i ett
            medlemskap, kommer det att heta. Det måste också Socialdemokraterna
            förstå.
          </note>
          <note>
            Vad har man själv gjort för säkerhetspolitisk analys av det här
            avtalet? Det finns ingen analys av avtalet i sig, ingen utredning
            av de konsekvenser det innebär. Men jag undrar om det socialdemokratiska
            partiet självt har gjort en konsekvensanalys av avtalet som gör
            att man landar i en helt annan slutsats än de fyra borgerliga
            partierna.
          </note>
          <note>
            Förstår inte Socialdemokraterna att den geopolitiska stabiliteten
            försämras och att andra länder kommer att reagera på det här avtalet?
          </note>
          <note type="speaker">
            Anf. 26 ÅSA LINDESTAM (S) replik:
          </note>
          <note>
            Herr talman! Jag vet inte hur många organisationer och föreningar
            Björn Söder är med i, men för min del anser jag att man antingen
            är med eller inte är med. Om man ansöker om medlemskap och ansökan
            beviljas kliver man in som medlem. Men fram till dess står man
            utanför, och det är det vi gör i dag.
          </note>
          <note>
            Vi är inte i behov av ett Natomedlemskap. Det skulle ändra hela
            den säkerhetspolitiska situationen i vår del av världen. Utifrån
            den aspekten är vi inte intresserade av att söka medlemskap. Vi
            socialdemokrater står orubbligt fast vid tanken att vi inte ska
            göra det. Och jag antar att det är därför borgarna så ivrigt säger
            att vi borde göra det – de upplever att vi står fast vid vår övertygelse.
          </note>
          <note>
            Jag kan inte se att det skulle vara fråga om någon form av smyganslutning.
            Det finns inte med på kartan i mina tankar. Som jag sa: Endera
            är man med eller så är man inte det.
          </note>
          <note>
            Att vi vill öva tillsammans med Nato beror på omvärldsläget.
            Vi har diskuterat i många år att vi är i behov av bra övningar
            på hög nivå, vilket andra länder också kan bistå med. För att
            uppnå detta måste vi öva tillsammans med andra, inte bara Nato
            utan också Finland. Vi kan göra väldigt mycket tillsammans. Allt
            det här beror på det omvärldsläge som vi har. Det har diskuterats
            länge i Försvarsberedningen hur vi ska utveckla vår militära förmåga.
            Det handlar om att jobba tillsammans med andra. Jag vet att detta
            var orsaken till att Sverigedemokraterna klev av försvarsuppgörelsen.
            Sverigedemokraterna sa att man inte ska jobba tillsammans med
            andra över huvud taget.
          </note>
          <note type="speaker">
            Anf. 27 BJÖRN SÖDER (SD) replik:
          </note>
          <note>
            Herr talman! Socialdemokraterna och Åsa Lindestam måste ju förstå
            att man med det här avtalet sätter igång en rörelse i opinionen
            som är ofrånkomlig. Utan några djupare säkerhetspolitiska bedömningar
            är det vanliga argumentet: Nu är vi så nära, och vi har inget
            skydd själva. Vi har inget försvar, för det har man nedmonterat,
            så nu måste vi gå med i Nato. Sådana argument hör jag själv i
            mitt eget parti, och jag tror att också Åsa Lindestam hör dem
            när hon rör sig inom och utanför sitt parti. Det här värdlandsavtalet
            sätter igång en rörelse, och det kommer att sätta press på Socialdemokraterna
            att kanske också så småningom omvärdera frågan om medlemskap.
            Är det detta man är ute efter, att göra en glidning mot att så
            småningom bli positiva till ett Natomedlemskap?
          </note>
          <note>
            Jag fick inte något svar på frågorna om vad ni i Socialdemokraterna
            har gjort för säkerhetspolitisk analys och om ni inte förstår
            att det här värdlandsavtalet kommer att sätta igång reaktioner
            från andra länder. Man har redan varit ute och sagt att man inte
            bara kommer att sitta still och titta på vad som händer utan kommer
            att reagera. Vi vet inte vilka reaktionerna kommer att bli, men
            att det blir reaktioner kan vi anta med stor sannolikhet. Då måste
            man förstå att den stabilitet som har funnits i vårt område här
            uppe, och som har varit grunden till att vi har kunnat vara utanför
            krig sedan 1814, kommer att rubbas. Varför ska man utsätta Sverige
            för detta?
          </note>
          <note>
            Jag förstår att man behöver samöva. Det är därför vi tidigare
            har varit positiva till ett värdlandsavtal. Men när vi ser det
            här avtalet i skrift och ser hur djupgående det är förstår vi
            att det utsätter Sverige och svenska folket för risker som är
            helt onödiga. Även Socialdemokraterna borde göra den analysen,
            för man behöver egentligen inte vara någon raketforskare för att
            förstå detta. Jag förstår inte varför Socialdemokratern a och
            försvarsministern är så nä llade på att det här avtalet måste
            komma på plats. Avtalet slöts för övrigt av den tidigare, borgerliga
            regeringen och är egentligen ingenting som Socialdemokraterna
            skulle behöva backa upp.
          </note>
          <note type="speaker">
            Anf. 28 ÅSA LINDESTAM (S) replik:
          </note>
          <note>
            Herr talman! Jag får en känsla av att vi i så fall borde ha haft
            diskussio ­ nen 1995 , när Sverige gick med i Partnerskap för
            fred. Då bestämde vi att Sverige skulle samverka med Nato, och
            det har vi gjort sedan dess. Dess ­ utom har vi varit ivriga att
            göra det eftersom vi har sett att det har varit bra.
          </note>
          <note>
            Vi har ökat samarbetet nu. Vad beror det på? Det är ju omvärldsläget.
            Under mina 14 år i försvarsutskottet har jag aldrig haft så många
            intresserade lyssnare att ha en dialog med om säkerhetspolitiken
            för Sverige. Det beror inte på Sveriges förändrade ställning i
            värdlandsavtalet , utan det beror på att omvärldsläget förändras.
            Det handlar om det som händer i Ryssland och Östersjön samt alla
            pågående konflikter och början till konflikter. Allt detta gör
            att människor funderar. Det här gäller alltifr ån de hot jag nämnde
            i mitt tal – väder, vind, klimat – till allt det andra.
          </note>
          <note>
            Det är inte över huvud taget en fråga om en glidning i vad vi
            tycker. Vi har sagt precis samma sak hela tiden. År 1995 bestämde
            vi att Sverige ska öva med Nato, och vi fortsätter att öva med
            Nato. Nu vill vi ha lite ordning och reda. Det kostar mycket administrativ
            tid att få ihop avtal varje gång. Nu vill vi i stället ha en färdig
            lista med vad vi ska göra och vad som gäller. Jag tror att det
            är bra.
          </note>
          <note>
            Ja, Björn Söder, jag håller med dig om att rörelsen i säkerhetspolitiken
            ökar. Intresset i Sverige ökar. Det är bra, och jag välkomnar
            det. Det är bra om människor är medvetna om vad som händer i närområdet
            och i andra länder. Det är inte bara goda krafter som verkar där
            ute just nu.
          </note>
          <note type="speaker">
            Anf. 29 HANS WALLMARK (M):
          </note>
          <note>
            Herr talman! Lite grann i skuggan av regeringens ombildning hamnar
            den viktiga och principiellt intressanta värdlandsdebatten, men
            jag hoppas att ledamöterna kan hålla två stora tankar i huvudet
            samtidigt.
          </note>
          <note>
            Herr talman! Vi har i dag att behandla det redan på förhand omdebatterade
            och omtalade värdlandsavtalet med Nato. Något som påbörjades redan
            2014 kan det nu äntligen fattas beslut om i Sveriges riksdag.
            För egen del hade jag önskat att juridikens kvarnar hade kunnat
            mala ännu snabbare på Försvarsdepartementet. Under åren har jag
            återkommande ställt frågor, och svaren har då låtit ungefär likadana
            hela tiden, nämligen att ärendet är under beredning.
          </note>
          <note>
            Det påminner om så mycket annat där det finns känsligheter och
            politiska slitningar inom det rödgröna regeringsunderlaget och
            dess budgetsamverkande vänsterparti. Ett annat sådant exempel
            är Natos center för strategisk kommunikation i Riga , där vi fortfarande
            väntar på besked från en regering som bereder och bereder men
            har sådan dokumenterad oförmåga att komma till beslut.
          </note>
          <note>
            Herr talman! Låt mig lägga upp mitt inlägg på så sätt att jag
            först berör de konstitutionella turerna kring dagens beslut och
            sedan övergår till själva sakfrågan.
          </note>
          <note>
            Det finns en kompakt och komfortabel majoritet i Sveriges riksdag
            för värdlandsavtalet. Det är viktigt att slå fast detta inledningsvis.
            Samtidigt har det svajat på marginalen den senaste tiden. Rent
            remarkabla rörelser har kunnat noteras i den politiska terrängen.
            Vänsterpartiet vill på synnerligen svaga konstitutionella grunder
            vilandeförklara dagens beslut. Ingen seriös bedömare som ser på
            den svenska grundlagen menar att påståendena om inskränkningar
            av medborgarnas fri- och rättigheter stämmer .
          </note>
          <note>
            Ärligt talat, herr talman, tror jag att vänsterpartisterna också
            vet det. I stället önskar man tillgripa alla metoder för att försena,
            försvåra och förhindra. Allt det som bär namn som Nato och USA
            fungerar som – hur ska jag uttrycka det, herr talman – ett rött
            skynke för Vänsterpartiet. Och då vill man göra försök med att
            använda även konstitutionella argument som tillhygge.
          </note>
          <note>
            Det är att beklaga. Just den typen av obstruktion och legalistiskt
            fulspel kan iakttas i andra länders parlament. Det är inte vackert.
          </note>
          <note>
            Sedan har vi Sverigedemokraterna, herr talman. För ett halvår
            sedan öppnades det för att politiskt stå bakom ett värdlandsavtal.
            Sedan motionerades det emot. Därefter kom besked om att bilda
            pakt med Vänsterpartiet för att på svaga konstitutionella grunder
            förhindra och försvåra. Och så kom det mig veterligen senaste
            beskedet från i går kväll om att rösta emot värdlandsavtalet men
            ändå inte göra gemensam sak med Vänsterpartiet.
          </note>
          <note>
            Med all respekt: Det här är Sveriges parlament i ett viktigt
            ärende och inte ett chokladhjul på tivoli där det kan bli nummer
            3 ena stunden och nummer 7 den andra. Det är en total brist på
            enhetlighet och samlad linje.
          </note>
          <note>
            Herr talman! Det är dåligt att det ena nya beskedet har kommit
            på det gamla. Det är dåligt att Sverigedemokraterna gör gemensam
            sak med Vänsterpartiet och röstar emot värdlandsavtalet. Men det
            är bra att man ändå i sista stund hejdar sig och undviker att
            medverka till att sätta politiskt krokben för behandlingen av
            ärendet. Och det är bra att SD ändå är tydligt med sin ovilja
            att samarbeta med eller ens närma sig Nato.
          </note>
          <note>
            För egen del tror jag självfallet på att säkerhet byggs i samverkan
            med andra länder. Jag är övertygad om ett svenskt Natomedlemskaps
            fördelar, och jag noterar att Sverigedemokraterna tillsammans
            med Vänsterpartiet är de partier i Sveriges riksdag som står varandra
            närmast i synen på Nato och brist på internationell samverkan
            och därmed längst bort från Moderaterna och resten av Alliansen.
          </note>
          <note>
            För mig är det självklart att konstatera: Säkerhet byggs tillsammans
            med andra! Säkerhet byggs tillsammans med andra.
          </note>
          <note>
            Dessutom inställer sig frågan hur Sverigedemokraterna ser på
            att Finland redan har ett värdlandsavtal med Nato. Borde det inte
            utifrån Sverigedemokraternas logik räcka för Finland med samarbetet
            med just Sverige? Eller är det så att Finland inser just att vi
            måste bygga säkerhet med mer än ett land?
          </note>
          <note>
            Herr talman! Sedan har vi Miljöpartiet. Det är ett regeringsbärande
            parti. På debattplats i landets olika tidningar trumpetar den
            ena miljöpartisten efter den andra ut sitt motstånd mot värdlandsavtalet.
            Med hjälp av argument som försvarsministern i andra sammanhang
            avfärdat som illa underbyggda påståenden och rena vandringssägner
            vill gröna riksdagsmän både vilandeförklara och säga nej.
          </note>
          <note>
            Just försvars- och säkerhetspolitik är något av en regerings
            viktigaste uppgifter att mejsla fram och definiera. Här har vi
            ett regeringsunderlag som eroderar framför ögonen på oss. Ansvarig
            minister som ska försöka övertyga svenska folket har uppenbarligen
            kapitalt misslyckats att ens få med sig de ledamöter som utgör
            denna regerings bräckliga parlamentariska stöd och än mindre det
            budgetsamverkande Vänsterpartiet.
          </note>
          <note>
            Sådant ser motståndet ut mot värdlandsavtalet. V säger nej tillsammans
            med SD och delar av regeringspartiet MP. Tack och lov finns en
            tydlig majoritet med Alliansens fyra partier som tryggt och stabilt
            fundament.
          </note>
          <note>
            Sammantaget måste vi ställa oss frågan om vem som gynnas av alla
            felaktiga myter om värdlandsavtalet och Nato och försöken att
            obstruera ärendet. Försvarsminister Peter Hultqvist ställde själv
            frågan i en intervju i Dagens Nyheter i januari: ” När jag ser
            alla felaktiga påståenden i detta ärende så undrar jag : i vems
            intresse ligger denna ständiga felinforma ­ tion ?”
          </note>
          <note>
            Vi får inte vara naiva. Det pågår dagligen en desinformationskampanj
            mot Sverige, och det är inte svårt att peka ut den aktör som har
            mest att vinna på en snedvriden debatt om värdlandsavtalet.
          </note>
          <note>
            Låt mig vara väldigt tydlig. Sverige har tagit ställning. Vi
            är inte neu ­ trala i kampen om fred och frihet. Vi står på rättsstatens
            sida, och vi står på de mänskliga rättigheternas sida i ständig
            kamp mot dem som vill inskränka eller bryta mot internationell
            rätt och lag – även här i vårt Östersjöområde , där en ny , försämrad
            normalbild säkerhetspolitiskt har etablerats.
          </note>
          <note>
            Herr talman! Moderaterna vill ha ett effektivare försvar. Vi
            vill stärka vår försvarsförmåga. Värdlandsavtalet medverkar till
            detta!
          </note>
          <note>
            Det vi i dag har att behandla är inget Natomedlemskap light eller
            ens anslutning till 25 eller 30 procent. Det är en grundläggande
            skillnad på medlemskap och partnerskap.
          </note>
          <note>
            Värdlandsavtalet är i grunden att ordna en juridisk bas för fortsatt
            fördjupat samarbete. Det är inte mer än så. Men det är bra så.
            Arbetet för att få till stånd en färdplan mot ett svenskt Natomedlemskap
            måste fortgå.
          </note>
          <note>
            Avtalet stärker dock Sveriges möjligheter att solidariskt ge
            och ta emot hjälp i händelse av kris och krig och förenklar genomförandet
            av övningar tillsammans med Nato. Detta är också grunden för vår
            svenska försvars- och säkerhetspolitiska linje, det vill säga
            att kunna ge stöd och att kunna ta emot stöd.
          </note>
          <note>
            Den säkerhetspolitiska situationen i vårt närområde har sedan
            2014 och Rysslands illegala annektering av Krim kännetecknats
            av tilltagande spänningar. Den ryska kärnvapenretoriken har hårdnat,
            och svenska Säkerhetspolisen konstaterar att Ryssland genom offentliga
            uttalanden och i sociala medier försöker påverka debatten om vårt
            lands säkerhetspolitiska vägval. För att möta den ökade osäkerheten
            måste Sverige samarbeta mer med andra länder.
          </note>
          <note>
            Sverige har redan fördjupade samarbeten med andra länder. Bland
            annat har vi sedan 2009 ett nära försvarspolitiskt samarbete med
            Finland som fördjupas alltmer. I grunden är inte värdlandsavtalet
            med Nato mer kontroversiellt än samarbetsavtalet med Finland.
          </note>
          <note>
            Herr talman! Syftet med det aktuella värdlandsavtalet med Nato
            är att bygga säkerhet i samverkan med andra och förbättra vår
            förmåga att solidariskt ge och ta emot militär hjälp. Alla internationella
            militära övningar kräver ett betydande administrativt arbete.
            Frågor som till exempel försäkringar, tullar och straff måste
            regleras inför varje övning. Värdlandsavtalet med Nato förenklar
            denna process och gör att försvarsmakten kan lägga mer tid och
            kraft på det centrala: inte byråkratin utan själva övningarna.
          </note>
          <note>
            Ett väl fungerande samarbete mellan det svenska försvaret och
            Nato är dessutom avgörande för hur väl vi kan genomföra internationella
            fredsfrämjande insatser. Den samverkan som sker länderna emellan
            vid avancerade krishanteringsoperationer vilar på Natos militärtekniska
            stand arder. Det fördjupade samarbete med Nato som värdlandsavtalet
            innebär stärker det svenska försvaret genom att göra det lättare
            att öva med en kvalificerad partner.
          </note>
          <note>
            Herr talman! Tvärtemot vad Natomotståndare ofta påstår i debatten
            bygger värdlandsavtalet på frivillighet. Det betyder att Nato
            inte har rätt att stationera trupper eller kärnvapen på svenskt
            territorium med mindre än att Sverige medger det. Norge liksom
            Danmark är bevis på att det går utmärkt att vara med i Nato utan
            att behöva ha kärnvapen på sitt territorium. För övrigt är det
            värt att påminna om att det är enskilda länder som har kärnvapen,
            inte Nato som sådant.
          </note>
          <note>
            Genom att stärka den svenska försvarsförmågan och fördjupa de
            svenska försvars- och säkerhetspolitiska samarbetena kan vi möta
            en allt osäkrare värld och de ökande spänningarna i vårt närområde.
            Värdlandsavtalet med Nato är ett väsentligt steg att ta.
          </note>
          <note>
            Sverige behöver dock, herr talman, gå vidare mot ett fullvärdigt
            svenskt Natomedlemskap. Det skulle på allvar stärka Sveriges säkerhet
            och våra möjligheter att solidariskt både ge och ta emot militär
            hjälp i händelse av kris och krig.
          </note>
          <note>
            Herr talman! Med de orden yrkar jag bifall till förslaget i utskottets
            betänkande.
          </note>
          <note>
            (Applåder)
          </note>
          <note type="speaker">
            Anf. 30 STIG HENRIKSSON (V) replik:
          </note>
          <note>
            Herr talman! Trots att jag har ett dåligt knä ska jag försöka
            sänka mig till Hans Wallmarks nivå i debatten. Då får jag anledning
            att begära replik.
          </note>
          <note>
            Ja, det här avtalet är omdebatterat och omtalat, men det är sannerligen
            inte vare sig processens eller Hans Wallmarks förtjänst. Det är
            faktiskt vi motståndare och skeptiker som har lyft upp det så
            att det åtminstone har blivit någon sorts debatt.
          </note>
          <note>
            I vems intresse? frågar Hans Wallmark och antyder landsförräderi
            av oss som tvivlar på visheten i ett värdlandsavtal som vi menar
            höjer spänningsnivån och krigsrisken för Sverige.
          </note>
          <note>
            Inga seriösa bedömare stöder våra funderingar om det här verkligen
            är förenligt med grundlagen, enl igt Hans Wallmark. Jo, faktiskt,
            vi har konsulterat ett antal folkrättsexperter som alla säger
            ungefär samma sak: Ja, det finns tveksamheter redan i det man
            kan läsa men framför allt i det som ligger i förlängningen. Det
            är extremt svårt att i avtalet få reda på allt so m kommer att
            bli implikationer av det ta .
          </note>
          <note>
            Problemet med det här otydliga dokumentet är att det är första
            och antagligen sista gången Sveriges riksdag får behandla det
            , eftersom tilläggen av allt att döma kommer att vara hemligstämplade.
            Hans Wallmark kallar det obstruktion och legalistiskt fulspel
            att man försöker använda de instrument som demokratiska fri- och
            rättigheter ger en. Det ger lite kalla kårar.
          </note>
          <note>
            För övrigt tycker jag att det finns en intressant historiebeskrivning
            i detta. Jag skulle vilja säga så här: Vi ser inte Nato som ett
            rött skynke. Vi är inte USA-hatare, som Hans Wallmark antog förra
            veckan. Men vi är inte heller naivister när det gäller vare sig
            Nato eller USA.
          </note>
          <note>
            Jag undrar vad Hans Wallmark har för kritik att rikta mot USA:s
            och Natos beteende och krigsoperationer som har förekommit de
            senaste år ­ tiondena.
          </note>
          <note type="speaker">
            Anf. 31 HANS WALLMARK (M) replik:
          </note>
          <note>
            Herr talma n! Metaforen med det dåliga knä t prövade Stig Henriksson
            redan i förra veckan i en interpellationsdebatt där vi båda deltog.
            Den har inte blivit bättre, men nu är den i vart fall återanvänd.
          </note>
          <note>
            Jag noterar också det budgetstödjande Vänsterpartiets kritik
            mot den här regeringen. Den är i grunden väldigt intressant.
          </note>
          <note>
            När det gäller den legalistiska kritiken kan man i vart fall
            konstatera att det parti som möjligtvis var på väg att bistå er
            i en pakt för vilandeförklaring verkar ha ändrat uppfattning i
            går. Det finns skäl att tro att goda och juridiska argument kan
            ha legat bakom detta – man insåg att någon grund för en vilandeförklaring
            inte föreligger.
          </note>
          <note>
            Dessutom har Lagrådet redan tidigare prövat värdlandsavtalet
            och inte haft något att invända.
          </note>
          <note>
            I grunden är det ju så att jag är för ett medlemskap. Det råder
            inget tvivel om att Stig Henriksson och Vänsterpartiet är emot.
            Det är bra att vi har en klar rågång oss emellan.
          </note>
          <note>
            Ett av skälen till att jag tycker att ett svenskt Natomedlemskap
            vore bra, utöver att jag tror att vi kan vara med och producera
            säkerhet och därmed ytterst fred i Östersjöområdet, är att vi
            också kan vara med och påverka besluten. Relationerna med Natos
            28 medlemsländer – som för övrigt blir 29 i sommar, när man på
            toppmötet i Warszawa öppnar upp gemenskapen för fler – gör att
            vi kan påverka andra länder i likhet med USA.
          </note>
          <note type="speaker">
            Anf. 32 STIG HENRIKSSON (V) replik:
          </note>
          <note>
            Herr talman! Hans Wallmark hade inga exempel på problem med Natos
            och USA:s beteende. Det säger ju en del.
          </note>
          <note>
            Lagrådet har inte prövat värdlandsavtalet. Det är felaktigt.
            Lagrådet har prövat de fyra följdlagar som ska ändras – trafikskadelagen
            med flera. Det är en helt annan sak. Lagrådet har inte mandat
            att pröva själva avtalet. Det är en stor brist.
          </note>
          <note>
            Om det är goda juridiska överväganden som har fått SD att vända
            eller om det är att de vill göra sig regeringsfähiga visavi Hans
            Wallmarks moderater får de svara på själva. Men jag tycker att
            det är anmärkningsvärt. Titta på Natos track record när det gäller
            krigsoperationer – allt från bombningarna i Serbien till kriget
            i Libyen och kriget i Afghanistan ! Har resultatet blivit fred,
            avspänning och lyckligare folk där, eller har det blivit just
            de flyktingkatastrofer som vi nu får skörda frukterna av?
          </note>
          <note>
            Sedan får man inte glömma att Natos verkliga överbefälhavare
            inte är Jens Stoltenberg utan USA:s president. Det är intressant
            att konstatera att Donald Trump nu leder i opinionsmätningarna.
            Jag undrar om det inte ger lite kalla kårar att tänka sig att
            det är en organisation vi ska samarbeta allt närmare med.
          </note>
          <note>
            Jag skulle, om jag hade några minuter eller kanske betydligt
            längre tid , kunna räkna upp alla de försyndelser som jag tycker
            att USA och Nato har gjort sig skyldiga till för att lite grann
            skapa en motbild till den berättigade kritik som Ryssland gång
            efter annan får i denna kammare för sina folkrättsbrott. Att den
            ena sidan begår brott gör i nte den andra sidan till änglar –
            det tycker jag är ganska självklart.
          </note>
          <note>
            Därför är fortsatt svensk alliansfrihet – på papperet och i verkligheten
            – det viktigaste säkerhetspolitiska instrument vi har.
          </note>
          <note type="speaker">
            Anf. 33 HANS WALLMARK (M) replik:
          </note>
          <note>
            Herr talman! Jag vet att Stig Henriksson på många sätt är en
            hedersman. Vi tycker väldigt olika, men jag tvivlar inte på hans
            bakomliggande syften och tänker inte ifrågasätta dem.
          </note>
          <note>
            Men, herr talman, bilden som målas upp av USA och Ryska federa
            ­ tionen som lika goda kålsupare är precis den bild som Moskva
            vill få förd ut i Sverige och i västvärlden. Därför är den felaktig.
            Återigen: Jag ifråga ­ sätter inte bakgrunden eller syftena, men
            jag vill varna för att använda den typen av argument.
          </note>
          <note>
            Det här värdlandsavtalet är en juridisk bas. Det består av olika
            saker som reglerar tull, ersättningar och skatter när man för
            in och för ut. Det är det som är grunden för det hela. Det Henriksson
            och en del andra motståndare målar upp är någonting oerhört mycket
            större som inte är på plats. Därför vill jag än en gång verkligen
            understryka: Det här är inte ett medlemskap light. Det här är
            inte en 25-procentig anslutning till Nato. Det här är någonting
            annat för att reglera och underlätta för Sverige att ge stöd och
            ta emot stöd.
          </note>
          <note>
            Sedan är det så att det finns ett avstånd mellan oss, inte bara
            fysiskt här i kammaren utan också mellan våra två partier. Henriksson
            är mot ett svensk Natomedlemskap. Jag är för. Men det här är inte
            på något sätt en ersättning i stället för eller ett alternativ
            till medlemskap. Däremot är det bra i sig. Det är därför jag är
            för det.
          </note>
          <note>
            Jag tror, herr talman, att vi kommer att få fortsätta debattera
            ett svenskt Natomedlemskap, och i den debatten är det väl lätt
            att tro att Henriksson och jag hamnar på olika sidor.
          </note>
          <note type="speaker">
            Anf. 34 JAKOP DALUNDE (MP):
          </note>
          <note>
            Herr talman! Den svenska militära alliansfriheten är viktigare
            än på länge. I en tid när spänningarna i Europa ökar drastiskt
            bidrar Sverige som militärt alliansfri nation till att motverka
            ökad militär upptrappning och instabilitet.
          </note>
          <note>
            Under det senaste året har flera röster höjts för ett medlemskap
            i militäralliansen Nato. Det vore fel väg att gå. Sverige ska
            samarbeta nära med andra länder för att främja fred och frihet,
            men vi är och ska förbli militärt alliansfria. Tydlighet och långsiktighet
            måste vara ledstjärnor för Sveriges säkerhetspolitik. Så främjar
            vi bäst fred, säkerhet och stabilitet i vårt närområde.
          </note>
          <note>
            En aktiv och ansvarsfull utrikespolitik, vårt medlemskap i EU,
            deltagande i internationellt samarbete samt en egen trovärdig
            försvarsförmåga är våra viktigaste verktyg för att främja vår
            egen suveränitet, självständighet och territoriella integritet.
            Med denna strategi bidrar vi på bästa sätt till långsiktig stabilitet
            i vår del av Europa.
          </note>
          <note>
            Herr talman! Vår militära alliansfrihet ger oss handlingsfrihet
            att i varje given situation agera på det sätt som bäst gagnar
            avspänning och en fredlig utveckling. Den bidrar också till vår
            egen säkerhet.
          </note>
          <note>
            För att värna vår egen försvarsförmåga och vår förmåga att bidra
            effektivt i internationella fredsfrämjande insatser är det viktigt
            att vi övar och samarbetar med andra. Därför utvecklar regeringen
            framför allt vårt försvarssamarbete med Finland. Vi samarbetar
            även bredare inom Norden, runt Östersjön, med Natos Partnerskap
            för fred, med USA och med en mängd andra länder och organisationer.
          </note>
          <note>
            Utvecklingen sedan kalla krigets slut har resulterat i att det
            i dag är Natos militärtekniska standarder som utgör grunden för
            samverkan mellan länder när det gäller avancerade övningar. Att
            vi genom deltagande i så ­ dana övningar ser till att vårt försvar
            fungerar väl tillsammans med Natos system och strukturer är därmed
            en praktisk förutsättning för att vi ska kunna ha ett effektivt
            samarbete i EU:s eller FN:s fredsfrämjande insatser i olika krisområden.
          </note>
          <note>
            Herr talman! Inför varje internationell militär övning i Sverige
            sker ett omfattande juridiskt förarbete för att hantera frågor
            om exempelvis tullar, försäkringar, skyddsobjekt, straff och skatter
            för samarbetspartner från andra länder som deltar. För att förenkla
            och effektivisera denna process har Sverige tecknat ett avtal
            om värdlandsstöd med Nato.
          </note>
          <note>
            Vad är då värdlandsstöd? Jo, det är ett sammanfattande begrepp
            på det stöd som ges av en stat till stater som deltar vid exempelvis
            en övning i värdlandet. Det sker efter en inbjudan – endast efter
            en inbjudan – från värdlandet.
          </note>
          <note>
            Värdlandsstöd förutsätter avtal som reglerar relationen mellan
            aktörerna. Förberedelserna underlättas genom generella samförståndsavtal
            som detta avtal. Det handlar om övergripande ramavtal med grundläggande
            principer. Men även efter att ett sådant ramavtal har ingåtts
            måste man alltid fortsatt, inför varje enskild aktivitet, exempelvis
            en övning, teckna avtal inom ramen för de vidare avtalen.
          </note>
          <note>
            Avtalet om värdlandsstöd är alltså inte ett avtal som gör Sverige
            till ett värdland. Värdland har vi varit tidigare i historien,
            när andra länder har deltagit i övningar hos oss, och värdland
            kommer vi också att vara i framtiden, även om vi inte har ett
            avtal om värdlandsstöd.
          </note>
          <note>
            Ett avtal om värdlandsstöd innebär bara att efter det att vi
            har fattat ett nationellt beslut att inbjuda till en övning och
            Sverige därmed är ett värdland, har vi ett ramavtal som reglerar
            vilken typ av stöd ett deltagandeland kan förvänta sig.
          </note>
          <note>
            Avtalet syftar till att i förväg reglera situationer som kan
            uppstå när militär personal deltar och militär materiel används
            i en aktivitet eller en övning, exempelvis vad som gäller vid
            ett haveri eller vilket land som har jurisdiktion om det uppstår
            en rättslig problematik inom ramen för en övning.
          </note>
          <note>
            Jag vill understryka att det även fortsättningsvis är regeringen
            som beslutar om huruvida utländsk trupp ska bjudas in till Sverige
            och vilken materiel som får införas. Inget av det som sker inom
            ramen för värdlandsavtalet kan ske på annan grund än genom en
            svensk inbjudan från reger - ingen. Den militära alliansfriheten
            och dess principer rubbas inte i någon mening eller på något sätt.
          </note>
          <note>
            Ett avtal om värdlandsstöd kommer inte heller att påverka det
            faktum att det varken är eller kommer att vara tillåtet att införa
            kärnvapen på svenskt territorium. Detta har Sverige i decennier
            markerat för omvärlden. Den svenska positionen att inte förvärva
            kärnvapen och att inte tillåta att sådana vapen placeras på svenskt
            territorium eller medförs av gästande stridskrafter har förmedlats
            på ett otvetydigt sätt i olika sammanhang och forum, exempelvis
            genom tal i FN:s generalförsamling. En gästande stat är folkrättsligt
            förpliktad att följa de villkor som Sverige uppställer för besöket.
            Detta följer bland annat av den folkrättsliga suveränitetsprincipen.
            Det framgår även mycket tydligt i den proposition riksdagen nu
            har att ta ställning till.
          </note>
          <note>
            Herr talman! Vi intensifierar nu arbetet för en värld fri från
            kärnvapen. Regeringen har nyligen gett den återupprättade Folkrätts-
            och nedrustningsdelegationen i uppdrag att pröva en svensk anslutning
            till den så kallade humanitära utfästelsen – en allians av länder
            som verkar för ett internationellt förbud mot kärnvapen. Regeringen
            gör också en storsatsning på fredsdiplomati för att ytterligare
            stärka Sveriges arbete med att förebygga och stävja konflikter.
            Det handlar om en långsiktig satsning för att upprätta en grupp
            med specialinriktade diplomater som fokuserar på konfliktlösning
            och medling. Syftet är att Sverige ska stärka sin profil när det
            gäller just konfliktförebyggande, vilket är en del i regeringens
            feministiska utrikespolitik.
          </note>
          <note>
            Dagens oroliga värld behöver fler, inte färre, regeringar som
            vågar formulera visioner om fred, säkerhet och internationell
            nedrustning. Detta är ett av många skäl till att Miljöpartiet
            står bakom regeringens sammantagna försvars ‑ , säkerhets- och
            utrikespolitik. Därför yrkar jag bifall till utskottets förslag.
          </note>
          <note type="speaker">
            Anf. 35 HANS WALLMARK (M) replik:
          </note>
          <note>
            Herr talman! Jakop Dalunde behöver inte övertyga mig om värdet
            och vikten av att bifalla utskottets förslag till beslut om att
            anta värdlandsavtalet med Nato. Däremot verkar han behöva övertyga
            sina egna partifränder.
          </note>
          <note>
            I morse kunde vi i Dagens Nyheter se en debattartikel om vikten
            och värdet av konstitutionella krumbukter för att försöka vilandeförklara
            ärendet. Den var undertecknad av riksdagsledamöterna Jabar Amin,
            Annika Lillemets, Valter Mutt och Carl Schlyter, alla från Miljöpartiet.
            Tidigare har ledamoten Jan Lindholm också uttalat sin starka kritik
            mot värdlandsavtalet. Det är fem miljöpartistiska riksdagsledamöter.
          </note>
          <note>
            Herr talman! Jag tror att den miljöpartistiska gröna gruppen
            här i Sveriges riksdag har 25 ledamöter. Det innebär att 20 procent
            av den gröna gruppen nu aktivt argumenterar emot det som är regeringens
            position. Är det rimligt?
          </note>
          <note>
            Vad säger detta om det parlamentariskt redan väldigt svaga regeringsunderlaget?
            Dessutom har vi samarbetspartiet Vänsterpartiet, som öppet går
            emot värdlandsavtalet och som med alla till buds stående medel
            önskar förhindra och försvåra. Vad säger detta om Sveriges regering
            när det gäller en av de absolut viktigaste frågorna, nämligen
            försvars- och säkerhetspolitiken?
          </note>
          <note>
            Herr talman! Dessutom vore det intressant att höra Jakop Dalunde
            reflektera lite grann kring de argument som framförs från gröna
            ledamöter mot värdlandsavtalet. Och i huvudet kan man då höra
            ljudet av försvarsministern, som i en DN-intervju säger: När jag
            ser alla felaktiga påståenden i detta ärende undrar jag i vems
            intresse denna ständiga felinformation ligger.
          </note>
          <note>
            Vill Jakop Dalunde lite grann utveckla regeringsunderlagets samlade
            politik på det här området?
          </note>
          <note type="speaker">
            Anf. 36 JAKOP DALUNDE (MP) replik:
          </note>
          <note>
            Herr talman! Tack, ledamot Wallmark, för frågan! Jag kan väl
            säga så här: Det är inte någon hemlighet att om Miljöpartiet hade
            fått en egen majoritet vid ett riksdagsval och bildat en egen
            illgrön regering hade det kanske inte legat överst på vår lista
            över reformer, som vi ser för Sverige, att ta fram ett sådant
            här avtal.
          </note>
          <note>
            Med detta sagt vill jag framhålla att jag verkligen ser meriter
            av att den svenska försvars- och säkerhetspolitiken vilar på bred
            grund i Sveriges riksdag och att det finns ett brett stöd bakom
            den. Försvarsberedningen landade för två år sedan i att Sverige
            ska ha ett sådant här avtal, och det fanns ett brett stöd bakom
            de slutsatserna i Försvarsberedningens rapport. Mot den bakgrunden
            har mitt parti efter beslut i riksdagsgrupp och partistyrelse
            valt att ställa sig bakom att Sverige ska ha ett sådant avtal.
            Vi ser nämligen meriter av att försvars- och säkerhetspolitiken
            har ett brett stöd i Sveriges riksdag.
          </note>
          <note type="speaker">
            Anf. 37 HANS WALLMARK (M) replik:
          </note>
          <note>
            Herr talman! Jakop Dalunde har alldeles rätt. Försvarsberedningen
            skrev det 2014 i bred enighet. I de särskilda yttranden och reservationer
            som fanns tror jag inte att det var något parti – då har jag räknat
            in Sverigedemokraterna och Vänsterpartiet – som argumenterade
            mot värdlandsavtalsskrivning arna. Åtta partier stod bakom det,
            precis som Jakop Dalunde har sagt. Då är min fråga till Jakop
            Dalunde: Har inte Jabar Amin, Annika Lillemets, Valter Mutt, Carl
            Schlyter och Jan Lindholm läst det? Har inte 20 procent av den
            gröna gruppen här i riksdagen läst det?
          </note>
          <note>
            Herr talman! Just försvars- och säkerhetspolitik är ett fundament
            för en regering. Då är det rätt anmärkningsvärt att det redan
            väldigt svaga parlamentariska underlag som regeringen vilar på
            blir än svagare när det på det här sättet faller ifrån kanske
            20 procent av den gröna gruppen. Jag vill vara väldigt tydlig
            med att försvars- och säkerhetspolitik är viktigare än att man
            har dagsnoteringar när det gäller den . Det har vi också sett
            nu under de här dagarnas förpostfäktning om huruvida det ska vara
            vilandeförklaring eller inte.
          </note>
          <note>
            Min fråga är: Varför har Jakop Dalunde och försvarsminister Peter
            Hultqvist kapitalt misslyckats med att övertyga 20 procent av
            den gröna riksdagsgruppen?
          </note>
          <note type="speaker">
            Anf. 38 JAKOP DALUNDE (MP) replik:
          </note>
          <note>
            Herr talman! Valresultatet 2014 medförde ett väldigt svårt parlamentariskt
            läge. I den situationen tycker jag att försvarsminister Hultqvist
            agerade väldigt resolut. Han bjöd in till breda samtal för att
            säkerställa att försvars- och säkerhetspolitiken skulle ha ett
            brett stöd i Sveriges riksdag. Vi satt i långa förhandlingar kring
            detta – ledamot Wallmark var med i de samtalen.
          </note>
          <note>
            Jag känner en stor stolthet. Även om jag och mitt parti kanske
            inte tycker att varenda formulering i den proposition som man
            till slut landade i är de n absolut bästa sätter jag ett mycket
            högt värde på att vi i detta svåra parlamentariska läge lyckades
            samla 76 procent av Sveriges riksdag bakom vår försvars- och säkerhetspolitik.
            Det är också det som har motiverat vårt ställningstagande.
          </note>
          <note type="speaker">
            Anf. 39 STIG HENRIKSSON (V) replik:
          </note>
          <note>
            Herr talman! Jag har en liten fundering. Den 28 augusti 2014
            skrev dåvarande språkröret Åsa Romson att Miljöpartiet var väldigt
            bekymrat över diskussionen om värdlandsavtalet. Nu är Miljöpartiet,
            som parti, som bekant i praktiken för värdlandsavtalet.
          </note>
          <note>
            Jag vill betona att jag inte tycker att det är någon skam att
            ändra sig. Om man får ny information och bättre signaler och om
            omvärlden förändras ska man naturligtvis ändra sig. Jag kan påminna
            om att Thage G Peterson, som var socialdemokratisk försvarsminister
            när vi gick in i Partnerskap för fred, i dag säger att han aldrig
            hade förordat ett medlemskap om han hade känt till utvecklingen.
            Han har nämligen sett vad som har hänt. George F Kennan, en av
            de största kalla krigarna, kanske en av de kallaste, har svängt
            när det gäller synen på utvidgningen av Nato. Han menade att ett
            expanderande Nato skulle bli det mest ödesdigra misstaget i amerikansk
            politik efter kalla kriget. Det sa han redan före utvidgningen.
            USA:s förra försvarsminister beklagar i sina memoarer att man
            utvidgade Nato österut, med de förväntade reaktionerna och det
            allt kallare kriget. Det är alltså ingen skam att ändra sig.
          </note>
          <note>
            Men jag har en fråga. Det är kul med enighet, och det är naturligtvis
            bra med enighet. Men vad är det som har fått Miljöpartiet att
            nu släppa inte bara språkröret utan även sina stora bekymmer över
            värdlandsavtalet? Jag vill inte tro att det är regeringsposterna
            i sig. Det måste ligga någon analys bakom detta som gör att ni
            nu är för det värdlandsavtal som skapade stora bekymmer för mindre
            än två år sedan. Vilken analys ligger bakom detta?
          </note>
          <note type="speaker">
            Anf. 40 JAKOP DALUNDE (MP) replik:
          </note>
          <note>
            Herr talman! När det gäller analysen bakom beslutet att Sverige
            borde ha ett sådant här avtal och resonemangen kring det var det
            en diskussion som ägde rum i Försvarsberedningen. Det var där
            man hade en omfattande och lång process med många diskussioner,
            och man blandade in experter. Som en del i det arbetet landade
            man i en rekommendation att Sverige skulle ha ett sådant här avtal.
          </note>
          <note>
            Jag skulle säga att det var ett viktigt fundament i förutsättningarna
            för att vi skulle kunna ha en inriktningsproposition för de kommande
            fem årens försvars- och säkerhetspolitik att det fanns en bred
            majoritet bakom detta, och en förutsättning för det var att man
            implementerade innehållet i Försvarsberedningens rapport. Det
            är bakgrunden till att Miljöpartiet ställer sig bakom propositionen.
          </note>
          <note type="speaker">
            Anf. 41 STIG HENRIKSSON (V) replik:
          </note>
          <note>
            Herr talman! Nu blir jag egentligen mer förundrad. Var de bekymmer
            som Åsa Romson, dåvarande språkrör, lyfte fram strax före valet
            2014 bara spel för galleriet inför valet ? Jag undrar hur det
            kommer sig att hon inte redan då, med tanke på Försvarsberedningens
            rapport, kunde säga: Ja, men vi är för det här. Vi har sett ljuset.
          </note>
          <note type="speaker">
            Anf. 42 JAKOP DALUNDE (MP) replik:
          </note>
          <note>
            Herr talman! Det är kanske främmande för vissa partier att resonera
            så. Men för mig är det så här: I valrörelsen berättar man för
            väljarna hur man själv skulle vilja förändra världen utifrån sitt
            eget perspektiv. Efter valet har man att ta ansvar för de faktiska
            konsekvenserna av det parlamentariska läget.
          </note>
          <note>
            Jag är stolt över att Miljöpartiet i det läget valde att ta ansvar.
            Även om vi inte får igenom vår politik på varje sakområde valde
            vi att ta klivet in i regeringen för att ta ansvar. Vi menar att
            alternativet till att göra det hade varit mycket värre. Därför
            känner jag stolthet över att vi har varit med och tagit ansvar
            i detta svåra läge, även om det innebär att vi inte får igenom
            vår politik på alla områden.
          </note>
          <note type="speaker">
            Anf. 43 BJÖRN SÖDER (SD) replik:
          </note>
          <note>
            Herr talman! Att de borgerliga partierna förespråkar detta avtal
            förvånar mig inte. Jag blir dock förvånad över att Socialdemokraterna
            backar upp det. Ännu mer förvånad blir jag över att Miljöpartiet
            gör det. Men mest förvånade måste ändå Jakop Dalundes egna partikamrater
            runt om i landet vara.
          </note>
          <note>
            I inledningen av avtalet står det att avtalet är bra i såväl
            fredstid, kris och nödläge som konflikt och bland annat handlar
            om gruppering av transport till stöd för Nato. Tror Jakop Dalunde
            och Miljöpartiet verkligen att Sverige, om Nato befinner sig i
            ett konfliktläge och begär av Sverige att nyttja det här avtalet,
            kommer att säga att det inte passar just nu – särskilt om vi skulle
            ha en borgerlig regering, där alla partier är för ett Natomedlemskap
            och är pos itiva till Nato?
          </note>
          <note>
            Om det nu är så att ett konfliktläge uppstår och Nato hamnar
            i en konflikt, förstår inte Jakop Dalunde då att Natoförband på
            svenskt territorium utsätter Sverige och svenska folket för enorma
            risker? Tror Jakop Dalunde då att den part som Nato befinner sig
            i konflikt med kommer att säga att Sverige anfaller vi inte? Sverige
            slår vi inte till emot, för ni är alliansfria. Måhända har ni
            Natoförband där som riskerar att slå emot oss, men Sverige är
            alliansfritt, så er slår vi inte emot.
          </note>
          <note>
            Givetvis är det så att man kommer att bekämpa de Natoförband
            som finns på svenskt territorium, och därmed har man dragit in
            Sverige och svenska folket i krig och konflikt. Dessutom är det
            ingenting som förhindrar att en angripare skulle slå till med
            kärnvapen mot svenskt territorium, och det tror jag inte ligger
            i Miljöpartiets intresse.
          </note>
          <note>
            Vilken analys gör egentligen Jakop Dalunde av det här avtalet?
            Det skulle jag gärna vilja veta. Vad är det man gör för säkerhetspolitisk
            analys om man inte förstår att här utsätts Sverige och svenska
            folket för enorma risker?
          </note>
          <note type="speaker">
            Anf. 44 JAKOP DALUNDE (MP) replik:
          </note>
          <note>
            Herr talman! Tack för frågan! Det här avtalet i sig självt påverkar
            inte på något sätt beslutsprocesserna inför att bjuda in ett annat
            land till Sverige – inte på något sätt. Ja, det förenklar de administrativa
            och juridiska processerna efter ett sådant beslut, men det påverkar
            inte hur ett sådant beslut skulle äga rum.
          </note>
          <note>
            I det scenario som ledamoten Söder målar upp, att en sådan fråga
            skulle komma vid en kris, finns det alla politiska möjligheter
            i världen att fatta det beslut som ledamoten Söder är rädd för
            även utan ett sådant här avtal. Det här avtalet förändrar inte
            den beslutsprocessen på något sätt, och därför ändrar inte detta
            avtal den svenska militära alliansfriheten på något sätt.
          </note>
          <note type="speaker">
            Anf. 45 BJÖRN SÖDER (SD) replik:
          </note>
          <note>
            Herr talman! Det scenario jag målar upp är tyvärr fullt realistiskt.
            Så kan mycket väl ske. Det här avtalet är ju inte ensidigt tecknat
            så att det är Sverige som varenda gång säger till Nato : N u får
            ni komma hit. Visst, det står att ett nationellt beslut ska fattas,
            men det kan också ske via ombud och så vidare. Riksdagen har inga
            sådana möjligheter att påverka det, utan det kan vara regeringen,
            till exempel en borgerlig minoritetsregering där alla är Natoförespråkare
            , som fattar de här besluten, eller ombud som är utsedda av regeringen.
          </note>
          <note>
            I fredstid, som vi oftast pratar om när vi pratar om det här
            avtalet, är det kanske jättebra att tänka sig att samöva. Men
            det här rör också konfliktläge. När ett avtal väl finns på plats
            och Nato i ett konfliktläge säger att man vill utnyttja det avtal
            som har tecknat s med Sverige, då tror inte jag att Sverige ska
            säga att de inte får komma hit.
          </note>
          <note>
            Tror verkligen Jakop Dalunde att Sverige kommer att stå emot
            Nato i ett sådant läge? Nej, det kommer man inte att göra, utan
            man kommer att acceptera att Nato sätter upp sina baser, transporterar
            trupper genom Sverige och så vidare, och när väl Natoförband finns
            på svenskt territorium kommer också en angripare att angripa dessa
            förband för att bekämpa dem.
          </note>
          <note>
            Det är uteslutet att något annat skulle ske. Det är uteslutet
            att en angripare skulle säga: Nej, just det! Sverige är alliansfritt,
            så vi bekämpar inte Natoförband på ert territorium utan först
            när de lämnar det.
          </note>
          <note>
            Det här visar återigen att man saknar analysförmåga. Man har
            inte gjort någon analys eller konsekvensutredning över huvud taget
            i det här avtalet, och inget parti förutom Sverigedemokraterna
            och eventuellt Vänsterpartiet , som också inser allvaret i detta
            , verkar heller ha gjort det.
          </note>
          <note>
            Det förvånar mig att ni i Miljöpartiet är beredda att också kunna
            få hit kärnvapen. Hur skulle den kontrollen se ut? A v taktiska
            skäl berättar inte Nato var de placerar olika sorters vapen.
          </note>
          <note>
            Hur ska den här kontrollen se ut, Jakop Dalunde? Hur ska Sverige
            kontrollera att Nato inte placerar kärnvapen på svenskt territorium
            när de inte avslöjar vad de gör? Ju skarpare läget är , desto
            mindre benägna kommer de dessutom vara att berätta det.
          </note>
          <note type="speaker">
            Anf. 46 JAKOP DALUNDE (MP) replik:
          </note>
          <note>
            Herr talman! Alla aspekter av den problematik som ryms i det
            scenario som här målas upp existerar med eller utan ett a vtal
            mellan Sverige och Nato om värdlandsstöd. Sverige har tagit emot
            övningar tidigare och kommer att ta emot övningar i framtiden,
            med eller utan ett sådant här avtal.
          </note>
          <note>
            Den inspektionsrätt som det refereras till existerar inte i dagsläget,
            med eller utan ett sådant här avtal. Scenariot runt vad som skulle
            hända vid en borgerlig regering om en sådan här fråga skulle komma
            upp existerar med eller utan ett sådant här avtal.
          </note>
          <note>
            Om ledamoten Söder är bekymrad över ett sådant arbete kan jag
            snarare tycka att man inte borde vilja ha en borgerlig regering.
          </note>
          <note type="speaker">
            Anf. 47 KERSTIN LUNDGREN (C):
          </note>
          <note>
            Herr talman! I fredags befann jag mig i Tbilisi i Georgien vid
            ett taggtrådsstängsel, där jag mötte en 83-årig man som en morgon
            hade vaknat och upptäckt att hans marker hade försvunnit. Någon
            hade tagit över med rysk hjälp.
          </note>
          <note>
            I Georgien diskuterar man, brett politiskt, medlemskap i Nato.
            Man hoppas och önskar – alla utom de ryskinspirerade partierna.
            Och de finns.
          </note>
          <note>
            Det är ett litet land. Medborgarna har upplevt hur 20 procent
            av deras territorium ockuperats. Runt 300 000 medborgare har drivits
            på flykt internt i landet. Den regering som nu finns söker tydligt
            tala med Ryssland och Rysslands ledning. Men ingen lyssnar.
          </note>
          <note>
            För tre veckor sedan rullades ny taggtråd ut, och en by delades.
            Förra sommaren var det 105 byar som helt plötsligt inte längre
            var en del av Georgien utan ockuperad mark. I sommar, som av en
            händelse, planeras i Sydossetien för en ny folkomröstning à la
            Krim om att ansluta sig till Ryssland.
          </note>
          <note>
            Jag hör debatten om Natoutvidgning i den här kammaren. Men jag
            tycker att vi borde fokusera mer på vad som verkligen händer och
            som skapar problem för människor på vår kontinent, nämligen Rysslands
            utvidgning, hur man krypande griper efter ny mark och nya områden.
          </note>
          <note>
            Det låter som om ett Natomedlemskap är något som pådyvlas någon.
            Jag har inte hört någon som har känt så. Montenegro driver starkt
            på för att få bli den 29:e medlemmen och ska nu få bli medlem.
            Georgien är jättebesvikna över att inte få den möjligheten nu
            i Warszawa. De söker säkerhet, därför att de möter sina medborgare
            som säger: Hur långt ska Ryssland få gå och ta våra byar, våra
            jordbruksmarker? När sätter ni stopp?
          </note>
          <note>
            De känner att tröskeln inte finns. Tröskeln saknas, och de är
            ett litet land.
          </note>
          <note>
            Norge, Danmark och Island är Natomedlemmar. Finland har ett värdlandsavtal
            utan beslut i sin riksdag. Det gäller redan, för de hade redan
            den lagstiftning på plats som vi nu måste justera.
          </note>
          <note>
            Det handlar om solidaritet. Det handlar om att inte bara tala
            om solidaritet utan att faktiskt också kunna ställa upp om någonting
            händer.
          </note>
          <note>
            Det handlar inte om att angripa. Det handlar om att försvara
            och försöka bygga säkerhet tillsammans med andra, precis det som
            denna kammare i bred enighet har uttalat tidigare.
          </note>
          <note>
            När Sverige säger, vilket vi har gjort i bred enighet så här
            långt, att vi är solidariska med våra grannar om något händer
            hoppas jag att vi menar det. Men när jag hör denna debatt tycker
            jag att man får anledning att tvivla på en del håll. Tvivlar gör
            också våra grannar. De säger: Ja, ni säger solidaritet i vackra
            tal till oss, men varför vill ni inte garantera den?
          </note>
          <note>
            Våra grannar – alla utom Finland – är medlemmar i Nato. De upplever
            Sverige som den svaga länken, en tröskellös länk som hotar deras
            säkerhet. För vår del, från Centerpartiets sida, har vi därför
            tagit ställning. Vi vill inleda en process för medlem skap i Nato
            tillsammans med Finland. Vi har gjort det med en del förbehåll,
            som också Norge och Danmark har.
          </note>
          <note>
            Herr talman! Det beslut som jag hoppas att vi ska fatta i dag
            och den debatt som detta handlar om rör inte medlemskap, hur gärna
            jag än hade önskat att vi hade haft det som en beslutsfråga. Det
            handlar inte om Natomedlemskap. Det handlar om ett värdlandsavtal
            och om att få ordning och reda i hur vi arbetar med varandra,
            ungefär som vi redan har antagit när det gäller militärt samarbete.
          </note>
          <note>
            Jag hör i debatten, herr talman, om risk för att vi ska bli indragna
            i krig. Ja, men inte kommer det att vara Norge som drar in oss,
            utan det bygger på om Ryssland väljer att fortsätta sin expansionism.
            Då kommer vi att bli indragna, oavsett om vi har egen försvarskapacitet
            och förmåga, träning, värdlandsavtal eller något annat. Vi befinner
            oss nämligen där vi befinner oss i världen. Sverige är medlem
            i EU, och vi har därmed tagit på oss ett solidariskt ansvar för
            våra medlemsgrannar.
          </note>
          <note>
            Det sägs att om vi antar värdlandsavtalet skulle det bli problem
            för våra fredsinsatser och vår förmåga att verka. Jag önskar att
            fler hade kommit på vårt seminarium i går, då vi hade bjudit in
            Norge för att diskutera hur man kan jobba mer aktivt för fred
            som medlem i Nato. Ingen av dem som deltog där hade någonsin hört
            en fråga om Natomedlemskap när det gäller deras förmåga att vara
            med som en aktör i konflikter för att lösa och medla.
          </note>
          <note>
            Herr talman! Det är en spökdebatt som vissa försöker driva. Om
            jag inte hade misstänkt att jag skulle bli avklubbad, herr talman,
            hade jag nästan tänkt ta på mig en spökdräkt för att skrämmas
            lite mer. Det är just vad man försöker göra när man målar upp
            allt möjligt med värdlandsavtalet.
          </note>
          <note>
            Alliansfriheten påverkas inte, och kärnvapenfrågorna påverkas
            inte. Det handlar som sagt om att höja trösklar och förstärka
            vår förmåga att se och ta emot hjälp. Det ska vi göra med detta
            avtal. Min kollega Daniel Bäckström kommer att gå in mer på försvarsperspektiven
            i detta.
          </note>
          <note>
            Minoritetsbordläggning hoppas jag inte att det blir. Det är en
            häpnadsväckande tanke att hänvisa till kap. 2, som handlar om
            frihet. Detta handlar om att försvara svenska intressen och svenska
            medborgares möjligheter att få uttrycka sig och vara fria. Om
            det är någo n som hotar friheten och kap. 2 är det den ryska aggressionen
            och den väg som Ryssland har valt.
          </note>
          <note>
            Herr talman! När vi pratar lagstiftning ska jag bara kort beröra
            trafikskadelagen. I dag heter det i vår trafikskadelag att ”regeringen
            kan föreskriva undantag från trafikförsäkringsplikt beträffande
            … motordrivet fordon som tillhör viss främmande stat”. Med det
            lagförslag som nu förs fram, herr talman, heter det dessutom:
            ”eller som tillhör ett Natohögkvarter som omfattas av avtal som
            är i kraft i förhållande till Sverige”.
          </note>
          <note>
            När det gäller förslag om ändring i skyddslagen står det i dag
            att ”om ­ råden där en främmande stats militära styrka inom ramen
            för internatio ­ nellt samarbete tillfälligt bedriver övningar
            här i landet” omfattas. Nu läg ­ ger man till: ”områden där ett
            Natohögkvarter eller en främmande stats militära styrka bedriver
            … verksamhet”.
          </note>
          <note>
            I mina öron låter inte detta som någon stor lagstiftningsrevolution
            som för oss in i ett Natomedlemskap.
          </note>
          <note>
            Herr talman! Det är bra med bred majoritet. Jag yrkar bifall
            till förslaget om värdlandsavtal, för fortsatt samarbete med Nato,
            för svensk säkerhet och för att värna medborgarnas frihet och
            skydd i framtiden. Jag yrkar avslag på reservationerna, även vilandeyrkandet.
          </note>
          <note>
            (Applåder)
          </note>
          <note type="speaker">
            Anf. 48 STIG HENRIKSSON (V) replik:
          </note>
          <note>
            Herr talman! Jag kan säga till Kerstin Lundgren: Det behövs ingen
            spökdräkt – det är tillräckligt skrämmande ändå. Då avser jag
            naturligtvis inte Kerstin Lundgren, utan värdlandsavtalet.
          </note>
          <note>
            Kerstin Lundgren tar sats i Georgien. Jag kan hålla med så långt
            att det nog var ett otvetydigt misstag av Georgien att gå till
            anfall den 8 augusti 2008, för det gav Putinregimen chansen att
            slå tillbaka, med alla de följder det har fått. Det skulle man
            ha aktat sig noga för.
          </note>
          <note>
            Men sedan har vi den koppling som jag hela tiden efterlyser.
            Betyder detta att Sverige kanske är nästa mål, på allvar? Saknas
            det inte ganska många både historiska och andra relevanta parametrar
            i den jämförelsen för att det över huvud taget ska vara intressant
            att diskutera Georgien när vi diskuterar ett värdlandsavtal med
            Nato?
          </note>
          <note>
            Jag har en annan fundering. Det heter ofta – nästan som ett mantra
            – att säkerhet bygger vi tillsammans. Det låter rart, tycker jag.
            Det är bara det att nu betyder detta att vi samarbetar med Nato
            eller kanske rent av blir medlemmar.
          </note>
          <note>
            Förr fanns insikten, även i Centerpartiet, att detta betydde
            ömsesidig säkerhet. Vart har den insikten tagit vägen?
          </note>
          <note type="speaker">
            Anf. 49 KERSTIN LUNDGREN (C) replik:
          </note>
          <note>
            Herr talman! Att samtala med Stig Henriksson är alltid spännande.
          </note>
          <note>
            Det är en bild av ett parti som jag trodde använde solidaritet
            som ett viktigt värdeord. Jag är lite nyfiken på att höra, herr
            talman, om Stig Henrikssons solidaritet bara sträcker sig till
            första maj och till Sverige. Är Stig Henriksson beredd att vara
            garanterat solidarisk om Baltikum och våra grannar i Norden hotas?
            Eller är Stig Henrikssons huvudspår att hålla Sverige helt utanför
            och att Sverige ska försöka gömma sig, för att på det sättet söka
            skydd?
          </note>
          <note>
            Herr talman! Jag blev lite förvånad. Menar Stig Henriksson att
            Georgien inte skulle försöka försvara sitt territorium? Hur långt
            ska man gå? Ska Georgien också bli en del av Ryssland? Det finns
            de som vill det. Det finns de som hyllar Stalin, och det finns
            de som hoppas kunna anslutas till Ryssland på nytt.
          </note>
          <note>
            De så kallade fredsbevararna, de små gröna männen, som syntes
            på Krim och som syntes och syns väldigt tydligt på Georgiens territorium,
            lyssnar inte på Stig Henrikssons ord. Du som har möjlighet och
            tycker att man ska tala, Stig Henriksson, varför når du inte fram?
          </note>
          <note type="speaker">
            Anf. 50 STIG HENRIKSSON (V) replik:
          </note>
          <note>
            Herr talman! Det är ändå ett oomtvistat fa ktum att Georgienkriget
            star ­ tade genom att Georgien gick till anfall d en 8 augusti
            2008. Det gav Putin ­ regimen chansen att med sina hjälptrupper,
            stödtrupper och ombud begå de oförrätter de har begått.
          </note>
          <note>
            Nej, för mig är solidaritet faktiskt inte att föra krig. Solidaritet
            är någonting helt annat. Jag tror till exempel att balterna med
            sina historiska erfarenheter och ryskspråkiga minoriteter kan
            ha grundade skäl för att känna oro. Det förnekar jag inte. Därför
            bör vi erbjuda balterna stöd, om de skulle bli utsatta för press.
            Det är däremot naivt att tro att vi skulle kunna ge militärt stöd.
            Vi har inte den förmågan. Jag tycker att vi ska sluta lura oss
            själva och även balterna.
          </note>
          <note>
            Dessutom förstår jag inte ens varför det skulle vara nödvändigt.
            Balterna har ju löst alla sina problem; de är med i Nato. Det
            är ju det som skulle kunna lösa alla våra problem. Då är det märkligt
            att det inte har löst deras problem.
          </note>
          <note>
            Det finns många andra sätt. Det finns många fler tangenter på
            pianot och verktyg i verktygslådan än militärt stöd för att ge
            stöd och hjälp och så vidare. Debatten är ensidig.
          </note>
          <note>
            Finlands regering är mycket tydligare. De säger: Nej, ni kan
            inte räkna med militärt stöd om ni blir angripna. Vi ska ge er
            stöd på andra sätt. Men vi har 5 miljoner invånare och en lång
            landsgräns att försvara. Vi har inga vapen eller människor att
            avvara.
          </note>
          <note>
            Det kallar jag tydlighet. Det finns som sagt andra verktyg i
            lådan.
          </note>
          <note type="speaker">
            Anf. 51 KERSTIN LUNDGREN (C) replik:
          </note>
          <note>
            Herr talman! Ja, det finns självklart andra sätt att ge våra
            baltiska grannar stöd och hjälp än att gå i krig. Det kan jag
            hålla med om. Vi vill absolut inte se ett krig. Vi vill avveckla
            kärnvapen. Vi vill se en fredlig utveckling. Men vår bedömning
            är att vi för att nå dit måste höja trösklarna och göra kriget
            dyrare, ifall någon skulle vilja försöka gå den vägen.
          </note>
          <note>
            Det beror på Rysslands agerande. Vi hoppas få se en annan utveckling.
            Men vi är inte där. Då måste vi stärka och inte vara den svaga
            länken för våra baltiska grannar. Vi hjälper inte våra baltiska
            grannar på något alternativt sätt just nu. Om vi inte vill ha
            ett värdlandsavtal som visar att vi åtminstone kan vara med ,
            och om vi inte heller blir Natomedlemmar , är vi den svaga länken.
            Då bjuder man in tjuven – som det brukar heta. Det ska vi inte
            göra. Vi ska stärka varandra genom att vara tydliga i vår säkerhetspolitik.
            Vi ska stärka varandra genom att ha högre trösklar och därmed
            förmåga och kapacitet att svara och skydda våra friheter och våra
            värden.
          </note>
          <note>
            Herr talman! Vänsterpartiet och även Sverigedemokraterna utgör
            en säkerhetsrisk för Sveriges medborgare när de agerar som de
            gör.
          </note>
          <note type="speaker">
            Anf. 52 ALLAN WIDMAN (L):
          </note>
          <note>
            Herr talman! Vi lever i en synnerligen farlig tid. Många forskare
            på rysk politik menar att Ryssland nu förbereder sig för krig.
            Man ställer om sin ekonomi, man fyller upp sina förråd och man
            genomför sina mobiliseringsövningar. För några månader sedan fick
            president Vladimir Putin en fråga i rysk tv om kriget kan undvikas.
            Det var mot bakgrund av det försämrade omvärldsläget. Han svarade:
            Jag hoppas det.
          </note>
          <note>
            Det tror jag att vi alla hoppas.
          </note>
          <note>
            I dag är dock en bra dag. I dag ökar svensk nationell säkerhet,
            i och med att riksdagen med all sannolikhet kommer att anta de
            lagstiftningsförslag som föranleds av det så kallade värdlandsavtalet.
            Med det avtalet kommer Sverige att ha bättre möjlighet att få
            hjälp av Nato vid kris och vid krig. Men det är viktigt att understryka
            att Nato inte har någon skyldighet att försvara de som inte är
            medlemmar i alliansen.
          </note>
          <note>
            Debatten har så här långt skiftat mellan två grundläggande åsikter.
            Den ena, som framförs av socialdemokrater och miljöpartister,
            är att detta handlar om teknikaliteter. Det är på sitt sätt sant.
            När jag hör Kerstin Lundgren citera lagparagrafer om trafikförsäkringsfrågor
            inser jag att det ligger mycket sanning i det påståendet.
          </note>
          <note>
            Vi har också en opposition, bestående av sverigedemokrater och
            vänsterpartister, som menar att det här är ett sluttande plan
            på väg mot ett medlemskap i Nato. Även den sidan har poänger i
            sin argumentation.
          </note>
          <note>
            Vi kan titta tillbaka på några år då Sverige har blivit medlemmar
            i Partnerskap för fred och då vi har kommit att ingå i Natos snabbinsatsstyrka,
            NRF. Vi tillhör numera Enhanced Opportunity Programs, som är det
            mest exklusiva partnerskapsällskapet som finns i Nato. Och vi
            står här i dag i begrepp att justera vår lagstiftning efter värdlandsavtalet.
          </note>
          <note>
            Herr talman! Det är givet att alla de här stegen är förenade
            med signal ­ effekter av säkerhetspolitisk natur. Det är min bedömning
            att det är ganska länge sedan den svenska militära alliansfriheten
            hade riktig trovärdighet. Jag kan bara konstatera att den nu sittande
            regeringen navigerar in Sverige i ett säkerhetspolitiskt ingenmansland.
            Å ena sidan har vi inte trovärdig ­ heten för alliansfriheten.
            Å andra sidan saknar vi de försvarsgarantier som följer med ett
            Natomedlemskap.
          </note>
          <note>
            Det förvånar inte mig på något sätt att Vänsterpartiet och Sverigedemokraterna
            helt avvisar varje tanke på det avtal som nu ska slutas . Båda
            partierna är helt isolationistiska. De ägnar sig gärna och länge
            åt navelskådning.
          </note>
          <note>
            Sverigedemokraterna har sedan de kom in i Sveriges riksdag sagt
            nej till EU, nej till euro och nej till Nordic Battlegroup . I
            det fallet var motiveringen att Nordic Battlegrou p inte var tillräckligt
            nordisk . Den innehöll baltiska och irländska inslag. Därför valde
            man att avstå från det. Man säger också nej till internationella
            övningar för svensk väpnad trupp utomlands.
          </note>
          <note>
            Vänsterpartiet har suttit i Sveriges riksdag under väsentligt
            längre tid. Därmed är deras lista på nej tack till internationella
            samarbeten oändligt mycket längre. Det handlar inte bara om europeiska
            samarbeten. Det handlar om allt från att säga nej till medlemskap
            i OECD till att till och med avstå från medlemskap i Nordiska
            rådet.
          </note>
          <note>
            Herr talman! Det är alldeles uppenbart som min gamle fransklärare
            sa: Les extrêmes se touchent – ytterligheterna ligger så nära
            varandra att de till och med snuddar vid varandra.
          </note>
          <note>
            Vänsterpartiet har lämnat in ett skriftligt yrkande om vilandeförklaring.
            Grunden för ansökan om vilandeförklaring är att våra medborgerliga
            fri- och rättigheter, närmare bestämt den personliga rörelsefriheten
            enligt 2 kap. i regeringsformen , kommer att inskränkas av värdlandsavtalet.
          </note>
          <note>
            Jag vill påminna om att det är mycket små delar av det svenska
            territoriet som utgörs av militära övningsområden. Dessvärre är
            aktiviteten i dessa övningsområden inte särskilt imponerande.
          </note>
          <note>
            Den enda gången man kan tänka att Natoförband i större skala
            kommer att uppträda på svenskt territorium är om krisen eller
            kriget är här. Då, herr talman, finns det inget bättre skydd för
            de svenska grundlagsenliga medborgerliga fri- och rättigheterna
            än att Nato är närvarande på svensk mark.
          </note>
          <note>
            Jag noterar, precis som ledamoten Wallmark, att Vänsterpartiet
            är en del i regeringsunderlaget. Jag finner det förvånande att
            regeringen och försvarsminister Peter Hultqvist inte på ett mycket
            tidigt plan har fångat in Vänsterpartiet i den här processen.
            Jag påstår, med utgångspunkt i Göran Perssons gamla konstaterande,
            att säkerhetspolitiken är kärnan i varje regering.
          </note>
          <note>
            Mot denna bakgrund påstår jag att det har varit oskickligt skött
            av regeringen att inte kunna fånga in Vänsterpartiet och uppenbarligen
            inte heller alla miljöpartister.
          </note>
          <note>
            Sverigedemokraterna har de senaste dagarna slagit rekord i politisk
            svajighet. I höstas fick vi en kommittémotion som handlade om
            att stödja ett värdlandsavtal för Sverige. Nu med anledning av
            propositionen motionerar samma kommitté om att vi inte ska ha
            ett värdlandsavtal.
          </note>
          <note>
            I söndags sa den försvarspolitiske talespersonen Mikael Jansson
            att man kommer att haka på Vänsterpartiets vilandeförklaring.
            Två dagar senare säger Jimmie Åkesson tvärtom. Jag kan bara konstatera
            att Sverigedemokraternas strategi verkar glasklar: If you can´t
            convince the enemy, confuse him.
          </note>
          <note>
            Värdlandsavtalet innebär, som sagt, inte medlemskap. Det innebär
            en möjlighet till hjälp. Men jag vill samtidigt konstatera, herr
            talman, att detta avtal innebär att startsträckan för ett inträde
            i Nato som fullvärdig medlem har kortats avsevärt.
          </note>
          <note>
            Jag yrkar bifall till utskottets förslag och avslag på reservationerna.
          </note>
          <note>
            (Applåder)
          </note>
          <note type="speaker">
            Anf. 53 STIG HENRIKSSON (V) replik:
          </note>
          <note>
            Herr talman! Jag ska ta upp några punkter.
          </note>
          <note>
            Allan Widman började sitt anförande med att säga att Ryssland
            förbereder sig för krig. Det tror jag är alldeles sant. Det gör
            väl för all del även Sverige? Det är väl bland annat därför som
            vi har en försvarsmakt och ska återupprätta ett totalförsvar?
            Det i sig kanske därför inte är så sensationellt. Jag hoppas att
            Försvarsmakten inte enbart förbereder sig för svampplockning och
            andra fredliga aktiviteter.
          </note>
          <note>
            Det är sant och värt all kritik att Ryssland har fyrdubblat sina
            militärutgifter under 2000-talet. Det är kanske en dröm för Allan
            Widman, men en mardröm för några av oss andra.
          </note>
          <note>
            Däremot kanske man någon gång i debatten också bör framhålla
            att mellan 1991 och 2000, från Sovjetunionens kollaps och till
            år 2000, minskade Rysslands militärutgifter med häpnadsväckande
            93 procent enligt Sipri. Det var under den så kallade nedrostningsperioden.
            När man talar om en fyrdubbling från den nivån bör man kanske
            ha med bägge dessa bilder för att se relationerna. Rysslands militärbudget
            är, som sagt, 10 procent av USA:s och lite mindre än Saudiarabiens
            andel av världsrustningen. Det är illa nog, men proportionellt
            ganska lite.
          </note>
          <note>
            Jag vill inte diskutera teknikaliteter utan håller mig på det
            sluttande planet i stället. Det är nog svårt att hålla balansen
            där.
          </note>
          <note>
            Jag tycker att Allan Widman ger en korrekt information. Alla
            steg är förenade med signaleffekter, och det är länge sedan vi
            hade en riktigt trovärdig alliansfrihet. Men är det inget bekymmer
            att 200 år av alliansfrihet liksom glider iväg utan att vi ens
            har fattat beslut om det? Det sker bara lite pö om pö. Jag tycker
            att det är korrekt iakttagelse men fel slutsats.
          </note>
          <note>
            Jag ska ge Allan Widman rätt i att vi ofta är emot saker och
            ting. Jag vill gärna ändra på det. Men det är ofta så när man
            får reagera på andras förslag och inte gillar dem. Men det ska
            vi försöka jobba bort så mycket som möjligt.
          </note>
          <note>
            Däremot är vi inte isolationistiska. Det är oförskämt att säga
            det. Vår internationella solidaritet ligger inte i stridsgrupper
            och militärallianser utan den sker mellanfolkligt, i fråga om
            flyktingmottagande etcetera.
          </note>
          <note type="speaker">
            Anf. 54 ALLAN WIDMAN (L) replik:
          </note>
          <note>
            Herr talman! Nu lockar Stig Henriksson mig med en fyrdubbling
            av det svenska försvarsanslaget. Låt mig säga att Liberalerna
            på sitt lands ­ möte i november fattade beslut om att försvarsanslagen
            på sikt måste vara minst 2 procent av bnp. Det är bara en dubblering,
            men vi kan börja i den änden.
          </note>
          <note>
            Sedan har Stig Henriksson utläggningar om Rysslands rustningstakt
            och hur mycket Ryssland avdelar för försvarsresurser. Det är riktigt
            att Ryssland är långt ifrån uppe i till exempel USA:s förmåga
            och USA:s försvarsekonomi. Men det som Stig Henriksson underlåter
            att begrunda är att de ryska vapnen inte står under demokratisk
            kontroll. Vi har en förutsägbarhet och en nyckfullhet som har
            demonstrerats ett antal gånger de senaste åren. Jag tycker att
            Kerstin Lundgren gjorde en mycket bra uppräkning historiskt när
            hon pekade på både Georgien och Ukraina. Det är detta demokratiska
            underskott i Ryssland som i förening med de ökade militära resurserna
            gör mig djupt orolig.
          </note>
          <note>
            Sedan säger Stig Henriksson: Ska vi verkligen kasta 200 år av
            neutralitet över bord?
          </note>
          <note>
            Herr talman! Då är det ändå min uppfattning att neutraliteten
            för Sverige har funkat bara när vi har tummat på den. Vi minns
            alla permittenttrafiken genom Sverige, då tyska förband for kors
            och tvärs genom vårt land. Vi minns alla baltutlämningen efter
            kriget.
          </note>
          <note>
            När vi har blivit utsatta för press har vi aldrig agerat neutralt,
            och det är inte moraliskt hedervärt att göra det när övergrepp
            begås mot människor och mot internationell rätt. Det är tyvärr
            det som Ryssland ägnar sig åt.
          </note>
          <note type="speaker">
            Anf. 55 STIG HENRIKSSON (V) replik:
          </note>
          <note>
            Herr talman! Jag håller i många stycken med om att Ryssland kränker
            mänskliga rättigheter, framför allt internt, men också begår folkrättsbrott.
          </note>
          <note>
            Jag förstår inte att det kan vara så svårt att erkänna USA:s
            och Natos folkrättsbrott. Varför är det så omöjligt att ha en
            nyanserad syn? Det betyder inte alls, som någon har antytt, att
            det är någon kålsuparteori – var sak ska bedömas efter sin art.
          </note>
          <note>
            Det är ändå ett faktum att USA:s engagemang i krigsoperationer,
            statskupper och så vidare är ett track record som vida överstiger
            Rysslands succéer på det området. Detta är inte sagt som något
            försvar för det som har förevarit utan bara som ett konstaterande
            rent numerärt. Exempelvis lär USA ha 1 000 militärbaser runt om
            i världen. Ryssland har två, och ingen av dem ligger i Mexiko,
            i Kanada eller ens på Kuba – detta apropå att eventuellt känna
            sig hotad.
          </note>
          <note>
            Jag vet att Nato 2014 i Cardiff uttryckte att samtliga länders
            andel av bnp som går till försvarsutgifter bör höjas till 2 procent.
            Som av en händelse har Liberalerna antagit samma mål. Det tycker
            jag är intressant.
          </note>
          <note>
            För den som undrar kan man säga att det innebär att Liberalerna
            och Nato anser att vi i princip ska fördubbla våra militärutgifter
            med ytterligare 45 000 miljoner kronor per år. Jag ska inte vara
            så ofin att jag här börjar diskutera varifrån dessa pengar ska
            tas. Men jag förstår att det kommer att gräva djupa hål i många
            av de välfärdsprogram som vi har. Man kan undra om det ökar eller
            minskar Sveriges säkerhet att ensidigt satsa på det militära försvaret.
            Det förvånar mig att Allan Widman, som är en klok person och en
            erfaren försvarspolitiker, så sällan nämner de andra säkerhetspolitiska
            instrumenten eller de andra säkerhetspolitiska hoten – klimatförändringar
            och så vidare – som inte bara är något som eventuellt drabbar
            oss utan som redan är här. Någon gång måste man väl ändå lyfta
            blicken lite grann och se att det finns många områden som vi behöver
            arbeta med för att stärka vår säkerhet.
          </note>
          <note type="speaker">
            Anf. 56 ALLAN WIDMAN (L) replik:
          </note>
          <note>
            Herr talman! Det finns många andra medel för att upprätthålla
            fred och stabilitet – diplomatiska, politiska, ekonomiska och
            kanske till och med sociala.
          </note>
          <note>
            Problemet, Stig Henriksson, är bara när en part i sådana kommunika
            ­ tioner inte lyssnar tydligt och inte medverkar till en ömsesidig
            dialog. Ty ­ värr har Ryssland svårt med det.
          </note>
          <note>
            För bara ett par veckor sedan åt jag lunch med en ordförande
            för Ryska federationens utrikesutskott. Jag kan konstatera att
            det är omöjligt att nå fram till ledande ryska politiker. De lyssnar
            över huvud taget inte på de budskap som vi torgför.
          </note>
          <note>
            Stig Henriksson gör en lång uppräkning av vilka övergrepp som
            Nato har begått. Låt mig förtydliga: Såväl operationen i Libyen
            som den i Afghanistan har skett efter beslut sanktionerade av
            FN. FN har urged Sverige att delta i dessa operationer, och det
            har Sverige och Nato också gjort.
          </note>
          <note>
            När det gäller operationerna i Kosovo och i Serbien på 1990-talet
            är det korrekt att de inte var sanktionerade av FN. Jag vet inte
            om det är Stig Henrikssons uppfattning att Milo š evi ć skulle
            ha fått fortsätta att göra det som han gjorde i Kosovo eller om
            han behövde stoppas. När det gäller Libyen tror jag för övrigt
            att även Vänsterpartiet stödde den svenska insatsen där i åtminstone
            ett av besluten.
          </note>
          <note>
            Jag måste invända mot Stig Henrikssons retorik. Han refererar
            till ett antal amerikanska politiker som säger att det var fel
            att utvidga Nato. Natos utvidgning är inte ett resultat av vad
            andra länder bestämmer. Det är ett resultat av att fria och självständiga
            länder gör sina egna säkerhetspolitiska val. Det hoppas jag att
            man också har kraft att göra i det här landet.
          </note>
          <note type="speaker">
            Anf. 57 BJÖRN SÖDER (SD) replik:
          </note>
          <note>
            Herr talman! Jag vill först kommentera Allan Widmans befängda
            påstående att vi skulle vara isolationistiska. Jag vet inte om
            Allan Widman missade det jag sa i mitt anförande, men vi är till
            exempel starka förespråkare för ett försvarsförbund med Finland.
            Vi vill fördjupa samarbetet inom Nordefco, och vi är för internationella
            fredsoperationer, särskilt i FN:s regi. Vi är för den svenska
            försvarsindustrins samarbete även med länder utanför EU, som Brasilien
            och Indien. Det vi motsätter oss är ett svenskt Natomedlemskap.
          </note>
          <note>
            Jag blir förvånad över den fullständiga avsaknaden av analytisk
            förmåga som Allan Widman och de borgerliga partierna uppvisar
            när det gäller säkerhetspolitiska bedömningar. Jag hajar till
            när Allan Widman säger att det inte finns något bättre skydd än
            att Nato är här i händelse av konflikt. Det är ju så att Nato,
            oavsett om ett land är medlem eller inte, förutsätter att landet
            i sig tar första smällen. Skulle vi gå med i Nato förutsätter
            Nato att Sverige tar första smällen. Därefter skulle Nato komma
            till undsättning.
          </note>
          <note>
            Jag är egentligen inte förvånad över avsaknaden av analytisk
            förmåga, för en sådan uppvisade man även under de åtta år man
            satt i regeringen. Man uppvisade en fullständig avsaknad av analytisk
            förmåga när man monterade ned Försvarsmakten och talade om att
            det säkerhetspolitiska läget i vårt närområde var stabilt. Det
            visar att man inte har någon analytisk förmåga.
          </note>
          <note>
            Som jag sa till Jakop Dalunde måste man ju förstå att vi drar
            på oss en hotbild om ett Natoförband befinner sig på svenskt territorium
            och Nato hamnar i en konflikt. Det är ju inte så att en konfliktpart
            till Nato kommer att säga ”Vi anfaller inte er i Sverige, för
            ni är alliansfria”, utan givetvis kommer man att slå ut Natoförband
            på svenskt territorium.
          </note>
          <note>
            Vi inte är isolationistiska, men vi värnar Sverige och det svenska
            folket.
          </note>
          <note type="speaker">
            Anf. 58 ALLAN WIDMAN (L) replik:
          </note>
          <note>
            Herr talman! Jag vidhåller att Sverigedemokraterna är isolationister.
            Det märks inte bara när man diskuterar försvars- och säkerhetsfrågor,
            utan det märks på egentligen alla politikområden. Jag hade förmånen
            att leda EU-nämndens arbete i ett par år under den förra mandatperioden,
            och jag kan konstatera att Björn Söders partikamrater nästan alltid
            finner Vänsterpartiet i de frågor som handlar om europeiskt samarbete.
            Det är precis likadant när det gäller Nato.
          </note>
          <note>
            Rätt har Björn Söder i ett påstående, nämligen att varje land
            – även det som är medlem i Nato – självt måste ta första smällen.
            Den första dagen av krig kommer alla länder att vara på egen hand.
            Det är därför det är viktigt för oss liberaler att nu försöka
            medverka till att det svenska försvarsanslaget ökar och till att
            vi kan återställa en rejäl försvarsförmåga i vårt land. Det är
            naturligtvis också så att man när man går in i ett kollektivt
            säkerhetssamarbete inte bara kan leva på det andra ställer på
            bordet. Man måste själv bidra, och därför är det viktigt att inte
            välja Nato eller högre svenska försvarsutgifter utan just välja
            både och. Då höjer man tröskeln rejält.
          </note>
          <note>
            Ja, Björn Söder, så är det – jag tror att Ryssland redan har
            räknat in Sverige på Natosidan. Problemet är att det har skett
            utan att vi har några försvarsgarantier från Nato, i avsaknad
            av medlemskap. Visst är det så att Sverige kommer att framstå
            som mer kontroversiellt när vi blir medlemmar i Nato, om vi blir
            det. Men det är min bedömning, herr talman, att Ryssland just
            nu inte respekterar politisk och diplomatisk kommunikation och
            mjuka medel. Just nu föraktar Ryssland bristen på hårdhet och
            försvarsförmåga. Det är viktigt för oss att samarbeta.
          </note>
          <note type="speaker">
            Anf. 59 BJÖRN SÖDER (SD) replik:
          </note>
          <note>
            Herr talman! Jag är ledsen att säga det, men Allan Widman saknar
            ju trovärdighet när han talar om en stark försvarsförmåga. Allan
            Widman representerade Liberalerna även under den förra och förrförra
            mandatperio ­ den – under åtta år då man nedmonterade den svenska
            försvarsförmågan. Att helt plötsligt göra en kovändning våren
            2014, när man ser att omvärlden har drastiskt förändrats, är inte
            seriöst. Det visar återigen på avsaknaden av analytisk förmåga.
          </note>
          <note>
            Vi stod redan efter valet 2010 i talarstolen och varnade för
            att det säkerhetspolitiska läget kan svänga snabbt i vårt närområde
            och att man därför måste tillskjuta mycket medel till Försvarsmakten
            så att man kan få upp försvarsförmågan. Det skrattade ju ni åt.
            Ni sa att det var stabilt. Er försvarsminister stod 2014 på försvarets
            rikskonferens och sa att det är fortsatt stabilt i vårt närområde,
            trots att Ryssland hade avslutat sin största militära övning sedan
            Sovjetunionens fall. Trots brinnande protester på Majdantorget
            i Kiev stod man och gjorde den analysen. Det är inte seriöst,
            och Allan Widman var företrädare för den regeringen också.
          </note>
          <note>
            Är det verkligen Allan Widmans bedömning att den geopolitiska
            stabilitet vi har haft i närområdet på grund av att vi har stått
            utanför Nato kommer att fortsätta om vi blir medlemmar i Nato?
            Gör Allan Widman verkligen bedömningen att ett svenskt Natomedlemskap,
            som kan få till följd ett finskt Natomedlemskap, inte kommer att
            påverka den stabilitet vi har här och inte kommer att leda till
            motreaktioner från andra länder? Tror Allan Widman verkligen att
            andra länder bara kommer att sitta stilla och titta på?
          </note>
          <note>
            Så är det ju inte. Det kommer att utsätta Sverige och det svenska
            folket för risker, och det är vi som ska ta första smällen oavsett
            om vi har gått med i Nato eller inte. Det här är inte bra för
            den svenska säkerhetspolitiska linjen och för möjligheterna att
            hålla Sverige utanför krig och konflikter.
          </note>
          <note type="speaker">
            Anf. 60 ALLAN WIDMAN (L) replik:
          </note>
          <note>
            Herr talman! Jag har försökt förklara hur Liberalerna ser på
            de säkerhetspolitiska valen.
          </note>
          <note>
            Man kan säga att det under alliansåren skedde mycket som man
            hade kunnat göra på ett annat sätt, inte minst på det försvarspolitiska
            området. Jag kan konstatera att Liberalerna redan efter kriget
            i Georgien i augusti 2008 krävde omtag i Försvarsberedningen.
            Det kom en ny analys, och i det försvarsbeslut som sedan fattades
            2009 var det på vårt initiativ som det tillkom en förbandsreserv
            motsvarande 50 procent av den ordinarie insatsorganisationen och
            dessutom en viss återmilitarisering av Gotland.
          </note>
          <note>
            Vid den tidpunkten var Sverigedemokraterna inte inne i Sveriges
            riksdag, så jag kan bara spekulera i hur deras försvarspolitik
            hade sett ut. Men, herr talman , vi har på ett mycket tidigt stadium
            varit varse den olyckliga politiska utvecklingen i Ryssland, som
            nu parats med en omfattande militär upprustning.
          </note>
          <note type="speaker">
            Anf. 61 MIKAEL OSCARSSON (KD):
          </note>
          <note>
            Herr talman! Vi ser allt mörkare moln på den säkerhetspolitiska
            himlen, och vi ser dem också i vårt eget närområde. Vi ser dem
            över Östersjön i form av olika incidenter; exempelvis minns vi
            allesammans den ryska påsken då Ryssland övade mot mål i Sverige.
            Det var dock inte det enda tillfället. Vi ser upprustningen i
            Ryssland, och vi ser kärnvapenretoriken som blir allt vanligare.
            Precis som Allan Widman sa är det förberedelser för krig. Vi har
            också vår egen arméchef som har uttryckt att Sverige kan vara
            i krig om några år.
          </note>
          <note>
            Detta inskärper verkligen allvaret och hur viktigt det är att
            vi talar om de här frågorna och ser till att stärka vårt försvar.
            Därför är det för Kristdemokraterna en hjärtefråga att arbeta
            för ett starkare försvar som fungerar och kan ge trygghet till
            svenska folket. En viktig del i detta är att det vi diskuterar
            i dag, det vill säga samförståndsavtalet om värdlandsstöd, kommer
            på plats. Det är viktigt och ett steg i rätt riktning. Det fyller
            vår solidaritetspolitik med innehåll, och det tydliggör att vi
            vill både ge och ta emot stöd.
          </note>
          <note>
            Som framgår av propositionen och betänkandet gäller det inte
            bara i övningar i fred utan också i kris och krig. Det är ett
            viktigt steg och ett tydliggörande, men det räcker inte. Sverige
            borde också ta steget fullt ut och bli medlem i Nato. Då skulle
            artikel 5 också gälla Sverige. Den innebär att om ett land attackeras
            är det som att alla länder inom unionen har attackerats. Det skulle
            även ge Sverige möjligheter att påverka och få information, och
            framför allt skulle det ge Sverige möjlighet att försvarsplanera
            tillsammans med Nato.
          </note>
          <note>
            Det är precis som i en orkester eller ett fotbollslag. När man
            övar tillsammans på riktigt och planerar ihop kan man se till
            att det fungerar i verkligheten. Samförståndsavtalet är ett viktigt
            steg, men vi skulle behöva ta steget fullt ut.
          </note>
          <note>
            När jag lyssnar på debatten är det några saker jag skulle vilja
            kommentera. Det gäller Sverigedemokraterna, som säger att samförståndsavtalet
            medför enorma risker.
          </note>
          <note>
            I förra veckan hade vi en debatt i kammaren om solidaritetsförklaringen
            och vårt stöd till Frankrike i samband med den terrorhandling
            man blev utsatt för. Då framgick det att Sverigedemokraterna vill
            göra om solidaritetsförklaringen och tydliggöra att Sverige inte
            ska skicka så mycket som en soldat till Estland, Lettland eller
            Litauen om de blir angripna. Nu är frågan till Sverigedemokraterna:
            Vem tror ni ska ställa upp för Sverige om vi agerar på ett sådant
            sätt och gör sådana utfästelser?
          </note>
          <note>
            Jag vet att försvarsministern kommer efter mig, och jag vill
            passa på att ställa en fråga. Det ena av regeringspartierna, Miljöpartiet,
            opponerar sig aktivt mot samförståndsavtalet. Det är en stor del
            av regeringen: en femtedel. Betyder det någonting för regeringen
            att det regeringspartiet så tydligt opponerar sig mot den politik
            som regeringen står för?
          </note>
          <note>
            Och när vi nu talar om Nato: Förut var ju syftet med att vi skulle
            vara alliansfria – eller allianslösa om man så vill – i fred att
            vi skulle vara neu ­ trala i krig. Men det är väldigt många år
            sedan vi hade en sådan hållning. När vi nu har gått med i EU och
            i och med Lissabonfördraget och vår ensidiga solidaritetsförklaring
            har vi stegvis övergett den hållningen. Vi kommer inte att vara
            neutrala i händelse av kris eller krig. Vi kommer att agera. Så
            min fråga till försvarsministern är: Vad är syftet med att vi
            ska hålla fast vid vår allianslöshet, eller alliansfrihet, när
            vi ändå inte ska vara neutrala i händelse av krig?
          </note>
          <note>
            Jag vill avsluta med att påminna om att säkerhet är något som
            vi bygger tillsammans. Det är ett viktigt steg vi tar i dag, men
            det bör också följas av ett medlemskap i Nato.
          </note>
          <note type="speaker">
            Anf. 62 Försvarsminister PETER HULTQVIST (S):
          </note>
          <note>
            Herr talman! Den säkerhetspolitiska situationen i Europa har
            försämrats. Den ryska aggressionen mot Ukraina bryter mot internationell
            rätt och utmanar den europeiska säkerhetsordningen. Den olagliga
            annekteringen av Krim kan inte accepteras, och Sverige kan inte
            acceptera aggression som förändrar Europas gränser. Både konflikten
            i Georgien 2008 och aggressionen mot Ukraina visar att Ryssland
            är berett att använda militära medel för att nå sina politiska
            mål. Ryssland har därigenom visat förmåga att utan förvarning
            snabbt kraftsamla och genomföra komplexa och folkrättsvidriga
            operationer i sitt omedelbara närområde. Vi kan också konstatera
            att det förekommer kärnvapenretorik i sammanhanget.
          </note>
          <note>
            Den militära övnings- och underrättelseverksamheten i Östersjöre
            ­ gion ­ en har ökat, vilket även innebär en ökad risk för incidenter.
            Rysk mili ­ tär upp ­ träder mer utmanande runt Östersjön, och
            kränkningar av Östersjö ­ län ­ ­ ders territoriella integritet
            har skett. Ryska flygplan har vid ett flertal till ­ ­ fällen
            agerat oprofessionellt och provocerande. Några exempel:
          </note>
          <note>
            I mars 2014 är ett civilt passagerarflygplan från SAS nära att
            kollidera med ett ryskt militärt flygplan som flyger utan transponder
            i luftrummet nära Kastrup.
          </note>
          <note>
            I juli 2014 flyger ett ryskt jaktflyg av modell SU-27 bara 10–15
            meter från ett svenskt signalspaningsfartyg.
          </note>
          <note>
            I december 2014 placerar Ryssland inom ramen för en övning ut
            ballistiska robotar av typen Iskander i Kaliningrad.
          </note>
          <note>
            I mars 2015 stör ryska örlogsfartyg ett civilt fartyg som håller
            på att lägga ut en elkabel mellan Litauen och Sverige.
          </note>
          <note>
            I april 2016 flyger ryska SU-24 vid upprepade tillfällen och
            väldigt nära det amerikanska fartyget USS Donald Cook.
          </note>
          <note>
            Även om ett enskilt väpnat angrepp direkt mot Sverige är fortsatt
            osannolikt måste vi vara beredda på att kriser eller incidenter
            som även inbegriper militära maktmedel kan inträffa. Och på sikt
            kan vi inte utesluta militära angreppshot.
          </note>
          <note>
            Den säkerhetspolitiska terrängen har blivit svårare att navigera
            i. Situa ­ ­ tionen kräver försiktighet och ansvarstagande för
            freden och säkerheten. Därför agerar regeringen långsiktigt för
            landets bästa.
          </note>
          <note>
            För regeringen är det viktigt att möta den förändrade säkerhetspolitiska
            situationen på ett nyktert och balanserat sätt. Enligt utgångspunkten
            i inriktningsbeslutet för försvarspolitiken, som fem partier i
            denna kammare ställt sig bakom, bedriver regeringen en försvars-
            och säkerhetspolitik som vilar på två ben.
          </note>
          <note>
            För det första investerar vi för att stärka den operativa förmågan
            i krigsförbanden. För detta ökar försvarsanslagen under perioden
            med totalt ungefär 17 miljarder. Då ingår de 10,2 miljarder som
            vi gjorde upp om i försvarsuppgörelsen. Sedan finns det resterande
            medel från den tidigare regeringen. Efter år av nedskärningar
            och därmed en försämrad operativ förmåga är detta att betrakta
            som ett trendbrott.
          </note>
          <note>
            Den enskilt viktigaste målsättningen under inriktningsperioden
            är att höja den operativa förmågan och den samlade förmågan i
            totalförsvaret. Det innebär att vi måste ha krigsförband som är
            bemannade, utrustade och samövade för att kunna lösa sina uppgifter.
            Övningsverksamheten prioriteras under inriktningsperioden, och
            alla krigsförband bör genomföra krigsförbandsövningar.
          </note>
          <note>
            Inriktningsbeslutet har uttryckt tre särskilda prioriteringar.
            Vi förstärker den så kallade basplattan i form av mängdmateriel,
            standardfordon och mörkerutrustning. Vi förstärker den militära
            närvaron på Gotland genom att en stridsgrupp organiseras från
            2018. Vi har markerat vikten av luftvärnsövningar på Gotland.
            Denna satsning har också en särskild bäring på de baltiska republikerna.
            Vi vidtar också en rad åtgärder för att säkerställa vår förmåga
            att bedriva ubåtsjakt. Vi har beställt en ny generation Jas Gripen-flygplan.
            Vi beställer också nya ubåtar.
          </note>
          <note>
            För det andra fördjupar vi, utifrån en militärt alliansfri position,
            de bi- och multilaterala relationerna med länder och organisationer
            i vår närhet. Vi fördjupar det nordiska samarbetet inom ramen
            för Nordefco. Vi fördjupar ett särskilt samarbete med Finland
            och planerar för att kunna agera gemensamt även bortom fredstida
            förhållanden. Vi förstärker den transatlantiska länken och samarbetet
            med USA. Inom ramen för Enhanced Opportunities Programme fördjupar
            vi även samarbetet med Nato som har en särskild betydelse för
            säkerheten i Europa.
          </note>
          <note>
            Sverige bedriver en solidarisk säkerhetspolitik. Det betyder
            inte att vi kommer att stå passiva om en katastrof eller ett angrepp
            skulle drabba ett annat EU-land eller ett nordiskt land. När Frankrike
            efter terrorattentaten i Paris, inom ramen för Lissabonfördragets
            paragraf 42.7, begärde stöd från EU:s medlemsstater var det självklart
            för Sverige att ställa upp. Vi stöder i dag Frankrike med strategiskt
            transportflyg och har för avsikt att även stödja med materiel.
            Den franske försvarsministern bekräftade senast jag träffade honom
            på Berga sin tacksamhet för det svenska stödet.
          </note>
          <note>
            Därigenom har vi visat våra grannländer och övriga medlemsstater
            i EU att vi menar allvar med den solidaritetsförklaring vi har
            uttalat.
          </note>
          <note>
            För att förverkliga den solidariska säkerhetspolitiken måste
            Sverige ha förmågan att ge och ta emot civilt och militärt stöd.
            Det samförståndsavtal om värdlandsstöd med Nato som riksdagen
            nu har att ta ställning till är en viktig del i att skapa de legala
            förutsättningarna och att stärka svensk förmåga att leva upp till
            de åtaganden riksdagen beslutade om redan 2009. Det är slutpunkten
            på en process där en bred majoritet av partier har ställt sig
            bakom behovet av ett värdlandsstödsavtal, först i Försvarsberedningen
            och därefter i inriktningsbeslutet från förra året.
          </note>
          <note>
            I debatten har det nämnts några saker om inriktningen på svensk
            försvars- och säkerhetspolitik. Därför vill jag markera att allt
            vi gör handlar om att förebygga och skapa stabilitet så att konflikter
            och oro inte uppstår. Det är själva ingångsvärdet.
          </note>
          <note>
            Försvars- och säkerhetspolitiken är en del av en bredare helhet
            där utrikespolitiken har sin del, handelspolitiken har sin del
            och alla de civila kontakter som förekommer mellan olika länder
            har sin del, det vill säga det världssamfund vi lever i där de
            bilaterala och multilaterala relationerna har sin del.
          </note>
          <note>
            Allt detta är en del av ett större och bredare sammanhang. Det
            kan därför bli lite för snävt i förhållande till den helhet som
            måste beskrivas när man bara diskuterar försvars- och säkerhetspolitik.
          </note>
          <note>
            Det värdlandsstödsavtal vi debatterar är ett av alla samarbeten
            vi har. Vi har fördjupat vår relation med Finland till och med
            bortom fredstida förhållanden. Vi tittar på den typen av scenarier
            och förbereder för det. Vi lovar inte varandra något i förhand,
            men vi skapar möjligheten.
          </note>
          <note>
            Varje militärt samarbete vi har med andra länder – de baltiska
            länderna, Polen, Danmark och övriga nordiska länder, Frankrike,
            England och USA – är också en del i det samlade arbetet som syftar
            till att öva tillsammans. Vi har materielsamarbeten och informationsutbyten,
            och det ingår i en bild där vi skapar säkerhet tillsammans.
          </note>
          <note>
            Det demonstrerar också från tid till annan möjligheter i det
            läge att det skulle uppstå orossituationer. Det Sverige , Finland
            och Norge bedriver 40 gånger per år på Nordkalotten i form av
            cross-border training med sina flygvapen är avancerad och viktig
            verksamhet. Det är också en säkerhetspolitisk signal.
          </note>
          <note>
            Detsamma gäller för den marina övning vi har genomfört som heter
            Swefinex och som har pågått den senaste tiden på Östersjön. Det
            är också en säkerhetspolitisk signal där vi markerar en resurs
            som kan användas om det skulle behövas och om vi så beslutar.
          </note>
          <note>
            Alla dessa övningar skapar nätverk som i sin tur skapar handlingsfrihet
            att agera i en begynnande krissituation eller i en kris. Men syftena
            med dessa samarbeten är att vi inte ska hamna i den situationen.
            Övningarna ingår också i en strategi för att agera på ett tröskelhöjande
            sätt.
          </note>
          <note>
            Vi har i dag en försvarsbudget på ungefär 1,1 procent av bnp
            efter att den har tillför ts ett antal miljarder. Jag som försvarsminister
            har att börja på den punkt som företrädaren har lämnat efter sig.
            Det är den position jag har att utgå från, och det är utifrån
            det vi arbetar för att förstärka den svenska militära förmågan.
            Det handlar om att leverera allt det vi har kommit överens om.
          </note>
          <note>
            Vi har redan en omfattande övningsverksamhet med andra länder,
            och många av dem är med i Nato. Detta är kopplat till olika byråkratiska
            regelverk, och det är ett rätt omfattande arbete att klara ut
            dem innan man kan genomföra en övning och avgränsa övningen med
            alla dess aspekter. Detta avtal är ett sätt att minska detta administrativa
            förarbete och underlätta det hela.
          </note>
          <note>
            Låt mig också anknyta till det vi har sagt i så många sammanhang
            om möjligheten att kunna ge och ta emot hjälp.
          </note>
          <note>
            Har detta en dramatisk effekt på det samlade säkerhetspolitiska
            läget? Jag har förstått att denna debatt har förts.
          </note>
          <note>
            Den säkerhetspolitiska analys som har gjorts i Sverige är mycket
            grundlig. Försvarsberedningen var ett forum där samtliga partier
            deltog. Det var inget dåligt arbete som genomfördes där, även
            om det inte var ett helt enkelt jobb att bli överens om den säkerhetspolitiska
            analysen. Men efter det som skedde i Ukraina blev vi överens.
          </note>
          <note>
            Denna plattform är alltså väl genomarbetad, och vi lade ihop
            ett pussel där vi var överens om samtliga bi- och multilaterala
            samarbeten. Vi var överens om den transatlantiska länken, och
            vi var överens om Natos partnerskap. Vi var också med bred majoritet
            överens om att vi skulle gå vidare med värdlandsavtalet.
          </note>
          <note>
            Finland har ett värdlandsavtal. Vi gick in i denna process tillsammans
            med Finland. Avsikten var att vi skulle genomföra detta parallellt,
            och vi har vår del kvar i det som ska avslutas i dag.
          </note>
          <note>
            I Finland har detta inte uppfattats på det sätt som man ger uttryck
            för i vissa inlägg i denna kammare. Där har det inte alls varit
            samma dramatik. I Finland har inte heller de farhågor som har
            uttryckts här i kammaren om alla negativa konsekvenser som skulle
            kunna uppstå besannats. Värdlandsavtalet har alltså inte den dramatiska
            effekt och innebörd som man här försöker påstå.
          </note>
          <note>
            Att sluta ett värdlandsavtal innebär inte att ett land ändrar
            sin grundläggande säkerhetspolitiska doktrin. Om ett land ändrar
            sin säkerhetspolitiska grunddoktrin – i vårt fall att vi skulle
            frångå den militära alliansfriheten eller att Finland skulle frångå
            den militära alliansfriheten – skulle man kunna föra en diskussion
            om att det händer saker och ting på ett mer omfattande sätt.
          </note>
          <note>
            Ett sådant resonemang förs i boken Konsekvenserna av ett eventuellt
            finskt Natomedlemskap . Låt mig understryka att det inte handlar
            om värdlandsavtal, för det har Finland redan och där har inte
            alla dessa saker inträffat. Angående om Finland skulle ta steget
            och bestämma sig för ett Natomedlemskap står det på s. 53:
          </note>
          <note>
            ”Den geopolitiska förändringen skulle vara alltför stor för att
            Moskva ska kunna ignorera den. De finsk-ryska relationerna skulle
            ta skada och den politiska reaktionen skulle bli skarp och sannolikt
            också ’personlig’, liksom när ett ryskt stridsflygplan sköts ner
            av det turkiska luftförsvaret i anknytning till konflikten i Syrien.
            Den oväntade och opåkallade gränskränkningen i norra Finland i
            slutet av 2015 är ett exempel på Rysslands benägenhet att skapa
            problem, sedan dra maximal nytta av situationen och erbjuda sig
            att hantera problemet utan att nödvändigtvis lösa det. Ryssland
            kan också reagera genom att öka trycket på gränsen mot Baltikum.
            Ett försök att politiskt aktivera de etniska ryssar som bor i
            Finland kan också komma att övervägas. Stämningen under anslutningsprocessen
            skulle bli förgiftad och handeln skulle lida stort, i linje med
            vad som nu sker i tvisten mellan Turkiet och Ryssland. Den interna
            utvidgningsdebatten skulle ske mot bakgrund av att den traditionella
            bilaterala agendan hamnar i oordning.”
          </note>
          <note>
            Det är vad man skriver utifrån den finska analysen. Det är den
            tydligaste analys som har gjorts om en förändrad säkerhetspolitisk
            doktrin och vad det skulle kunna innebära för ett land.
          </note>
          <note>
            I Sverige har vi inte gjort denna typ av bedömningar och analyser.
            När det gäller den analys som nu pågår under Krister Bringéus
            ledning har vi till och med sagt att den militära alliansfriheten
            är den säkerhetspolitiska grunden för detta utredningsarbete.
            Han tittar dock på möjligheten och effekten av att utveckla alla
            våra samarbeten. Det ska bli intressant att se hur det ser ut
            när den redovisas.
          </note>
          <note>
            Med anledning av hur debatten ibland förs i kammaren och de tvärsäkra
            konstateranden om vad som händer om vi genomför värdlandsavtalet
            tycker jag att det är viktigt att peka på att denna typ av analyser
            också finns och ger en annan dimension. Jag tror inte att vi med
            värdlandsavtalet kommer att uppleva något av det som redovisas
            här från olika håll.
          </note>
          <note>
            När det gäller värdlandsavtalet står jag tydligt och entydigt
            fast vid att det har varit många påståenden i debatten som inte
            har varit rimliga, inte har stämt och varit felaktiga. Ibland
            har jag också funderat på om det finns desinformativa insatser
            i detta sammanhang.
          </note>
          <note>
            Kärnvapen har diskuterats här många gånger. Det har ibland nästan
            tyckts som om vi skulle få det utplacerat med omedelbar verkan.
            Kärnvapen ska inte och får inte placeras i Sverige. Det har varit
            en mycket långsiktig linje i svensk politik. De får inte medföras
            av gästande förband. Det har klargjorts i många internationella
            sammanhang, och vi har skrivit på icke-spridningsavtalet.
          </note>
          <note>
            Sedan icke-spridningsavtalet skrevs på har jag uppfattat att
            alla reger - ingar har följt icke-spridningsavtalets intentioner.
            Den debatt som förs om att vi riskerar att få kärnvapen på svenskt
            territorium är både felaktig och överdriven. Om man tittar i propositionen
            ser man att detta också berörs på s . 32 , där det redogörs för
            detta och den svenska ståndpunkten. Avtalet om värdlandsstöd har
            inte att göra med utplacering av kärnvapen. Det är viktigt, precis
            som en del andra har sagt, att återigen tala om det. Vi ska inte
            ha den typen av sneddebatt som inte stämmer.
          </note>
          <note>
            Det är inte heller korrekt att ge någon sorts bild av att värdlandsavtalet
            ändrar svensk överhöghet och sätter svensk lag, svenska regelverk
            eller suverän bestämmanderätt ur spel. Natos doktriner har inte
            i någon mening högre värde än svenska regelverk. Avtalet ger inte
            Nato rätt att på egen hand verka på svenskt territorium.
          </note>
          <note>
            Det kommer inte in några uniformspersedlar, fordon, stövlar eller
            annat på svenskt territorium med mindre än en svensk inbjudan.
            Det är inte så att de inbjudningarna är någon sorts papper som
            bara cirkulerar mellan Försvarsmakten och Regeringskansliet och
            rutinmässigt hanteras. Här analyseras naturligtvis varenda övning
            och aktivitet som ska genomföras.
          </note>
          <note>
            Det är långsiktiga processer , där man diskuterar mycket nogsamt
            under en längre period hur sådant ska utformas och i vilket syfte.
            Det är inte fråga om att den ena pressar på någonting på någon
            annan. Här tittar man på och förbereder den typen av aktiviteter
            gemensamt. Det är övningsverksamhet som man avgränsar tidsbestämt
            och också i område, omfattning och inriktning.
          </note>
          <note>
            Det är vad det handlar om. Då tycker jag att vi måste vara tydliga
            på den biten så att man inte tror att det handlar om att det kommer
            att bli permanenta Natobaser i Sverige. Vi har inte några sådana
            i Finland, och det kommer inte att bli några. Det är inte heller
            vad avtalet handlar om för svensk del. Jag kan inte se att det
            ändrar den svenska grundpositionen när det gäller förhållandet
            till Nato eller säkerhetspolitiskt. Vi kommer även fortsättningsvis
            att vara militärt alliansfria.
          </note>
          <note>
            Grundfrågan i ett Natomedlemskap, den mest avgörande kärnan i
            sammanhanget, är de kollektiva försvarsförpliktelserna som bygger
            på en gemensam försvarsplanering. Det är enligt artikel 5 i Washingtonfördraget.
            Är man inte medlem i Nato omfattas man inte av detta. Det är där
            själva kärnan i alltihop sitter. Det går inte att ha artikel 5
            till 3 ½ procent, 10 procent, 25 procent eller 72,5 procent. Antingen
            har man den eller så har man den inte. Så enkelt är det. Det måste
            man ta till sig. Den glidande debatten om det ena och det andra
            anser inte jag är relevant i sammanhanget.
          </note>
          <note>
            Allt som gäller enligt värdlandsavtalet bygger på frivillighet
            från bägge parter som är inblandade. Man kommer i varje läge överens
            om hur det ska tillämpas.
          </note>
          <note>
            (FÖRSTE VICE TALMANNEN: Förs varsministern har nu talat i 20
            minuter och var uppsatt för 10 minuter. Det är ett hundraprocentigt
            överskridande av angivna tiden. Jag vill bara påpeka detta.)
          </note>
          <note>
            Jag ska tala lite till. Jag tycker att det är så viktigt. Jag
            ber om ursäkt för detta, men så är det.
          </note>
          <note>
            Det vi nu gör är att vi ökar vår militära förmåga. Vi fördjupar
            sam ­ arbetet med våra partner. Värdlandsavtalet är en pusselbit
            i den samlade stra ­ tegin. Det är en åtgärd bland flera. Det
            är inte den slutgiltiga åtgärden. Det är en bland flera i en mängd
            aktiviteter för att skapa en försvars- och sä ­ kerhetspolitik
            som passar i vår tid.
          </note>
          <note>
            Sedan kan man diskutera hur det var 1968, 1972 och 1985 och vad
            man gjorde då. Det har jag inga synpunkter på eller invändningar
            mot. Man gjorde förmodligen det bästa av situationen i det läget.
            Men detta är vad vi gör nu. Det bygger på en försvarsberedning
            och ett brett förankrat inriktningsbeslut.
          </note>
          <note>
            Det är där jag hämtar eventuell auktoritet och eventuell plattform
            för ett riksdagsbeslut och inte i olika uttalanden som görs i
            andra samman ­ hang. Militär alliansfrihet är grunden för detta.
            Men vi jobbar med sam ­ arbeten tillsammans med andra för att
            skapa säkerhet i den tid vi nu lever i.
          </note>
          <note type="speaker">
            Anf. 63 HANS WALLMARK (M) replik:
          </note>
          <note>
            Herr talman! Vi får hälsa försvarsministern varmt välkommen till
            kammaren. En dag då det är regeringsombildning och försvarsministern
            uppenbarligen har kvar sin statsrådspost kan det möjligtvis motivera
            detta ordfyrverkeri som vi precis fick avnjuta. Av de begärda
            10 minuterna blev det 22 minuter av blandade argument.
          </note>
          <note>
            Precis som sas är Försvarsberedningens senaste rapport själva
            grunden för detta. Det var åtta partier, samtliga av riksdagens
            partier, som var överens om att vi skyndsamt skulle försöka få
            ett värdlandsavtal på plats. Det fanns ingen avvikande uppfattning.
          </note>
          <note>
            De senaste dagarna har jag blivit kontaktad av rätt många diplomater
            och även företrädare för utländska parlament som undrar: Vad händer
            nu med värdlandsavtalet? De har följt alla dessa rätt märkliga
            konstitutionella turerna. Nu tycks det inte bli en vilandeförklaring.
          </note>
          <note>
            Man får notera att det är tack vare Alliansen som värdlandsavtalet
            kommer att kunna bifallas i kammaren i dag. Det är för att Moderaterna,
            Centerpartiet, Kristdemokraterna och Liberalerna enhälligt med
            sina riksdagsgrupper står upp bakom detta som avtalet går igenom.
          </note>
          <note>
            På andra sidan kommer Sverigedemokraterna att rösta emot. Det
            budgetsamverkande partiet med regeringen och försvarsminister
            Hultqvist, Vänsterpartiet, tänker rösta emot. Delar av Miljöpartiet
            – jag räknar åtminstone till fem ledamöter av 25 – är i grunden
            emot, det vill säga 20 procent av deras riksdagsgrupp. Uppenbarligen
            är hela den socialdemokratiska riksdagsgruppen för, även om vi
            hört att det finns ett antal större distrikt som uttalar sig emot.
          </note>
          <note>
            Detta måste man fundera igenom. Jag skulle vilja höra hur försvarsministern
            reflekterar kring det. Underlaget från regeringssidan bakom den
            proposition som har lagts fram är eroderande och rätt svagt. Finns
            det någon kommentar till det? Från en enig försvarsberedning är
            det nu tack vare Alliansen som värdlandsavtalet går igenom i Sveriges
            riksdag.
          </note>
          <note type="speaker">
            Anf. 64 Försvarsminister PETER HULTQVIST (S) replik:
          </note>
          <note>
            Herr talman! Nu tror jag att samtliga röster från dem som trycker
            på ja-knappen till värdlandsavtalet är lika mycket värda. Rösttyngden
            hos de miljöpartister och socialdemokrater som röstar för detta
            är exakt samma som för Alliansens ledamöter i sammanhanget. Vänsterpartiet
            var emot detta från början.
          </note>
          <note>
            När det gäller vårt samarbete i budgetfrågor vet jag inte om
            man ens i sin mest långsökta värld kan koppla ihop detta med värdlandsavtalet.
            Jag bygger mitt agerande på den fempartiöverenskommelse som vi
            har gjort i Försvarsberedningen. Det är utifrån det som vi levererar.
          </note>
          <note>
            Det är därför som det ligger en proposition här. Det hade kanske
            funnits anledning för Wallmark att ironisera, försöka ge någon
            sorts bild av splittring och peka på en svag regering som det
            inte hade legat en proposition på bordet och vi nu inte är på
            väg att försöka besluta om detta i dag. Då hade det varit relevant.
            Men i ett läge där vi står i ett slutskede och det ska igenom
            är det inte särskilt relevant kritik. Det får jag mer hänföra
            till att man ska göra lite politisk propaganda.
          </note>
          <note>
            Detta genomförs nu. Det är bra både för Sverige och för våra
            sam ­ arbeten.
          </note>
          <note type="speaker">
            Anf. 65 HANS WALLMARK (M) replik:
          </note>
          <note>
            Herr talman! Med 22 minuters talartid i sitt anförande kan man
            möjligen dra sig till minnes orden om politisk propaganda.
          </note>
          <note>
            I dag finns en debattartikel i Dagens Nyheter skriven av ett
            antal miljöpartistiska ledamöter. De argumenterar emot värdlandsavtalet,
            de skulle vilja vilandeförklara det och de är i grunden väldigt
            kritiska.
          </note>
          <note>
            Herr talman! De anför argument som att ”a vtalet har framställts
            som närmast en teknikalitet ” och att det finns ”olösta frågor”.
            Vidare säger man att det ”öppnar också för hemliga följdavtal”,
            och man skriver om Nato ­ baser. Det riskerar också att få svåra
            säkerhetspolitiska konsekvenser, menar man, och avslutar med att
            det handlar om ett monumentalt demokratiskt underskott.
          </note>
          <note>
            I debatten har försvarsministern tidigare sagt: ”När jag ser
            alla felaktiga påståenden i detta ärende så undrar jag: I vems
            intresse ligger denna ständiga felinformation?” I grunden tycker
            jag att denna utgångspunkt är bra. Jag delar synen att det finns
            felaktig information och att man verkligen kan fundera på i vems
            intresse den ligger. Skulle försvarsministern med denna utgångspunkt
            vilja reflektera över vad miljöpartister, som utgör regeringsunderlaget,
            egentligen har skrivit i dag i debattartikeln? Tycker försvarsministern
            att det är relevanta argument som har framförts av dem som utgör
            denna relativt svaga regerings ännu svagare parlamentariska under
            ­ lag?
          </note>
          <note type="speaker">
            Anf. 66 Försvarsminister PETER HULTQVIST (S) replik:
          </note>
          <note>
            Herr talman! Jag kan bara konstatera att Alliansen har en ännu
            svagare position i riksdagen än vad vårt samlade underlag har
            när det gäller att få igenom exempelvis budgetar. Det finns ingen
            anledning att försöka ge en bild av att man från Wallmarks sida
            har muskler som man saknar.
          </note>
          <note>
            Jag har inte läst artikeln. Egentligen tycker jag att den relevanta
            ingången i diskussionen är denna: Föreligger det i dag en proposition
            som riksdagen förmodligen kommer att anta, eller gör det inte
            det? Min bedömning är att det föreligger en proposition som riksdagen
            förmodligen kommer att anta. Det är det jag tycker är det viktiga
            perspektivet. Det är det som är styrkebeviset för Sverige.
          </note>
          <note>
            Sedan kan vi naturligtvis diskutera olika riksdagsledamöter och
            partitillhörigheter och vem som har sagt vad i olika sammanhang.
            Jag kan inte rå över alla saker. Det jag har sagt tidigare om
            alla inslag i debatten är någonting jag står för, men jag kan
            inte gå in och recensera en artikel som jag inte ens har tagit
            del av.
          </note>
          <note>
            Jag förväntar mig ett beslut i dag; jag utgår från att det blir
            så. Om det inte blir så kommer vi tillbaka till det i ett senare
            skede. Det är det som är det viktiga för Sverige. Om det sedan
            är några som hade förväntats rösta på ett annat sätt och som inte
            har gjort det är inte detta det breda perspektiv som styr vår
            relation till omvärlden. Det är inte det som är den säkerhetspolitiska
            signalen.
          </note>
          <note type="speaker">
            Anf. 67 BJÖRN SÖDER (SD) replik:
          </note>
          <note>
            Herr talman! Försvarsministern bedyrar i anförandet att avtalet
            inte är ett första steg till ett medlemskap i Nato. I gårdagens
            Expressen kunde vi på debattsidan läsa: ”Borgarna hävdar att värdlandsavtalet
            är ett första steg in i Nato, vilket det inte är .” Borgarna säger
            alltså tvärtemot vad försvarsministern säger, och vi delar den
            meningen. Också vi menar att detta är ett första steg.
          </note>
          <note>
            Hur kan det komma sig att två partier – regeringspartierna –
            är av en så vitt skild annan åsikt än övriga partier om vad det
            här egentligen innebär? Försvarsministern säger vidare att han
            tror att de scenarier som har målats upp här i kammaren i dag
            inte kommer att äga rum. Tro kan man göra i kyrkan, men när man
            ska fatta tunga och viktiga säkerhetspolitiska beslut vore det
            bra om man någorlunda vet vad de leder till.
          </note>
          <note>
            Kan det bero på att man inte har gjort någon konsekvensutvärdering
            eller analys av vad avtalet innebär? Och varför har man inte gjort
            det? Man måste förstå att de beslut vi fattar här – oavsett om
            det är säkerhetspolitiska beslut eller beslut i andra frågor –
            får konsekvenser. Vilka är då dessa konsekvenser? Det vet vi inte,
            för man har inte gjort någon ordentlig analys. Jag förstår att
            borgarna inte gjorde det när de undertecknade avtalet; de är ju
            starka anhängare av att gå in i Nato fullt ut. De kanske därför
            inte bryr sig om de konsekvenser som avtalet kan innebära. Men
            jag förstår inte att Socialdemokraterna, som fick avtalet i knät,
            inte gör en ordentlig analys innan de går vidare och skriver en
            proposition och lämnar den till riksdagen.
          </note>
          <note>
            Försvarsministern säger att detta är ett sätt att förebygga och
            förhindra konflikter. På vilket vis är detta avtal ett sätt att
            förebygga och förhindra konflikter? Avtalet gäller inte bara i
            fredstid utan även i konflikttid. Tror inte försvarsministern
            att Natobaser och Natotrupper kommer att utgöra ett hot mot Sverige?
          </note>
          <note type="speaker">
            Anf. 68 Försvarsminister PETER HULTQVIST (S) replik:
          </note>
          <note>
            Herr talman! Vad vet Björn Söder om diskussionerna i Försvarsberedningen?
            Sverigedemokraterna var representerade även där. Där gjordes en
            samlad analys av en lång rad olika samarbeten, och där var värdlandsavtalet
            en del i sammanhanget. Det gällde frågan om att alla dessa åtgärder
            sammanlagt bidrar till att skapa en stabilare situation i vår
            del av Europa.
          </note>
          <note>
            När det gäller värdlandsavtalet bygger du, Björn Söder, in en
            väldig dramatik i det. Jag ser det inte på samma sätt. Vi har
            ett omfattande samarbete med övningar och kommer att ha det även
            i framtiden. Det vi gör nu underlättar administrativt.
          </note>
          <note>
            I fråga om att ge och ta emot stöd i en krissituation gör vi
            det nu inom ramen för 42.7 i Lissabonfördraget i förhållande till
            Frankrike. Tycker Björn Söder att det är fel? Jag anser att detta
            är ett avtal som skapar fler handlingsmöjligheter för oss om något
            skulle inträffa. Däremot menar jag att den eventuellt problematiska
            situationen i vårt område skulle inträffa om vi väljer att förändra
            vår grundläggande säkerhetspolitiska hållning, det vill säga bestämma
            oss för att bli medlem i Nato. Då blir det en helt annan diskussion.
          </note>
          <note>
            Finland har redan detta värdlandsavtal, och dessa scenarier som
            bland andra Björn Söder målar upp har icke inträffat i Finland.
            Där ser man inte värdlandsavtalet på detta sätt. Vi har där en
            praktisk realitet att analysera och värdera. Jag läste i mitt
            anförande upp ett avsnitt ur den finländska rapporten och analysen
            av ett eventuellt finskt Natomedlemskap. Jag kan bara konstatera
            vad som står där och att det har en helt annan dimension än vad
            som sägs här om vad ett värdlandsavtal skulle innebära.
          </note>
          <note type="speaker">
            Anf. 69 BJÖRN SÖDER (SD) replik:
          </note>
          <note>
            Fru talman! Försvarsministern får gärna reta mig, men det finska
            värdlandsavtalet är väl inte en direkt kopia av det svenska, eller
            tvärtom. De skiljer sig åt. Försvarsministern får gärna upplysa
            mig om jag har fel.
          </note>
          <note>
            Vi har haft en geopolitisk balans, en stabilitet, i detta område.
            Menar försvarsministern att detta inte kommer att rubbas av att
            vi upplåter vårt territorium till att upprätta Natobaser eller
            att vi har Natotrupper på svenskt territorium? Skulle det inte
            påverka den geopolitiska stabilitet som funnits i vårt närområde?
            Menar försvarsministern att det inte kommer att påverka över huvud
            taget? Det kommer alltså inga reaktioner från andra länder mot
            att Nato börjar närma sig dem och att vi upplåter mark?
          </note>
          <note>
            Vi talar inte bara om fredstid. Det är en sak att samöva i fredstid.
            Men nu handlar det även om ett läge där det blir mörkare, där
            vi kommer i skymningsläge och till sist kanske hamnar i en konfliktsituation.
            Menar försvarsministern att detta inte förändrar den geopolitiska
            stabiliteten i vårt närområde eller att Sverige inte utsätts för
            ett hot?
          </note>
          <note>
            Jag vet inte om försvarsministern var i kammaren tidigare när
            jag talade och då ställde några frågor. Kommer försvarsministern
            att kunna stå för sin sak och säga att vi inte tycker att det
            är läge för det om Nato befinner sig i en konfliktsituation och
            begär att få upprätta baser här? Eller kommer han att vika sig?
            Om han viker sig och det upprättas baser här: Tror försvarsministern
            att en angripande part då kommer att säga att man inte kommer
            att slå mot Sverige och de Natobaser som finns här för att vi
            är alliansfria?
          </note>
          <note>
            Försvarsministern har sagt att det är viktigt att behålla alliansfriheten,
            och den åsikten delar jag. Men menar försvarsministern att angripande
            länder kommer att säga att de inte slår mot Sverige för att vi
            är alliansfria och låter Natobaserna vara? Delar inte försvarsministern
            min uppfattning att dessa Natobaser också kommer att slås ut?
            Då har vi ett krig på svenskt territorium, och det drabbar svenska
            folket.
          </note>
          <note type="speaker">
            Anf. 70 Försvarsminister PETER HULTQVIST (S) replik:
          </note>
          <note>
            Fru talman! Ingen kan nog med kristallkulans säkerhet säga vad
            man exakt gör i ett skymningsläge eller en krissituation. Jag
            tror att varken Björn Söder eller jag kan säga det. Det gäller
            oavsett om vi har ett värdlandsavtal eller inte. Sådana kravbilder
            kan komma även utan värdlandsstödsavtal. Vad vi gör i en sådan
            situation beror alldeles på hur det hela sker i förhållande till
            vad vi betraktar som viktig svensk säkerhet.
          </note>
          <note>
            Jag står på den grund som Försvarsberedningen hade, nämligen
            att det är mycket osannolikt att ett land drabbas om det blir
            en konfliktsituation i vår del av Europa.
          </note>
          <note>
            Delar Björn Söder den uppfattningen? Om man anser att det är
            fler än ett land som drabbas kan det vara klokt att ha samarbeten
            mellan olika länder även under fredstida förhållanden. Då kan
            det också vara klokt att ha den här delen , eftersom vi har pågående
            övningsverksamhet och framtida övningsverksamhet som kommer att
            pågå.
          </note>
          <note>
            Vad att ge och ta emot i en krissituation faktiskt är vet man
            inte riktigt förrän man är där. Det som vi gjorde i förhållande
            till Frankrike är det mest praktiska utslag vi kan tala om i dag,
            för där har vi i alla fall ett konkret exempel. Vad det här sedan
            innebär i en civil eller militär kris i förhållande till det avtalet
            vet vi först när vi är där. För Sveriges del handlar det här alltså
            om att skapa handlingsfrihet inför ett kommande läge.
          </note>
          <note>
            Sedan måste en regering också besitta integritet och se till
            Sveriges grundläggande intressen i en sådan här krissituation.
            Men det handlar också om att värdera läget i förhållande till
            andra länder. Jag tror inte att det går att hantera situationen
            om man ser det här strikt isolationistiskt. Så var det inte heller
            under andra världskriget.
          </note>
          <note type="speaker">
            Anf. 71 ALLAN WIDMAN (L) replik:
          </note>
          <note>
            Fru talman! Under sitt anförande sa försvarsministern: Jag måste
            börja gräva där min företrädare stod. Han pekade på att 1,1 procent
            av bnp nu är avdelade för det militära försvaret.
          </note>
          <note>
            Med det försvarsbeslut som Peter Hultqvist är ansvarig för menar
            dock riksdagens utredningstjänst att vi faller under 1 procent
            i försvarsanslag redan om två år, och i mina ögon synes det inte
            som om utvecklingen går åt rätt håll.
          </note>
          <note>
            Emellertid har jag en fråga till försvarsministern. För några
            år sedan uttalade förutvarande överbefälhavaren generalen Sverker
            Göranson att han hade förmågan att försvara vårt land mot ett
            anfall i en riktning under en vecka. Förutsatt att han fick mer
            pengar 2015 skulle han klara av detta 2019. Efter detta uttalande
            har Ryssland accelererat sin upprustning år för år.
          </note>
          <note>
            Delar försvarsministern den förutvarande överbefälhavarens bedömning?
            Om så är fallet, vilka säkerhetspolitiska slutsatser är han beredd
            att dra av det?
          </note>
          <note type="speaker">
            Anf. 72 Försvarsminister PETER HULTQVIST (S) replik:
          </note>
          <note>
            Fru talman! När det gäller andel av bnp finns det också en relation
            i andel av bnp som är i förhållande till ekonomisk tillväxt. Hur
            en sådan här siffra ser ut beror alltså på hur den samlade ekonomin
            utvecklas.
          </note>
          <note>
            Vad jag vill koncentrera mig på nu är att försöka leverera för
            de här pengarna som riksdagen har tillfört, de h är 10,2 miljarderna
            plus de 5,5 miljarder som ligger kvar sedan tidigare. Det är det
            som är mitt fokus, och det är en oerhörd utmaning att genomföra
            det, för det handlar om materielsystem, övningar och en lång rad
            olika åtgärder som ska effektueras . Det har vi nu börjat med.
            Jag kan konstatera att jag u ppskattar den 70 ‑ procentiga majoritet
            som finns i riksdagen.
          </note>
          <note>
            När det gäller scenarier – en vecka, en riktning och så vidare
            – kan man måla upp många sådana för hur en eventuell konflikt
            kan se ut. Den konflikt som Widman resonerar kring var mycket
            koncentrerad till ett ställe och med en stor vapen- och högteknologisk
            insats. Det är inte säkert ett scenario kommer att se ut på det
            sättet. Vi måste alltså förbereda oss på olika typer av scenarier.
          </note>
          <note>
            Jag ska inte göra några spektakulära uttalanden om att vi klarar
            oss ett visst antal dagar eller veckor. Det beror på så oerhört
            mycket vad man klarar och inte klarar, och det beror också på
            hur andra nationer agerar i ett sådant sammanhang.
          </note>
          <note>
            Däremot kan jag konstatera att vi har en förbättringspotential,
            och det är den som vi nu försöker jobba med för att öka den militära
            förmågan enligt det riksdagsbeslut som har fattats i kombination
            med att fördjupa de olika samarbetena, varav värdlandsavtalsdiskussionen
            är ett.
          </note>
          <note type="speaker">
            Anf. 73 ALLAN WIDMAN (L) replik:
          </note>
          <note>
            Fru talman! Jag konstaterar att Peter Hultqvist inte säger emot
            den bedömning som generalen Göranson gjorde. Han fyller ut det
            hela och konstaterar att det handlade om mycket koncentrerade
            militära resurser med en hög teknologisk nivå och att det där
            då uppenbarligen kan bli utfallet.
          </note>
          <note>
            Men försvarsministern tog sig inte tid att svara på min fråga,
            nämligen vilka säkerhetspolitiska slutsatser han i så fall drar
            av detta. Jag hör hur försvarsministern gång på gång återkommer
            till ordet handlingsfrihet.
          </note>
          <note>
            Jag kan ställa frågan lite mer konkret: Vilken krigsplanläggning
            pågår mellan Sverige och Finland, i Nordefco och i EU? Det är
            ju där som Sverige för närvarande har sina nätverk. Svara gärna
            p å den frågan, försvarsministern!
          </note>
          <note>
            Om vi kan konstatera att det givet tillräcklig koncentration
            och hög militär teknologi stämmer som generalen Göranson säger,
            vilka är då de säkerhetspolitiska slutsatserna av detta?
          </note>
          <note>
            Det är riktigt att bnp-måttet är ett relativt mått, och det handlar
            alltid om hur mycket beprövad krigsduglig bekämpningsförmåga man
            kan krama ur varje krona i försvarsanslaget. Men jag vill ändå
            påminna försvarsministern om att det var han själv som använde
            bnp-måttet, och det är också det som används när man gör internationella
            jämförelser. Det anses mycket relevant.
          </note>
          <note>
            Fru talman! Jag upprepar min fråga. Vilka säkerhetspolitiska
            slutsatser drar Peter Hultqvist när han inte motsäger Sverker
            Göransons bedömning?
          </note>
          <note type="speaker">
            Anf. 74 Försvarsminister PETER HULTQVIST (S) replik:
          </note>
          <note>
            Fru talman! Jag specificerade summorna 10,2 miljarder plus 5,5
            miljarder i mitt förra inlägg . Jag har tidigare i dag gått igenom
            vad delar av försvarsbeslutet innebär rent materiellt och vad
            vi syftar till plus att det handlar om de fördjupade relationerna
            med andra länder. Det är det som är slutsatsen av Försvarsbe redningens
            arbete, och det är det som är slutsatsen av den inriktningsproposition
            som riksdagen med 70-procentig majoritet tog beslut om förra året.
            Det är alltså det som är den samlade bedömningen av läget nu.
          </note>
          <note>
            Det viktiga nu för mig är att försöka leverera det som riksdagen
            har beställt. Det är så man ska se det.
          </note>
          <note>
            När det gäller Sverige och Finland kan jag säga att jag träffade
            Finlands försvarsminister så sent som i går. Vi diskuterade också
            de delar i sam ­ arbetet som är sekretessbelagda, och det är ingenting
            som jag kan stå här och redovisa eller ha några öppna funderingar
            kring. Tyvärr kan jag alltså inte gå längre.
          </note>
          <note>
            Det är lika svårt att säga någonting om vad det är för typ av
            planeringsarbete när det gäller den här dimensionen vi bedriver
            inom svensk försvarsmakt. Det jag däremot kan konstatera är att
            vi på den europeiska nivån i alla fall nu har aktiverat punkt
            42.7 vid ett tillfälle inom ramen för EU och visat att vi är beredda
            att göra någonting när ett land åberopar den klausulen.
          </note>
          <note>
            Jag kan tyvärr inte här röra mig in i den sfär som är sekretessbelagd
            i militära sammanhang. Jag tror att även Widman känner att det
            kanske vore en överloppsgärning i sammanhanget.
          </note>
          <note type="speaker">
            Anf. 75 MIKAEL OSCARSSON (KD) replik:
          </note>
          <note>
            Fru talman! Försvarsministern tecknar under sitt ganska långa
            anförande en mycket mörk bild om det som händer i Ukraina, de
            avslagna transpondrarna och agerandet i luftrummet med ryska plan
            som flyger väldigt nära svenska plan. Jag skriver under på den
            verklighetsbeskrivningen och på att läget är allvarligt.
          </note>
          <note>
            Det är bra att försvarsministern är tydlig med att solidaritetsförklaringen
            ligger fast. Vi kommer inte att vara neutrala om ett grannland
            attackeras, och vi förväntar oss motsvarande hjälp.
          </note>
          <note>
            Det är också bra att värdlandsavtalet beskrivs som något som
            inte är dramatiskt utan någonting naturligt och någonting som
            vi kom överens om i Försvarsbe redningen. Det är också naturligt
            när man tänker på att vi nu är ett av de mest aktiva Natopartnerländerna.
            Vi är med i Nato Response Force. I dag eller förhoppningsvis i
            närtid kommer värdlandsavtalet på plats. Men sedan är det stopp.
          </note>
          <note>
            Den fråga som jag framförde från talarstolen var: Vad är det
            bärande argumentet och syftet med att vara alliansfri eller allianslös
            när vi inte längre har som målsättning att vara neutrala i krig?
            Vi har ju sedan länge tagit ställning för att vi inte kommer att
            vara neutrala.
          </note>
          <note>
            Då är den fråga som jag vill ställa och ge försvarsministern
            chansen att svara på: Vad syftar då vår allianslöshet till, när
            detta är borta?
          </note>
          <note type="speaker">
            Anf. 76 Försvarsminister PETER HULTQVIST (S) replik:
          </note>
          <note>
            Fru talman! Jag använder uttrycket ”militär alliansfrihet” –
            det är Sveriges officiella beteckning, inte något annat.
          </note>
          <note>
            Jag har i mitt inledningsanförande redogjort bland annat för
            hur jag ser på värdlandsavtalet, och jag har också redogjort för
            hur man i den finska rapporten om Nato värderar vad det skulle
            innebära om man skulle gå den vägen i Finland. Jag har inte själv
            tagit ställning till innehållet, utan jag bara konstaterar att
            det är så man ser det.
          </note>
          <note>
            Vi vill göra markeringen att Sverige i grunden har hållningen
            att vilja bidra långsiktigt till stabilitet i vårt närområde.
            Vi ser inte att en förändrad säkerhetspolitisk doktrin är det
            som i första hand leder till stabilitet. Det skulle kunna leda
            till att man omvärderade vår grundläggande position och läget
            i Norden på ett sådant sätt att vi riskerar att få ett hårdare
            klimat här.
          </note>
          <note>
            Genom att samarbeta med andra på bilateral eller multilateral
            organisationsmässig grund gör vi samarbeten som visar att vi utifrån
            en militär alliansfrihet tar situationen på djupaste allvar och
            på det sättet aktivt, utifrån den positionen, fördjupar och bidrar
            till den stabilitet som är nödvändig.
          </note>
          <note>
            Jag upplever att vår hållning är respekterad av alla partner
            som vi har och att man ser positivt på det vi försöker göra i
            olika sammanhang, att vi bidrar på ett konstruktivt och positivt
            sätt. Skulle däremot Finland och Sverige bryta den säkerhetspolitiska
            doktrin och grund som vi har tror jag att vi får ett helt annat
            läge i vår del av Europa. Det är väl där som en av skillnaderna
            i vårt synsätt finns.
          </note>
          <note type="speaker">
            Anf. 77 MIKAEL OSCARSSON (KD) replik:
          </note>
          <note>
            Fru talman! Från Kristdemokraternas håll är det tydligt att vi
            tror att vi skulle öka säkerheten radikalt om Sverige blev en
            fullvärdig medlem i Nato. Det skulle minska Rysslands lust – om
            man får uttrycka det så – till äventyrligheter i Östersjön. Det
            skulle stärka säkerheten för Sverige men också för Baltikum. Det
            skulle möjliggöra att Nato kunde försvara Baltikum på det sätt
            som krävs.
          </note>
          <note>
            Sedan finns det en viktig fråga. Vad är syftet med att vara alliansfri
            eller allianslös om vi ändå inte ska vara neutrala i krig? Vi
            har också en fråga som framkom tidigare. Förra ÖB var mycket tydlig
            med att vi klarar oss en vecka, om han skulle få alla pengar som
            han ville ha 2019. Om ett angrepp skulle ske i närtid – arméchefen
            säger att vi skulle kunna vara i krig om några år – skulle vi
            förmodligen klara oss mycket sämre. Då är frågan: Vem är det som
            då ska komma till vår hjälp om en, två eller tre dagar ? Vem är
            det som ska hjälpa oss om vi själva klarar oss så kort tid?
          </note>
          <note>
            Vi satsar nu på försvaret, som försvarsministern helt riktigt
            är inne på. Men om vi ändå ska ha som målsättning att klara oss
            själva, då räcker det inte – inte alls – utan vi måste gå tillbaka
            till helt andra summor om vi ska tänka oss att vi i Sverige ska
            klara oss själva.
          </note>
          <note>
            När jag gjorde värnplikten 1990 satsade vi 2,5 procent av bnp.
            Är det sådana summor som vi måste upp till om vi ska kunna leverera
            trygghet till svenska folket, om vi fortsättningsvis ska kunna
            stå alliansfria eller allianslösa, vilket försvarsministern väljer
            att kalla det?
          </note>
          <note type="speaker">
            Anf. 78 Försvarsminister PETER HULTQVIST (S) replik:
          </note>
          <note>
            Fru talman! Det som saknas i Oscarssons resonemang är helt och
            hållet hur man bygger en strategi för att undvika och minimera
            konflikter i vårt närområde. Kan Sverige spela någon roll där?
            Kan vi spela en roll där tillsammans med Finland? Oscarsson verkar
            inte tro att det över huvud taget påverkar omvärlden om vi byter
            säkerhetspolitisk doktrin. Jag menar att ett byte av säkerhetspolitisk
            doktrin är ett så pass grundläggande beslut att det påverkar.
          </note>
          <note>
            Däremot är den linje som vi nu har valt – utifrån den geografi
            som vi befinner oss i – en mer begåvad linje med utgångspunkt
            från det stabiliserande, fredsbevarande, långsiktiga perspektivet
            att undvika konflikt. Samtidigt bygger vi relationer med andra.
            Vi går mycket långt med Finland, där vi också förbereder scenarier
            bortom fredstida förhållanden.
          </note>
          <note>
            Vi finns med i de internationella sammanhangen. Vi konstaterar
            också att om det möjligen händer något i vår del av Europa tror
            vi inte att det drabbar bara ett land. Men hur vi agerar i ett
            sådant läge får vi ta ställning till i det sammanhanget.
          </note>
          <note>
            Vi måste också se det förebyggande och stabiliserande perspektivet.
            Skulle vi exempelvis gå med i Nato ska man ha klart för sig att
            det skulle sätta Finland under mycket stark press och i en svår
            situation.
          </note>
          <note>
            Vi kan inte bara tänka nationellt, utan vi måste tänka betydligt
            bredare och med bredare effekt. När vi funderar på detta – och
            som vi har agerat både i Försvarsberedningen och i andra sammanhang
            – vill vi verkligen betona det förebyggande perspektivet.
          </note>
          <note>
            Då vill jag slutligen säga: Värdlandsavtalet kan ha en positiv
            effekt i det sammanhanget, men Natomedlemskapet tror jag inte
            har det.
          </note>
          <note type="speaker">
            Anf. 79 KERSTIN LUNDGREN (C) replik:
          </note>
          <note>
            Fru talman! Försvarsministern sa just att han inte trodde att
            ett Natomedlemskap skulle ha en positiv effekt på vår säkerhet.
          </note>
          <note>
            Jag hörde försvarsministern citera den finska Natoutredningen.
            Det var i mina öron lite spännande. Den innehåller ju flera sidor.
            Det är bra att vi har fått en utredning, för försvarsministern
            vill tydligt inte ha en egen utredning, så därför måste vi hänvisa
            till den finska.
          </note>
          <note>
            Jag läser i den: ”Medlemskap i Nato skulle uppenbarligen stärka
            Finlands direkta säkerhet eftersom landet då omfattas av säkerhetsgarantierna
            enligt artikel 5 samtidigt som medlemskapet starkare avskräcker
            från möjliga anfall mot landet.” Jag läser vidare: ”Någon öppen
            konflikt skulle inte … följa, eftersom Ryssland vore medvetet
            om att alla övergrepp skulle leda till att hela alliansen reagerar.”
          </note>
          <note>
            Då undrar jag: Innebär inte detta en strategi för att höja trösklarna
            och höja säkerheten för både Finland och oss? I stället för att
            arbeta med ryska dockor, där olika delar så att säga läggs i varandra,
            vore detta att skapa en tydlighet för alla.
          </note>
          <note>
            Jag skulle vilja höra vad försvarsministern säger om detta. Detta
            står på s. 47, om vi ska prata hänvisningar.
          </note>
          <note>
            Sedan kommer jag tillbaka till vilken analys försvarsministern
            gör av att delar av hans underlag för alliansfrihetsresonemanget
            nu uppenbarligen viker av.
          </note>
          <note type="speaker">
            Anf. 80 Försvarsminister PETER HULTQVIST (S) replik:
          </note>
          <note>
            Fru talman! Jag kan konstatera att rapporten från utredningsgruppen,
            som inte uttrycker den finska regeringens slutliga uppfattning,
            inte kommer med något slutligt förordande av vare sig det ena
            eller det andra. Jag bara relaterar till den riksdagsdebatt som
            har förts här, där man talade om geopolitiska effekter i händelse
            av att vi skulle skriva ett värdlandsavtal. Jag menar att de saker
            som man har sagt här i kammaren när det gäller geopolitiska effekter
            är betydligt överdrivna.
          </note>
          <note>
            När det däremot gäller ett Natomedlemskap relaterar jag till
            vad som står i den finska rapporten. Det är det senaste som har
            kommit. Det är en mycket intressant analys som de gör. Den visar
            att det inte är en helt enkel process som inte i någon mening
            kommer att påverka omgivningen.
          </note>
          <note>
            När det gäller den analys som vi har gjort bygger den på det
            resonemang som vi har fört i Försvarsberedningen om den strategi
            som Sverige bör ha. Det är ju ökad militär förmåga och fördjupat
            samarbete av den här typen. På det sättet bidrar vi till stabiliteten.
          </note>
          <note>
            Sedan har vi inte varit helt överens i Försvarsberedningen om
            själva Natomedlemskapsfrågan. Jag kan bara konstatera att den
            utredning som Bringeus nu genomför bygger på att vi inte vill
            ge en signal om att den svenska militära alliansfriheten och den
            grundläggande säkerhetspolitiska doktrinen är under förändring,
            särskilt med tanke på att vi lever i en så orolig tid i dag. Då
            är stabiliteten och förutsägbarheten väldigt viktiga. Då tycker
            vi att det är oerhört väsentligt att Sverige visar stabilitet
            och långsiktig förutsägbarhet.
          </note>
          <note>
            Vi har samma politiska grund som den finska regeringen. Tillsammans
            med vår statsminister har man markerat att Natomedlemskap inte
            är aktuellt.
          </note>
          <note type="speaker">
            Anf. 81 KERSTIN LUNDGREN (C) replik:
          </note>
          <note>
            Fru talman! Ja, det är en intressant utredning om Nato som har
            kommit från Finland. Jag har läst den mycket noga. Det hade ju
            varit bra om man hade tittat på de frågorna från svensk horisont.
            Då hade inte frågan om alliansfrihet och konsekvenserna av en
            alternativ väg behövt hänvisas till den finska bedömningen.
          </note>
          <note>
            Jag delar försvarsministerns uppfattning att de geopolitiska
            effekterna av värdlandsavtalet är mycket överdrivna. Min fråga
            blir då: Är det inte så att försvarsministerns syn på de geopolitiska
            effekterna av ett Natomedlemskap är mycket överdrivna – detta
            med tanke på det som står i den finska utredningen?
          </note>
          <note>
            Fru talman! Ibland hänvisar man till alliansfrihet och ibland
            till militär alliansfrihet. När jag lyssnar på debatten uppfattar
            jag det så att bilden av att det som är den militära alliansfriheten
            och alliansfriheten är lite olika i de partier som står bakom
            den linjen. Socialdemokraterna företräder försvarsministern, och
            Miljöpartiet – den andra delen av regeringen – har uppenbarligen
            en annan bild. Man uppfattar det ju så att värdlandsavtalet innebär
            ett hot mot alliansfriheten.
          </note>
          <note>
            Det är alldeles uppenbart att också de andra två stödpartierna
            här i riksdagen, Vänsterpartiet och Sverigedemokraterna, anser
            att det är ett hot mot alliansfriheten såsom de tolkar den. Då
            vore det spännande att höra om inte försvarsministern uppfattar
            att det är en svaghet i svensk säkerhetspolitik att vi inte har
            en entydig tolkning av vad detta innebär och att vi inte har en
            samsyn om Nato över blockgränserna.
          </note>
          <note type="speaker">
            Anf. 82 Försvarsminister PETER HULTQVIST (S) replik:
          </note>
          <note>
            Fru talman! Jag tycker att det finns en klokskap i den finska
            rapporten när man säger att det sällan sker att små länder ändrar
            huvudlinjerna i sin utrikespolitik. De är mer beroende av kontinuitet
            än större makter. I den analysen ingår ju detta med långsiktighet,
            stabilitet, kontinuitet och respekt för folkrätten, för suveränitet
            samt ett förutsägbart och stabilt agerande.
          </note>
          <note>
            Om man skulle byta säkerhetspolitisk doktrin, särskilt i en tid
            fylld av oro, rubbar det den här typen av balanser. Då kan man
            inte ignorera det som står här och som jag nyss redogjorde för.
            Det står att det skulle innebära en mycket stor förändring, man
            skulle ta skada och den politiska reaktionen skulle blir skarp.
            Man skulle få en ökad benägenhet att skapa problem, öka trycket
            vid gränsen och så vidare. Det tas upp massor av sådana saker.
            Det bör man ha med i den här analysen, och sedan får man värdera
            det på olika håll.
          </note>
          <note>
            Regeringens ingång i detta som kommer att ligga fast är alltså
            förutsägbarhet och stabilitet från svensk sida. Det gäller däremot
            inte naivitet. Naivitet skulle vi präglas av om vi inte kunde
            se det som sker i vårt närområde, om vi inte vidtog åtgärder i
            form av militär förmåga, om vi inte orkade med och inte vågade
            ha ett fördjupat samarbete med andra. Då skulle vi inte ta den
            säkerhetspolitiska situationen på allvar.
          </note>
          <note>
            I det här fallet är jag nog en rätt så konservativ person. Genom
            att manövrera långsiktig t , försiktigt, men stabilt med en tydlig
            analys bidrar vi på bästa sätt till fred och säkerhet. Inga tvära
            kast i säkerhetspolitiken!
          </note>
          <note type="speaker">
            Anf. 83 STIG HENRIKSSON (V) replik:
          </note>
          <note>
            Fru talman! Jag har funderat på om jag kan sammanfatta det ganska
            långa inlägget. Jag har förstått det så att om vi kritiker till
            avtalet inte har helt fel är alternativet att vi nästan lånar
            oss till ryssens desinformationsarbete. Det känns som lite hårda
            ord.
          </note>
          <note>
            Ibland är det här avtalet så viktigt att det ska gå igenom till
            varje pris, oavsett vad väljare, medlemmar och andra tycker. Å
            andra sidan kommer det inte att göra just någon skillnad mot hur
            det är i dag, säger man. Det är lite svårt att få ihop den bilden.
          </note>
          <note>
            Nåväl, jag tycker ändå att det finns några skrivningar i värdlandsavtalet
            som kan vara värda att få försvarsministerns kommentar om.
          </note>
          <note>
            I avtalet står det att det är avsett att användas över hela skalan
            av situa ­ tioner då Sverige kan komma att ta emot Natos militära
            stöd, det vill säga såväl i fredstid som i kriser, krig i Sverige
            eller i närområdet – fortsättning 2.1 – under Natoledd militärverksamhet.
            Detta är ju vad avtalet handlar om. Är det verkligen säkert att
            vårt deltagande i eventuella operationer i vårt närområde – hur
            stort det nu må beräknas vara – eller i krig som vi inte har valt
            själva att delta i eller anser vara önskvärda höjer Sveriges säkerhet?
            Jag är väldigt skeptisk till det.
          </note>
          <note>
            Det står ju också i värdlandsavtalet att det inkluderar angrepp
            på tredje part. Naturligtvis måste vi bjuda in Nato. Det är ingenting
            som vi behöver diskutera. Snarare gäller det hur mycket som är
            formellt av detta. Det finns ju maktpolitiska realiteter också.
            Har vi gjort i ordning gästrummet, bäddat sängen, ordnat med kylskåp
            och eluttag är det lite svårare att svara nej när någon knackar
            på.
          </note>
          <note type="speaker">
            Anf. 84 Försvarsminister PETER HULTQVIST (S) replik:
          </note>
          <note>
            Fru talman! För mig är det här inte fråga om att bädda gästrum,
            erbjuda något skafferi eller ha någon sorts restaurangverksamhet.
            Här utgår man från realiteter i vår nära omvärld.
          </note>
          <note>
            Jag kan bara konstatera att det som sker ha r skett på Krim.
            Det som sker i Östersjöområdet med övningar och underrättelser
            sker. De baserna som öppnas sker tydligen. Det är ingenting som
            man behöver värdera i någon djupare mening. Dessutom är det fakta.
          </note>
          <note>
            Detta med Daish i förhållande till Frankrike och attentaten skedde.
            Det var ingenting som vi var förberedda på, m en när Frankrike
            åberopade 42.7 enlig Lissabonfördraget , då ställde vi alla EU-länder
            upp på ett eller annat sätt, och det har vi ju hanterat här i
            riksdagen.
          </note>
          <note>
            Hur en eventuell kris ser ut är väldigt svårt att veta i förväg.
            Därför är det så oerhört svårt att veta exakt hur skafferiet ska
            se ut. Det som man kan göra är att förbereda sig så gott man kan
            och utifrån det fatta kloka beslut.
          </note>
          <note>
            Oavsett om vi har det här avtalet eller inte och det blir en
            kris i vår del av Europa måste vi på ett eller annat sätt ta ställning
            till hur vi ska agera. Vi kommer då att finna att vi i någon mening
            är beroende av varandra för att klara av en sådan situation. Med
            det här avtalet får vi möjligheter att förbereda oss på den typen
            av situationer tillsammans med andra demokratiska länder.
          </note>
          <note>
            Man ska nog inte underskatta styrkan i en svensk inbjudan. Det
            är ju markeringen av den nationella suveräniteten. Men vi ska
            inte heller underskatta att det bedrivs och kommer att bedrivas
            en övningsverksamhet. Det handlar om att underlätta en verksamhet
            som faktiskt redan pågår, som kommer att pågå och som har ett
            brett stöd i riksdagen.
          </note>
          <note type="speaker">
            Anf. 85 STIG HENRIKSSON (V) replik:
          </note>
          <note>
            Fru talman! Vi delar kritiken mot agerandet från Putinregimen
            på Krim och i Ukraina. Men vi delar inte slutsatsen att Sverige
            skulle stå näst i tur, att detta på allvar hotar Sveriges säkerhet.
            Det är det som den här debatten om värdlandsavtalets vara eller
            icke vara borde handla om. Så kan man rimligen inte få till det
            om man inte tänjer väldigt mycket på argumenten.
          </note>
          <note>
            När det gäller kärnvapen har ministern tidigare hänvisat till
            en lag som inte finns. Min fundering är fortfarande: Varför står
            detta med kärnvapen inte i avtalet? Att vi har gjort ensidiga
            deklarationer i olika sammanhang brukar inte väga så tungt när
            det verkligen gäller.
          </note>
          <note>
            Det är ingen som har sagt att det med omedelbar verkan kommer
            att placeras ut kärnvapen, inte vad jag har hört i alla fall.
            Men det är också så att icke-spridningsavtalet, som försvarsministern
            refererar till, inte har hindrat USA från att placera ut kärnvapen
            i fem av Natoländerna. Man anser själv att det inte strider mot
            icke-spridningsavtalet, vilket är något omtvistat. Varför skulle
            inte vi kunna vara det sjätte?
          </note>
          <note>
            I värdlandsavtalet står det ingenting om kärnvapen, säger försvarsministern
            ibland lite irriterat. Nej, precis, och det är det kritiken gäller.
            Det borde stå i avtalet, för det är den hårda kärnan. Vi borde,
            tycker jag, ändra svensk lag så att den motsvarar finländsk lag
            där det otvetydigt står att det är förbjudet att föra in kärnvapen
            i Finland. Då har vi åtminstone det på plats.
          </note>
          <note>
            Sedan måste vi naturligtvis kontrollera efterlevnaden. Om man
            inte gör det är det ingen idé att ha en lagstiftning. Det gäller
            i alla sammanhang.
          </note>
          <note>
            I Natos doktrin ingår användning av kärnvapen, och det ingår
            i värdlandsavtalet att vi ska följa Natos doktrin. Det står i
            avtalet. Är det inte dags för en svensk lag på området?
          </note>
          <note type="speaker">
            Anf. 86 Försvarsminister PETER HULTQVIST (S) replik:
          </note>
          <note>
            Fru talman! Det här avtalet berör inte kärnvapen, vilket jag
            nu sagt för jag vet inte vilken gång i ordningen. Det handlar
            om att förbereda och genomföra befintlig och kommande övningsverksamhet.
            Det handlar också om att förbereda för att ge och ta emot hjälp
            i en eventuell kris.
          </note>
          <note>
            I en interpellation som Stig Henriksson tidigare ställt till
            mig skriver han att jag skulle ha ”hänvisat till att lagen (1984:3)
            om kärnteknisk verksamhet förbjuder kärnvapen på svenskt territorium
            ”. Men jag har inte sagt att lagen om kärnteknisk verksamhet förbjuder
            kärnvapen på svenskt territorium . Det jag har yttrat, närmare
            bestämt i svaret på en skriftlig fråga om vad jag gjort för att
            försäkra mig om att B52-plan inte skulle bära kärnvapen i samband
            med övningar med Baltops på svenskt territorium, är att det inte
            är förenligt med lagen om kärnteknisk verksamhet att utan tillstånd
            föra in sådan last på svenskt territorium .
          </note>
          <note>
            En svensk hållning är att kärnvapen inte får placeras på svenskt
            territorium. Detta har Sverige tydligt markerat för omvärlden
            i decennier. Vår svenska position är att inte förvärva kärnvapen
            och att inte tillåta sådana vapen att placeras på svenskt territorium
            eller medföras av gästande utländska stridskrafter vid besök.
            Det har förmedlats i många olika sammanhang, bland annat i FN:s
            generalförsamling.
          </note>
          <note>
            Det är också så att vi har skrivit under icke-spridningsavtalet,
            och det följer vi. En gästande stat är folkrättsligt förpliktad
            att följa de villkor som Sverige uppställer vid besök. Det följer
            bland annat av den folkrättsliga suveränitetsprincipen. Vi har
            den typen av regleringar som vi arbetar utifrån.
          </note>
          <note>
            Vi kommer nog aldrig att bli överens i den här frågan. Jag har
            inga ambitioner på den punkten. Men vi har klargjort våra respektive
            ståndpunkter. I en demokrati får man ha olika uppfattningar.
          </note>
          <note>
            När det gäller frågan om ett militärt hot mot Sverige kan jag
            säga att jag inte har använt den typen av formulering. Jag står
            på inriktningspropositionens och Försvarsberedningens grund. Det
            handlar om att det kan inträffa en konflikt där vi är fler som
            är inblandade.
          </note>
          <note type="speaker">
            Anf. 87 KENNETH G FORSLUND (S):
          </note>
          <note>
            Fru talman! Vi kan utan omsvep konstatera att det tveklöst är
            många i Sverige som inte känner till vad värdlandsavtalet innehåller.
            Och när människor inte vet innehållet i ett avtal som man för
            debatt om finns det självklart en frestelse och en möjlighet att
            börja påstå saker, att skarva ihop saker och kanske till och med
            att skrämmas om saker. Det kan vara så att personer som är emot
            ett Natomedlemskap påstår att det här för Sverige närmare Nato
            och egentligen är ett slags medlemskap, likaväl som vi ibland
            kan höra personer som är för ett Natomedlemskap säga: Nu när vi
            går så här långt kan vi lika gärna ta steget fullt ut och gå med
            i Nato.
          </note>
          <note>
            Jag och Socialdemokraterna är mot ett Natomedlemskap. Vi skulle
            inte föreslå ett beslut i den här kammaren som skulle innebära
            något slags halvt steg in i Nato. Det är inte det som det här
            handlar om. Det här handlar om att reglera övningsverksamhet och
            i värsta fall behöva ge eller ta emot hjälp i händelse av en konflikt.
            Det är inte saker som vi inte gör i dag men som vi skulle komma
            att göra i framtiden med värdlandsavtalet. Det här är ramlagstiftning
            som reglerar de praktiska frågorna runt hur saker ska gå till.
            Det är ett avtal som gör att vi får en enklare hantering av allt
            det som inte är militärt i en militär övning.
          </note>
          <note>
            I sak är det inget nytt som vi ska göra i och med värdlandsavtalet.
            Sverige genomför både självt och tillsammans med många andra länder
            ett stort antal övningar i olika storlekar och med olika inriktning
            under ett vanligt år. Det övningsarbetet kommer att fortsätta,
            vare sig vi har ett värdlandsavtal eller inte. Frågan är då: Vad
            är det vi ska lägga tid på? Ska vi lägga tid på administration
            kring övningarna, eller är det bättre att vi ägnar politisk tid
            åt att överväga om det faktiskt är övningar vi vill bjuda in till
            eller delta i? Jag tycker att det senare är det rimliga. Därför
            är det viktigt att ha det här värdlandsavtalet.
          </note>
          <note>
            Vi har hört Stig Henriksson ifrågasätta varför det är så viktigt
            att det ska gå så fort om avtalet nu inte förändrar någonting.
            Ja, om man tycker att någonting som undertecknades kort före valet
            2014 och som beslutas nu går fort kan det ju vara en illustration
            av hur snabbt man är van att göra saker. Men jag tycker inte att
            det går fort. Det har funnits goda och många möjligheter att ta
            del av avtalets innehåll för dem som verkligen vill sätta sig
            in i det och läsa vad det står där och inte bara gå på olika mer
            eller mindre påhittade påståenden som förekommer i debatten.
          </note>
          <note>
            Det är viktigt för Sverige att ha värdlandsavtalet. Det är en
            viktig kugge i den mångfald av alternativ vi ska ha för vårt försvar
            och för vår säkerhetspolitik. Vi har samarbeten kring försvarsaktiviteter
            med Finland och övriga Norden, med EU och med olika andra enskilda
            länder, exempelvis Polen. Det här är ytterligare en bricka i denna
            mosaik av samarbetsmöjligheter, som bygger en handlingsfrihet
            för Sverige för den händelse att det värsta skulle hända i form
            av en uppblossande konflikt i vårt land eller i vår direkta närhet.
          </note>
          <note>
            Det är bra med debatt och ökad kunskap om säkerhetspolitiken
            i allmänhet och värdlandsavtalet i synnerhet. Men det är också
            bra, fru talman, om debatten är faktabaserad och inte baserad
            på fantasifoster eller rent önsketänkande. Det blir inte bättre
            om man som Mikael Oscarsson fokuserar helt på att det här skulle
            vara något slags förstadium till ett Natomedlemskap. Det spelar
            bara Stig Henriksson och andra motståndare i händerna. Jag har
            svårt att förstå att man inte ser det och drar konsekvenserna
            av det.
          </note>
          <note>
            Låt oss i stället fortsätta debatten om vad det här avtalet egentligen
            innehåller och vad det egentligen syftar till! Sedan, när det
            är på plats, har vi möjlighet att diskutera ordentligt vilka övningar
            det är som vi ska delta i och inte delta i. Det vore det sakliga
            förhållningssättet till de här frågorna.
          </note>
          <note>
            Med detta, fru talman, vill jag yrka bifall till förslaget i
            betänkandet om att anta värdlandsavtalet.
          </note>
          <note type="speaker">
            Anf. 88 ALLAN WIDMAN (L) replik:
          </note>
          <note>
            Fru talman! Det har talats mycket om hur många gånger ordet ”kärnvapen”
            förekommer i olika politiska dokument på vårt politikområde. Ibland
            har jag funderat på hur många gånger begreppet ”militär alliansfrihet”
            förekommit i den här debatten. Det är ett antal gånger. När jag
            hör Kenneth G Forslund säga att det här avtalet bland annat går
            ut på att i händelse av kris eller krig kunna förbereda för militär
            hjälp från försvarsalliansen Nato undrar jag: Är det verkligen
            Socialdemokraternas bestä mda uppfattning, och är det väl analyserat,
            att man kan förena den typen av förberedelser med att samtidigt
            hävda en absolut militär alliansfrihet?
          </note>
          <note>
            Det är inte så att ni bara går dithän utan ni går ännu längre.
            Ni säger att det är fråga om teknikaliteter. Ni säger att det
            inte finns någon säkerhetspolitisk signaleffekt i att vi förbereder
            oss för att kunna ta emot hjälp från en militärallians vid kris
            eller krig.
          </note>
          <note>
            Jag vore mycket tacksam, fru talman, om Kenneth G Forslund kunde
            elaborera hur han tänker om detta.
          </note>
          <note type="speaker">
            Anf. 89 KENNETH G FORSLUND (S) replik:
          </note>
          <note>
            Fru talman! Tack, Allan Widman, för en mycket relevant fråga
            ! Var går gränserna i detta sammanhang? Det är en högst relevant
            fråga.
          </note>
          <note>
            Jag tror att Allan Widman delar uppfattningen om nyttan av att
            Sverige har ett antal olika alternativ. Då finns också alternativet
            att i det värsta av lägen kunna ta hjälp av Nato, men framför
            allt att i normalläget öva tillsammans med Nato. Huvudalternativet
            är övningsverksamheten. Det är förhoppningsvis inte någon av oss
            som står och hoppas på att Sverige ska dras in i en konflikt där
            vi hamnar i ett skarpt läge.
          </note>
          <note>
            Övningsverksamheten är det centrala. För den svenska försvarsmakten
            är det viktigt att kunna öva med olika länder och organisationer
            därför att det utvecklar kapaciteten och förmågan. Den utvecklingen
            och övningen behöver vi för att hålla en god beredskap i landet
            och för att klara olika arbetsuppgifter i den händelse det är
            vårt egets lands säkerhet som är hotad eller Sverige ska delta
            i andra operationer, exempelvis FN-mandaterade operationer i andra
            delar av världen.
          </note>
          <note type="speaker">
            Anf. 90 ALLAN WIDMAN (L) replik:
          </note>
          <note>
            Fru talman! Nu säger Kenneth G Forslund att det är bra med ett
            stort antal alternativ när man spelar ut sin säkerhetspolitik.
            Jag kan inte direkt motsäga det, men ibland inträffar saker och
            ting. De kan ske plötsligt och med en oerhört stark effekt. Då
            är det inte bara viktigt att ha många alternativ utan jag tror
            också att det är viktigt att på något sätt ha låst och förberett
            de olika alternativen. Det är där jag anser att värdlandsavtalet,
            trots sin säkerhetspolitiska signaleffekt, inte fullt ut täcker
            våra behov.
          </note>
          <note>
            Jag tycker att Kenneth G Forslund missar – och det har jag sagt
            flera gånger i debatten i dag – att värdlandsavtal kan vara första
            steget till ett Natomedlemskap. Jag försökte i mitt anförande
            peka på hur otroligt många steg vi har tagit på vägen. Det är
            inte alls det första steget, men möjligen det sista steget. Det
            är det som är kvar som Sverige kan delta i utan att vara medlem
            – åtminstone tills Nato hittar på någon ny samarbetsform som blir
            ännu mer exklusiv.
          </note>
          <note>
            Ser inte Kenneth G Forslund hela sammanhanget? Om man sätter
            på sig de ryska glasögonen och tittar på den säkerhetspolitiska
            historien under 90-talet, 00-talet och 10 ­ -talet i Sverige,
            förstår inte då Kenneth G Forslund att omvärlden börjar fundera
            över om Sverige verkligen har en trovärdig militär alliansfrihet
            eller inte?
          </note>
          <note type="speaker">
            Anf. 91 KENNETH G FORSLUND (S) replik:
          </note>
          <note>
            Fru talman! Allan Widman talar här om att ha alternativen väl
            förberedda. Han syftar naturligtvis på att han har uppfattningen
            att Sverige borde gå med i Nato. Jag är inte så säker på att man
            kan dra en entydig slutsats av att man ens då är väl förberedd.
            Jag tror inte att Natos svar är alldeles givet. Vi har sett ett
            antal olika situationer genom historien där man bland de stater
            som är medlemmar av olika skäl har valt att inte använda Nato.
          </note>
          <note>
            Jag tror inte att man kan ta det för givet. Det är en av svagheterna
            i det resonemang som Folkpartiet och andra partier förespråkar.
            Liberalerna! Förlåt, fru talman och Allan Widman. Jag får väl
            lägga en peng i den där burken som ni har på Liberalernas kansli.
          </note>
          <note>
            Fru talman! Att utgå från att Nato skulle vara ett slags försäkringslösning
            och att det då finns en automatisk hjälp riskerar att bli en falsk
            trygghet. Jag är bestämd i uppfattningen att försvaret av Sverige
            i första hand måste skötas av Sverige i alla lägen vare sig vi
            är med i Nato eller inte. Det är det som vi förfogar över och
            det är det som vi kan fatta beslut om. Allt annat går inte att
            hundraprocentigt förutse.
          </note>
          <note>
            Att då ändå ha övningar och samverkan är klokt. Det här är den
            organisation i världen som är mest avancerad i sammanhanget, som
            har mest kunskaper och resurser. Det vore oklokt av Sverige att
            inte ta del av den kunskapen och de möjligheterna. Därför är värdlandsavtalet
            och annan samverkan med Nato bra.
          </note>
          <note>
            Jag kan konstatera att varje gång vi fattar beslut om olika samverkan
            mellan Sverige och Nato hör man från Natoförespråkarna att det
            sista steget nu tas.
          </note>
          <note type="speaker">
            Anf. 92 STIG HENRIKSSON (V) replik:
          </note>
          <note>
            Fru talman! Hur var det nu? Vi som är skeptiska påstås skarva
            ihop och skrämmas, sa Kenneth G Forslund i sitt inlägg – utan
            närmare specifika ­ tion, men man får väl känna sig träffad eftersom
            det tycks täcka in alla kritiker av värdlandsavtalet. Kenneth
            G Forslund sa sedan att fakta ska spridas, att det handlar om
            övning och att kunna ge eller ta emot hjälp. Om det vore så enkelt!
          </note>
          <note>
            Låt mig än en gång återge vad som framgår av värdlandsavtalet.
            Det ska användas i fredstid, till exempel vid övningar, vid kriser,
            krig i Sverige eller i närområdet. Under 2.1 framgår det att det
            är fråga om Natoledd militär verksamhet. Under punkt 1.2 framgår
            att Natoverksamhet som ska kunna bedrivas från Sverige inkluderar
            angrepp på tredje part.
          </note>
          <note>
            Det här är lite annorlunda än att säga att värdlandsavtalet handlar
            om övningar och att förbereda för att ge och ta emot hjälp. Det
            är något mer krigiskt. Varför pratar man inte om de sakerna som
            borde vara så mycket viktigare än vem som ska betala utländska
            militärers tandläkarräkningar?
          </note>
          <note>
            Nej, det här har inte gått fort. Men det kanske finns något i
            processen som gör att många upplever det så, bland annat tre tunga
            socialdemokratiska partidistrikt som vill skjuta på ratificeringen
            ett år. Det råkar överensstämma med vårt bordläggningsyrkande.
          </note>
          <note>
            Låt oss titta på processen. Det har inte varit någon offentlig
            debatt eller mediebevakning. Avtalet skrivs under några veckor
            före valet. Inget i Utrikesnämnden. Avtalet översätts efter tio
            månader till svenska. Remissrunda endast till myndigheter och
            andra mer officiösa organ.
          </note>
          <note>
            Är verkligen Kenneth G Forslund nöjd med den processen?
          </note>
          <note type="speaker">
            Anf. 93 KENNETH G FORSLUND (S) replik:
          </note>
          <note>
            Fru talman! Jag ska börja med att försöka besvara i alla fall
            några av Stig Henrikssons frågor. Sedan ska jag också ta mig friheten
            att göra något som jag brukar undvika i replikerna när frågorna
            ställs till mig, nämligen att faktiskt rikta en eller möjligen
            två frågor till Stig Henriksson.
          </note>
          <note>
            Först och främst är det inte tre tunga socialdemokratiska partidistrikt
            som har fattat beslutet som Stig Henriksson säger. Det är möjligen
            två. Jag pratade i går med en av våra företrädare från Skånes
            partidistrikt, som var med när man debatterade och beslutade i
            frågan där, som säger att påståendet om beslutet i Skåne är fel.
          </note>
          <note>
            Hur har processen varit? Stig Henriksson sa att det dröjde tio
            månader innan det kom en svensk översättning. Ja, det var innan
            det kom en juristlingvistgranskad svensk översättning. Det är
            korrekt. Men det fanns tidigt en översättning att läsa för den
            som ville ta del av avtalets innehåll. Sedan handlar det om att
            få de lagtekniska formuleringarna exakt rätt så att avtalet betyder
            samma sak på svenska som det gör på engelska. Återigen ser vi
            hur man glider runt på fakta.
          </note>
          <note>
            Sedan har vi kärnvapendiskussionen, som Stig Henriksson själv
            ofta har återkommit till. Nu gjorde han inte det i just den här
            repliken, men det kanske kommer.
          </note>
          <note>
            Vad är det som skiljer detta avtal mot den samverkan och de övningar
            som vi har redan i dag? I händelse av en konflikt i Sverige eller
            i vårt närområde , hur tror Stig Henriksson att vi skulle agera
            då? Vad är det som skiljer mellan dagens läge och att ha ett sådant
            avtal, Stig Henriksson?
          </note>
          <note type="speaker">
            Anf. 94 STIG HENRIKSSON (V) replik:
          </note>
          <note>
            Fru talman! Ja, det är möjligt att man har formulerat sig på
            ett något annorlunda sätt i Skåne. Det är inte den uppfattning
            jag har fått när jag tagit del av de pressmeddelanden som skickats
            ut i samband med uttalandet.
          </note>
          <note>
            Nu har ju Tro och solidaritet, före detta Broderskapsrörelsen,
            och Västerbottens kvinnodistrikt med flera sagt samma sak, så
            någonting måste ha gått lite snett i det interna arbetet. Det
            kan man väl konstatera i stället för att raljera över att det
            snarast har tagit för lång tid. Det verkar ju som om processen
            inte riktigt har förankrats bakåt. Men det får ni väl ta upp internt.
          </note>
          <note>
            Vad gäller kärnvapen är det väl illa nog att man får fel information
            när man ställer frågor om vi har försäkrat oss om att B-52:orna
            som flyger över Sverige under Baltops inte är packade med kärnvapen.
            Då svarar ni att ni förutsätter att man följer svensk lag, och
            så hänvisar ni till kärnteknik ­ lagen.
          </note>
          <note>
            Det här är illa nog. Men eftersom vi ändå inte frågar och de
            ändå inte svarar måste jag säga att det inte är bättre att vi
            nu ska göra i ordning hamnar och flygplatser för att kunna ta
            emot materiel, inte bara för fredliga övningar utan även vid kriser
            och i krig i Sverige eller i närområdet, alltså krig vi inte ens
            är inblandade i. Vi ska förbereda så att vi kan ta emot flygplan,
            ubåtar etcetera även för angrepp i vårt närområde – odefinierat
            om det sträcker sig till Baltikum, Ryssland eller rent av Afghanistan.
          </note>
          <note>
            Det är mitt svar: Det här går inte att tona ned. Det går inte
            att säga att det här avtalet spelar just ingen roll; det blir
            ingen större skillnad. Då kan vi väl lika gärna släppa det. Det
            spelar väldigt stor roll för uppfattningen om vår militära alliansfrihet.
            Det är inte särskilt konstigt att andra länder reagerar. Det vidimeras
            väl av att försvarsministern gång på gång får frågor om vi inte
            är på väg in i Nato. Han förstår inte frågorna och är djupt irriterad
            över dem, men omvärlden tittar mycket mer på vad vi gör än på
            vad vi säger.
          </note>
          <note type="speaker">
            Anf. 95 KENNETH G FORSLUND (S) replik:
          </note>
          <note>
            Fru talman! Jag har inte påstått att den här processen har tagit
            för lång tid. Jag har däremot påstått, och jag tycker, att det
            inte går särskilt fort. Det är skillnaden.
          </note>
          <note>
            Är det då ingen skillnad, som Stig Henriksson säger, mellan att
            ha avtalet och att inte ha avtalet? Jag tycker att skillnaden
            är att med avtalet kan vi fokusera på det som är verklig militär
            verksamhet och ha en ordentlig diskussion om vilka övningar vi
            ska och inte ska ha. Då fokuserar vi vår politiska kraft på det
            i stället för på den ibland närmast skuggartade debatt som förs
            om det här avtalet med påståenden från olika håll om vad det skulle
            kunna innebära eller få för konsekvenser.
          </note>
          <note>
            Det är ju inte så, fru talman, att vi kommer att börja öva med
            kärnvapen vare sig med eller utan detta avtal. Den svenska inställningen
            till kärnvapen är välkänd i världen. Vi har också en lag från
            1984 som innebär att man för att få föra in kärntekniskt material
            i Sverige ska begära tillstånd. Några sådana förfrågningar vad
            gäller kärnvapen har mig veterligt över huvud taget inte kommit.
            Man är som sagt väl förtrogen med den svenska inställningen, och
            jag utgår från att man också respekterar den.
          </note>
          <note>
            Jag tror att nackdelarna om något land inte respekterade den
            avsikten från Sveriges sida skulle vara förödande för det landet.
            Jag tror därför att det av ren självbevarelsedrift finns ett intresse
            hos olika länder att respektera den svenska inställningen till
            kärnvapen.
          </note>
          <note type="speaker">
            Anf. 96 MIKAEL OSCARSSON (KD) replik:
          </note>
          <note>
            Fru talman! På sluttampen av sitt anförande sa Kenneth G Forslund
            att jag förstorar värdlandsavtalets betydelse. Jag tror inte att
            Kenneth G Forslund riktigt lyssnade på vad jag sa.
          </note>
          <note>
            Jag sa att det här inte är något dramatiskt, att det är en del
            av vad vi sa i Försvarsberedningen och försvarsuppgörelsen, att
            det är ett naturligt sätt för oss att tydliggöra att vi vill både
            ge och ta emot hjälp och att det utökar möjligheterna att öva
            tillsammans.
          </note>
          <note>
            Men jag sa också detta: Vi deltar i NRF, Nato Response Force.
            Vi är partnerland till Nato. Vi får värdlandsavtalet på plats,
            förhoppningsvis så fort som möjligt. Men Sverige är inte Natomedlem.
            Det var det jag påpekade. Det är ett viktigt steg som behöver
            tas om vi ska vara trovärdiga. Det skulle också stärka vår och
            våra grannars säkerhet, och det skulle bidra till större säkerhet
            i vår region.
          </note>
          <note>
            Jag ställde en fråga som Kenneth G Forslund kanske kan ge svar
            på. Förut var det tydligt att syftet med att vi skulle vara alliansfria
            i fred var att vi skulle vara neutrala i krig. Men den tiden är
            ju sedan länge förbi. Det syftet finns inte längre. Då är frågan:
            Vad är syftet, Kenneth G Forslund?
          </note>
          <note type="speaker">
            Anf. 97 KENNETH G FORSLUND (S) replik:
          </note>
          <note>
            Fru talman! Tack, Mikael Oscarsson, för frågorna!
          </note>
          <note>
            Jo, jag lyssnade mycket noga på vad Mikael Oscarsson sa. Däremot
            gör jag inte anspråk på att till hundra procent ha förstått vad
            Mikael Oscarsson sa. Det är en annan sak.
          </note>
          <note>
            En sak som Mikael Oscarsson sa var att ett Natomedlemskap skulle
            ge Sverige möjlighet att försvarsplanera tillsammans med Nato.
            Då blev jag naturligtvis nyfiken. Det råder ju inget tvivel om
            att Mikael Oscarsson vill att vi ska gå med i Nato och vill det
            så mycket att han tar upp det även i debatten om värdlandsavtalet.
            Men vad är det som Mikael Oscarsson längtar efter att försvarsplanera
            tillsammans med Nato?
          </note>
          <note>
            Det är en typ av samarbete som jag inte tycker att Sverige ska
            ha med Nato. Sverige ska ha en svensk försvarsplanering och en
            svensk beredskap. Vi ska vara militärt alliansfria. Sedan 1992
            är det grunden för vår säkerhetspolitik, och så ska vi fortsätta
            att ha det. Jag är av uppfattningen att i det geografiska och
            historiska läge som Sverige befinner sig i är alliansfriheten
            den bästa vägen för vårt land och för vårt närområde.
          </note>
          <note>
            Olika länder har olika historia, olika erfarenheter och olika
            militära traditioner. Sverige och Finland har en. Den bidrar till
            den säkerhetspolitiska situationen och mosaiken i vår del av världen.
            Jag tror att det är bra att vi har de roller som vi har valt att
            ha, och jag tycker att vi ska välja att fortsätta ha de rollerna.
          </note>
          <note>
            Andra länder har valt andra vägar utifrån sin historia och sin
            militära tradition. Jag har full respekt för det; jag till och
            med stöder deras vägval.
          </note>
          <note type="speaker">
            Anf. 98 MIKAEL OSCARSSON (KD) replik :
          </note>
          <note>
            Fru talman! Kenneth G Forslund undrade vad det här med försvarsplanering
            kan betyda.
          </note>
          <note>
            Vi kan tänka tillbaka på ”ryska påsken” för tre år sedan, när
            sex ryska plan kom och övade mot mål i Sverige. Det vi fick reda
            på i efterhand, eller åtminstone vad som sas till medierna, var
            att det inte fanns några piloter i tjänst. De var lediga. Men
            det var faktiskt så att Natopiloter kom upp. Natoplan kom upp.
          </note>
          <note>
            Det är ju så att är man medlem i Nato, då kan man samarbeta.
            Då kan man dela upp ansvarsområden, och det gör väldig skillnad
            jämfört med att inte ha den planeringen. Det är inte svårt att
            förstå, och det tror jag är ett av skälen till att många svenskar
            nu har ändrat sig. De förstår att det här avtalet inte skapar
            den tryggheten, vare sig för oss eller för våra grannländer.
          </note>
          <note>
            Vi är ett partnerland till Nato, men vi har inte § 5. Vi har
            inte löst försäkringen, och den bör man ju lösa innan någonting
            händer. Det var budskapet i det som USA:s ambassadör till Sverige
            sa: Titta på Ukraina! De har ett närmare samarbete med oss än
            ni har, men vi kan inget göra. Lös försäkringen innan någonting
            händer!
          </note>
          <note>
            Jag har fortfarande inte fått svar på vad som är syftet med att
            vara alliansfri eller allianslös när vi nu ändå inte ska vara
            neutrala.
          </note>
          <note>
            Jag blir lite konfunderad. Det låter ju som om socialdemokratin
            över hela världen skulle vara emot Nato. Men titta på grannarna
            – på Norge, på Danmark! Titta på Jens Stoltenberg, socialdemokrat!
            Jag tror att det bara är en tidsfråga när Socialdemokraterna vänder
            om, för det här skulle skapa trygghet för Sverige och vårt närområde.
          </note>
          <note type="speaker">
            Anf. 99 KENNETH G FORSLUND (S) replik:
          </note>
          <note>
            Fru talman! Att det är en tidsfråga innan Socialdemokraterna
            byter fot i Natofrågan har Natoförespråkare hävdat i många decennier.
            Jag tror inte att det har kommit särskilt mycket närmare.
          </note>
          <note>
            Mikael Oscarsson får det att låta som om jag hade sagt att socialdemokrater
            över hela världen skulle vara Natomotståndare. Det var inte alls
            så man skulle förstå det som jag sa. Jag pekade på att olika länder
            i vårt närområde har olika historia och olika tradition, och de
            har därför kommit till olika slutsatser. Det innebär också att
            socialdemokratiska partier i vårt närområde har kommit till olika
            slutsatser om vad som är bäst för deras land. Det kan vi se i
            exempelvis Norge och Danmark.
          </note>
          <note>
            Den ryska påsken är enligt Mikael Oscarsson ett exempel på hur
            vi skulle ha nytta av en gemensam försvarsplanering med Nato.
            Där har vi alldeles uppenbart olika åsikter. Jag tror att Sverige
            ska och måste försvaras av i första hand Sverige. Det är svensk
            försvarsplanering och svensk militär personal som ska möta den
            typ av intrång som inträffade vid den så kallade ryska påsken.
          </note>
          <note>
            Hade Mikael Oscarsson haft en replik till hade jag möjligen varit
            frestad att fråga honom under vilken regering detta skedde, då
            svensk personal inte bemannade de svenska planen och gick upp
            och mötte den ryska aggressionen.
          </note>
          <note type="speaker">
            Anf. 100 KARIN ENSTRÖM (M):
          </note>
          <note>
            Fru talman! Jag vill börja med att yrka bifall till utskottets
            förslag och avslag på reservationerna och avslag på yrkandet om
            vilandeförklaring.
          </note>
          <note>
            Fru talman! Efter d enna långa debatt kan jag ändå konstatera
            att det finns ett brett politiskt stöd i Sveriges riksdag för
            värdlandsavtalet med Nato. Samtliga allianspartier och regeringen
            har tydligt tagit ställning för avtalet. Olyckligtvis men inte
            oväntat är Sverigedemokraterna och Vänsterpartiet emot. Deras
            agerande bidrar till att minska trovärdigheten i den svenska säkerhets-
            och försvarspolitiken. Det manar till eftertanke i den svåra säkerhetspolitiska
            situation som vi befinner oss i. Det är dessutom svårt att se
            att det finns någon verklig grund för att åberopa möjligheten
            att vilandeförklara ärendet.
          </note>
          <note>
            Fru talman! Jag hade i mitt anförandemanuskript, som skrevs långt
            innan den här debatten började, skrivit att detta inte är en debatt
            om ett svenskt Natomedlemskap. Nej, ärendet handlar inte om ett
            svenskt Natomedlemskap, men jag har inte bara skönjt utan också
            tydligt märkt att den här debatten också handlar om ett svenskt
            Natomedlemskap. Jag kommer att återkomma till detta.
          </note>
          <note>
            Vad vi kan konstatera, och vad de flesta av oss är överens om,
            är att vår säkerhet är nära sammankopplad med våra grannländers
            säkerhet. Vi är också överens om att vår omvärld präglas av en
            allt större oro. Längs Europas gränser plågas länder av komplicerade
            konflikter och till och med av sönderfallande stater. Sedan Rysslands
            illegala annektering av Krim och landets aggressiva agerande i
            östra Ukraina kännetecknas vårt närområde av tilltagande spänningar.
          </note>
          <note>
            Här i Sveriges riksdag råder samsyn om att vi ska bygga säkerhet
            i gemenskap och i samverkan med andra länder och organisationer.
            Det är genom gemenskap och i samarbete med andra som vi kan stå
            emot de utmaningar och prövningar vi står inför. Det är än viktigare
            nu.
          </note>
          <note>
            Det finns ett riksdagsbeslut om en så kallad solidaritetsförklaring.
            Den solidaritetsförklaringen säger att vi inte kommer att förhålla
            oss passiva om en katastrof eller ett angrepp skulle drabba ett
            annat EU-medlemsland eller ett nordiskt land. Vi förväntar oss
            att dessa länder agerar på samma sätt om Sverige skulle drabbas.
            Sverige ska därför kunna ge och ta emot såväl civilt som militärt
            stöd. Det är detta som är kärnan i det avtal vi ska besluta om
            i dag. Om vi menar allvar med vår solidaritetsförklaring måste
            vi också gå från ord till handling och stärka förutsättningarna
            för att ge och ta emot såväl civilt som militärt stöd.
          </note>
          <note>
            Genom att godkänna samförståndsavtalet mellan Sverige och Nato
            stärker vi Sveriges möjligheter att solidariskt ge och ta emot
            hjälp i händelse av kris och krig. Det gör att det blir lättare
            att genomföra övningar tillsammans, vilket har gåtts igenom av
            flera talare här tidigare. Man kan lägga mer tid och kraft på
            innehållet i övningarna och mindre tid och kraft på administration.
            Vi vet också att ett väl fungerande samarbete mellan det svenska
            försvaret och Nato är avgörande för hur väl vi kan genomföra internationella
            fredsfrämjande insatser. Den samverkan som sker länder emellan
            vid den typ av krishanteringsoperationer och fredsfrämjande operationer
            som Sverige har varit med i vilar ju på Natostandarden.
          </note>
          <note>
            Fru talman! Det här samförståndsavtalet är bra. Det är ett steg
            i rätt riktning för att stärka vår förmåga att ge och ta emot
            civilt och militärt stöd. Men vissa delar av propositionen väcker
            frågor. Jag tycker inte att de är relevanta för innehållet i avtalet.
            Det har gjort att vi i Alliansen har skrivit ett särskilt yttrande.
          </note>
          <note>
            Även om regeringen i propositi onen inte tillmötesgår kritiker
            bemöter man dem genom att åtminstone beskriva väldigt mycket som
            avtalet inte innehåller. Det tycker vi är olyckligt. Det är en
            märklig ordning i en proposition att man beskriver allt det som
            avtalet inte innehåller. Försvarsministern har länge och väl beskrivit
            att det har funnits argument som man uppfattar som osanna och
            osakliga, men jag och övriga Alliansen tycker inte att de skulle
            ha tagits upp i propositionen.
          </note>
          <note>
            Fru talman! Vår säkerhetspolitik bygger på att vi bygger säkerhet
            i samverkan med andra. Det är bra att vi kan anta detta avtal.
            Det är ett viktigt steg, inte mot att gå med i Nato utan för att
            för att kunna fullfölja den solidaritetsförklaring som vi har
            beslutat om.
          </note>
          <note>
            Vi moderater, tillsammans med de andra allianspartierna, ser
            att detta tyvärr inte räcker. I den oroliga värld vi befinner
            oss i krävs det ännu mer samarbete, och det krävs något mer än
            bara förhoppningar om hjälp. Ett fullvärdigt svenskt Natomedlemskap
            är det som ger de garantier som vi behöver. Det skulle på allvar
            stärka Sveriges säkerhet och också våra möjligheter att solidariskt
            ge och ta emot stöd i händelse av kris och krig.
          </note>
          <note>
            (Applåder)
          </note>
          <note type="speaker">
            Anf. 101 ÅSA LINDESTAM (S) replik:
          </note>
          <note>
            Herr talman! Jag måste passa på tillfället att få ställa en fråga.
            Egentligen hade jag velat ställa den också till Allan Widman,
            men jag fick inte den möjligheten.
          </note>
          <note>
            I en fråga här sa Allan Widman att vi har tagit en mängd steg
            på vägen mot ett Natomedlemskap. I det särskilda yttrandet från
            de fyra borgerliga partierna står det dock: ”Värdlandsavtalet
            ersätter på inget sätt och är inte ens ett första steg mot medlemskap.”
            Jag tycker att detta står i direkt motsatsställning till vad Allan
            Widman sa, och jag blir förvånad över att Liberalerna ändå står
            bakom det.
          </note>
          <note>
            Min fråga blir då om Moderaterna står bakom det särskilda yttrandet,
            eller om det finns en tanke på att detta är ett steg på vägen
            mot ett medlemskap. Min uppfattning var ända tills jag hörde detta
            att den text som vi nu tar ställnin g till är den som gäller.
            Självklart är detta ett särskilt yttrande, där man kan göra en
            avsiktsförklaring om att man vill delta eller inte. Där kan man
            hävda sin åsikt. Men när man i talarstolen säger precis tvärtom
            funderar jag på hur Moderaterna egentligen ser det hela. Gäller
            det som står i texten, alltså ”inte ens ett första steg mot medlemskap”?
          </note>
          <note type="speaker">
            Anf. 102 KARIN ENSTRÖM (M) replik:
          </note>
          <note>
            Herr talman! Det blir svårt för mig, Åsa Lindestam, att tolka
            Allan Widmans tankar om detta – även om vi satt bredvid varandra
            under debatten. Det måste han få göra själv. Självklart står jag
            bakom det särskilda yttrandet. Jag försökte också vara väldigt
            tydlig i mitt anförande. Jag tycker att det är viktigt.
          </note>
          <note>
            Jag var som minister med och drev fram, utifrån väldigt tydliga
            resonemang i Försvarsberedningen, att vi skulle ta de första stegen
            mot samförståndsavtalet. Det handlade om att ÖB skulle underteckna
            det i samband med Natos toppmöte i Wales. Sedan har den nya regeringen,
            den rödgröna regeringen, fullföljt detta. Därför välkomnar jag
            att vi behandlar det här ärendet i riksdagen i dag. Men jag ska
            vara tydlig. För mig ersätter inte något av de fördjupade samarbeten
            som jag tycker är mycket positiva och som vi har med Nato det
            fulla medlemskapet.
          </note>
          <note>
            Jag vet att det såklart är viktigt för Socialdemokraterna. Men
            som jag sa i mitt anförande har det här också blivit en debatt
            om Nato. Jag blir inte riktigt klok på detta. Det känns ganska
            ofta, inte minst efter att ha lyssnat på försvarsministern, som
            att Socialdemokraterna vill både äta kakan och ha den kvar. Man
            vill ha allt det positiva som man kan få ut av att vara väldigt
            nära Nato i alla dess delar. Men när det kommer till artikel 5
            blir det besvärligt. Man är beredd att diskutera djupgående allianser
            eller samarbeten med ett land som inte är med i Nato. Däremot
            är man inte beredd att göra det med Nato. Det är lite motsägelsefullt.
            Men jag hör vad ni säger.
          </note>
          <note>
            Det vore intressant att höra vad Åsa Lindestam tycker om det
            som försvarsministern sa om hur man skulle förhålla sig till Ryssland.
          </note>
          <note type="speaker">
            Anf. 103 ÅSA LINDESTAM (S) replik:
          </note>
          <note>
            Herr talman! Det känns inte riktigt som att jag fick svar på
            frågan om huruvida det här var steg på vägen. Jag förstår mycket
            väl att Karin Enström inte kan svara på frågan för Liberalerna
            – det menar jag inte heller att hon behöver göra. Däremot skulle
            jag vilja veta hur Moderaterna ställer sig till det här.
          </note>
          <note>
            Jag tycker att de beslut som Karin Enström tog på den tiden då
            hon var försvarsminister var bra. Vi har också varit överens om
            de här tagen i Försvarsberedningen hela vägen och i det försvarsbeslut
            som vi tog. Det är alltså inte den delen jag ifrågasätter. Jag
            vill veta hur det är just när det gäller texten i det särskilda
            yttrandet. Står man helt bakom det här, eller ser man det som
            ett steg på vägen? Jag hoppas att Karin Enström kan vara väldigt
            tydlig och säga om Moderaterna står bakom det eller inte.
          </note>
          <note type="speaker">
            Anf. 104 KARIN ENSTRÖM (M) replik:
          </note>
          <note>
            Herr talman! Jag tyckte precis att jag sa det. Ja, vi står till
            fullo bakom ett särskilt yttrande som vi har i betänkandet. Det
            är därför som vi ägnar viss energi åt att skriva särskilda yttranden
            och sedan ha dem i betänkandet. Det är bara att läsa innantill.
          </note>
          <note>
            Det här är viktigt, för det är skillnad. Det var också försvarsministern
            väldigt tydlig med. Det är skillnad på att vara medlem och att
            vara partner. Att man har ett väldigt bra samförståndsavtal när
            det gäller värdlandsstödet och att administrativa och tekniska
            frågor är undanröjda innebär inte på något sätt att man är medlem.
          </note>
          <note>
            Jag förstår att det är viktigt för Socialdemokraterna att hålla
            den skillnaden. Men samtidigt hör jag inte minst i flera av de
            socialdemokratiska företrädarnas argumentation att det är lite
            å ena sidan och å andra sidan. Man vill både äta kakan och ha
            den kvar. Det är positivt med samarbete. Men hur är det när det
            gäller artikel 5 och medlemsfrågan? Här tror och hoppas jag att
            Socialdemokraterna tänker om. Man kan lyssna på argumentationen
            nu. Den håller ihop. Den håller ihop ända fram till att man ska
            göra allting med den här viktiga organisationen. Men man vill
            inte ha inflytande, och man vill inte omfattas av de kollektiva
            säkerhetsgarantierna. Det är det som jag inte får ihop. Det är
            nog snarare jag som vill ha ett svar från Socialdemokraterna.
            Jag kan garantera att vi står bakom det särskilda yttrande som
            vi har skrivit.
          </note>
          <note type="speaker">
            Anf. 105 KENNETH G FORSLUND (S) replik:
          </note>
          <note>
            Herr talman! Jag tyckte att det var befriande att höra en tidigare
            försvarsminister som klart och tydligt definierade det som jag
            pekade på tidigare: att det här handlar om att kunna fokusera
            på övningarnas innehåll och inriktning när vi väl har avtalet
            på plats.
          </note>
          <note>
            Men jag vill rikta två frågor till Karin Enström utifrån det
            som hon sa i sitt anförande.
          </note>
          <note>
            Karin Enström tycker att det skrivs en massa saker i propositionen
            som inte hör hit. Det svaras på frågor som egentligen inte finns
            i värdlands ­ avtalet – det handlar bland annat om kärnvapen.
            Den här kritiken och de på ­ ståendena hade naturligtvis funnits
            även om Karin Enström hade fortsatt att vara försvarsminister
            efter det förra valet. Hur hade Karin Enström ve ­ lat hantera
            den kritik, de påståenden och de rykten som sprids? Det tycker
            jag skulle vara ganska intressant att veta.
          </note>
          <note>
            Sedan kommer min andra fråga, herr talman. Det här är förvisso
            inte en Natodebatt, men jag tror att vi alla vinglar ivrigt fram
            och tillbaka mellan att debattera det vi ska debattera och att
            debattera Natomedlemskap. Jag måste för ordningens skull ställa
            en fråga till en tidigare försvarsminister i en tidigare borgerlig
            regering som styrde landet under åtta års tid – Karin Enström
            förstår redan nu vad frågan landar i. Varför lyfte inte den förra
            regeringen medlemska psfrågan? Ni hade åtta år på er. Men frågan
            blev viktig först efter att ni hade slutat regera. Det får man
            en bestämd känsla av.
          </note>
          <note type="speaker">
            Anf. 106 KARIN ENSTRÖM (M) replik:
          </note>
          <note>
            Herr talman! Det är en kontrafaktisk historiebeskrivning. Man
            ska börja tänka på om och om och om – om inte om hade varit. Vad
            hade jag gjort nu om jag hade varit försvarsminister?
          </note>
          <note>
            Självklart måste man svara på frågor, och man måste hantera kritik.
            Vi har varit kritiska. När man börjar beskriva allt som ett beslut
            inte är finns nämligen risken att man också gör det lättare för
            dem som har den här kritiken. Den kan etsa sig fast i medvetandet
            om man skriver in det i en proposition. Det är detta som vi är
            kritiska till. Jag tycker att det gör den mindre ren. Jag har
            inte sett exempel på att man i andra propositioner om avtal beskriver
            vad avtalen inte innehåller.
          </note>
          <note>
            Den andra frågan är ganska enkel att svara på, Kenneth G Forslund.
            Jag tror att Kenneth G Forslund vet svaret. Det finns två väldigt
            viktiga faktorer i detta. En handlar självklart om det våldsamt
            försämrade om - världsläget. Det handlar om det som vi har sett
            de senaste åren. Det vi har sett när det gäller den ryska illegala
            annekteringen av Krim och aggres ­ sionen i östra Ukraina tillsammans
            med många andra negativa trender är att vi har ett betydligt försämrat
            omvärldsläge.
          </note>
          <note>
            Det är också fyra partier – ti ­ ­ digare var det två partier
            i regeringen – som tycker att det här är en bra idé. Är det två
            partier i regeringen som tycker en sak och två partier som tycker
            något annat säger det sig självt att det blir ganska svårt att
            driva en sådan fråga i regeringsställning. Sedan är det samma
            förutsättningar som gäller vilken regering det än är: När och
            om ett sådant här beslut fattas ska det finnas en bred majoritet
            både bland befolkningen och i riksdagen.
          </note>
          <note type="speaker">
            Anf. 107 KENNETH G FORSLUND (S) replik:
          </note>
          <note>
            Herr talman! Karin Enström svarar att man i propositionen svarar
            på de här frågorna, påståendena, om vad värdlandsavtalet innebär
            och att man borde svara på dem utan att etsa fast frågorna.
          </note>
          <note>
            Då har Karin Enström berättat vad hon inte skulle göra. Jag är
            intresserad av vad Karin Enström skulle vilja göra. Vad tycker
            Karin Enström är alternativet till att i propositionen beskriva
            vad det här faktiskt inte är, utifrån den debatt som finns?
          </note>
          <note>
            Att man nu driver frågan om Natomedlemskap aktivt efter att man
            har släppt regeringsmakten beror bland annat på att det nu är
            fyra partier i stället för två. Ska det tolkas som att ni skulle
            ha börjat driva frågan redan när ni satt i regering om det hade
            funnits en enighet i den förra regeringen?
          </note>
          <note type="speaker">
            Anf. 108 KARIN ENSTRÖM (M) replik:
          </note>
          <note>
            Herr talman! Det här börjar bli en debatt med väldigt många villkor
            – om inte om hade varit och så vidare. Det känns nästan som om
            Kenneth G Forslund hade hoppats på att vi skulle ha suttit kvar,
            bara för att få se vad som skulle ha hänt.
          </note>
          <note>
            Men vi ska inte skämta bort detta. När det gäller själva propositionen
            om avtalet vidhåller jag det som vi har skrivit i vårt särskilda
            yttrande. Jag tycker att det var olyckligt att etsa fast en mängd
            myter om vad det där avtalet inte innehåller, för det leder tankarna
            i fel riktning.
          </note>
          <note>
            Det andra handlar om hur man driver en säkerhets - och försvars
            politik framåt. Vi har en god tradition av att vara så enade som
            möjligt och ha samsyn kring det. Oavsett om det gäller ett värdlandsavtal
            eller ett framtida Natomedlemskap är det något som kräver en bred
            majoritet i riksdagen och en bred majoritet hos svenska folket
            och när det gäller medlemskap självklart också nära samverkan
            med vår granne Finland.
          </note>
          <note type="speaker">
            Anf. 109 ANNIKA LILLEMETS (MP):
          </note>
          <note>
            Herr talman! Försvarsministern talar lite svepande om att det
            bedrivs desinformation och ryktesspridning i debatten om värdlandsavtalet.
            Jag ut ­ ­ går från att han inte syftar på före detta utrikesminister
            Hans Blix, Maj Britt Theorin , som ledde den svenska nedrustningskommissionen
            på 80 ‑ talet, före detta försvarsminister Thage G. Peterson med
            flera namn ­ kunniga politiker, diplomater och forskare liksom
            många ideella orga ­ ni ­ sa ­ tioner och medborgare som från
            olika perspektiv uttryckt kritik och oro över processen och konsekvenserna
            av att ingå värdlandsavtal med Nato utan analys av de säkerhetspolitiska
            konsekvenserna och utan att reda ut ett antal viktiga oklarheter.
          </note>
          <note>
            Kanske är de farhågor som jag och många med mig har obefogade.
            I så fall är det utmärkt. Så låt oss då ta oss tid att reda ut
            de juridiska konflikterna och oklarheterna och se till att få
            ett fullgott beslutsunderlag inklusive en säkerhetspolitisk analys
            innan vi fattar ett beslut.
          </note>
          <note>
            Vad är då problemen? Mycket har sagts, men jag vill kort beröra
            de allvarligaste.
          </note>
          <note>
            Hela processen lider av ett monumentalt demokratiskt underskott.
            Hur ser till exempel vårt urfolk samerna och människor som bor
            kring Vättern och i Göteborgs södra skärgård på att det blir ännu
            lättare att genomföra krigsövningar i deras hemtrakter , där det
            redan bedrivs omfattande militär övningsverksamhet med stor påverkan
            på miljö och möjligheter att bedriva till exempel rennäring? Det
            vet vi inte, för de har inte fått frågan.
          </note>
          <note>
            Inte heller var Naturvårdsverket eller Kemikalieinspektionen
            remissinstanser under den korta remissrunda som ägde rum mitt
            i sommaren förra året, trots att USA och EU i militär verksamhet
            tillåter giftiga kemikalier som är förbjudna i Sverige.
          </note>
          <note>
            En annan sak är tillträdesförordningen, en gällande svensk lag
            som förbjuder andra länder att bedriva stridsledning eller att
            avfyra vapen från svenskt territorium och kraftigt begränsar vilka
            styrkor från krigförande part som får finnas här. Hur dessa förbud
            ska förenas med avtalets krav på stöd även i kris och krigstid
            är olöst.
          </note>
          <note>
            Herr talman! Olof Palme talade om begreppet ”gemensam säkerhet”
            och att en sådan bygger man per definition med sina potentiella
            motståndare. Fredsforskare brukar betona vikten av att byta perspektiv
            och ställa sig i motpartens skor. Det är inte alltför långsökt
            att vissa paragrafer i avtalet tolkas som att Sverige öppnar för
            att Nato kan få attackera ryskt territorium från vårt. Detta hotar
            givetvis att driva på den ryska upprustningen.
          </note>
          <note>
            Vi står här inför det klassiska säkerhetsdilemmat: En åtgärd
            syftande till ökad säkerhet uppfattas av motparten som skäl till
            motåtgärder som minskar säkerheten för båda parter.
          </note>
          <note>
            Ytterligare närmande till Nato urholkar trovärdigheten i den
            svenska militära alliansfriheten och minskar därmed vår utrikespolitiska
            handlingsfrihet. Under kalla kriget var So vjetunionen var ett
            stort hot – t ro mig, jag vet! Min familj från Estland fick betala
            ett högt pris; min morfar dog som slavarbetare i Gulag. Om vi
            inte ens då närmade oss Nato så långt som värdlandsavtalet faktiskt
            för oss undrar jag varför vi skulle göra det nu. Den frågan tycker
            jag måste besvaras.
          </note>
          <note>
            Herr talman! Det finns fler allvarliga olösta juridiska problem.
            Vad gäller kärnvapen räcker det inte att förlita sig på politisk
            välvilja för att se till att sådana inte under några omständigheter
            kommer in på svenskt territorium. Nuvarande regering kommer aldrig
            att tillåta att så sker, men vi kan inte veta hur framtida regeringar
            kommer att agera. De kan komma att utsättas för stark press i
            en kris eller krigssituation, och de kan också i värsta fall ha
            en mer tillåtande attityd till dessa vapen.
          </note>
          <note>
            Eftersom vi inte kan se in i framtiden måste vi ha en lag som
            uttryckligen förbjuder kärnvapen, precis som Finland har. Vår
            nuvarande lagstiftning, lagen om kärnteknik, är avsedd att reglera
            civil kärnteknik. Den förbjuder införsel av kärntekniska produkter
            utan särskilt tillstånd, och det är regeringen som kan ge tillstånd.
          </note>
          <note>
            Tyvärr kan jag därför inte se annat än att värdlandsavtalet faktiskt
            öppnar för det otänkbara: att kärnvapen kan komma att tillåtas
            på svenskt territorium. Därtill har Sverige, som sagts tidigare,
            inte några verktyg för att följa upp att lagen efterlevs. I klartext
            skulle vi redan nu behöva rätt att inspektera örlogsfartyg som
            är byggda för att kunna bära kärnvapen, men det har vi inte. Vi
            har inte heller krävt att få in det i avtalet.
          </note>
          <note>
            En annan i sammanhanget viktig fråga som också har tagits upp
            här är att värdlandsavtalet innebär att hemliga följdavtal kan
            upprättas, bland annat om baseringsområden. Vi vet inte hur dessa
            kan komma att inkräkta på våra fri- och rättigheter.
          </note>
          <note>
            Herr talman! Det är inte för sent att göra om och göra rätt!
            Mot bakgrund av detta yrkar jag bifall till Jabar Amins och min
            motion om att återkalla värdlandsavtalet, alltså motion 2015/16:2801.
            Om den inte får majoritetsstöd avser jag att stödja den vilandeförklaring
            som begärts.
          </note>
          <note>
            I detta anförande instämde Stig Henriksson (V).
          </note>
          <note type="speaker">
            Anf. 110 DANIEL BÄCKSTRÖM (C):
          </note>
          <note>
            Herr talman! Jag tror att jag är den femtonde talaren i denna
            gedigna debatt om periodens säkerhetspolitiskt kanske mest intressanta
            ställningstagande som vi står inför. Vi har fattat flera beslut,
            och vi kommer säkert att fatta fler, men det här är ett av de
            mer omdebatterade och också förberedda ärendena.
          </note>
          <note>
            Under det senaste halvåret har jag som enskild ledamot fått många
            hälsningar om vad det här avtalet faktiskt innebär. Man pratar
            om grundlagsändringar, och man pratar om kärnvapen. Man pratar
            om övningar och krig. Många beskriver det här som att Sverige
            verkligen står inför en stor undergång.
          </note>
          <note>
            Jag har tagit emot många fina hälsningar också, och jag har funderat
            på om alla har läst vad det här innebär. Har man läst propositionen
            från regeringen innan man skriver debattartiklar och uttalar sig
            på många olika ställen? Jag tror inte att man alltid har gjort
            det. Det kan också vara så att många politiker ännu inte på djupet
            har tagit del av alla detaljer och punkter som finns i det här
            värdlandsavtalet.
          </note>
          <note>
            Det är många perspektiv som har lyfts fram i dag. En reflekt
            ion jag gör är ifall alla kritiska inlägg från såväl miljöpartister
            och sverigedemokrater som vänsterpartister verkligen stämmer.
            I så fall är det på sin plats att fundera på hur Finland kunde
            ta ställning för ett värdlandsavtal om det blir ett steg närmare
            Nato, om det innebär en större säkerhetspolitisk risk, om det
            förändrar vår alliansfrihet.
          </note>
          <note>
            Sverige bygger säkerhet och stabilitet bäst tillsammans med andra
            länder och med organisationer. Det har vi hört upprepas såväl
            i dag som i tidigare debatter. Det är viktigt. Det handlar om
            hur vi möter det hot som kan finnas mot freden och vår säkerhet.
            Vi ser att vi avvärjer det bäst tillsammans och i samverkan.
          </note>
          <note>
            Vi ser ett förändrat säkerhetspolitiskt Europa. Vi ser att läget
            successivt försämras. Jag var på en nordisk försvarskonferens
            under helgen och i början av veckan tillsammans med de baltiska
            länderna, Polen och de nordiska länderna. Det är helt klart angeläget
            att fortsätta att följa och reflektera över bilden av vad som
            händer i Arktis och i och omkring Ryssland.
          </note>
          <note>
            Det är ingen slump att de baltiska länderna steg för steg förstärker
            sina försvarsanslag och kommer att passera tvåprocentsnivån för
            andelen av bnp. Detta måste vi ta på största allvar. Vem vet egentligen
            hur den innersta strategin ser ut när det handlar om det ryska
            ledarskapet och vad som planeras i nästa steg?
          </note>
          <note>
            Vi har en solidaritetsförklaring som är central för vårt lands
            säkerhetspolitik. Vi kan och ska inte förhålla oss passiva om
            en katastrof eller ett angrepp skulle drabba ett annat EU-land
            eller ett nordiskt land. Vi förväntar oss att detta ska vara ömsesidigt
            – att vi också skulle få hjälp. Detta har vi en bred överenskommelse
            om och stöd för i riksdagen.
          </note>
          <note>
            Värdlandsavtalet är ett sammanfattande begrepp – ett ramavtal,
            som vi har hört. Det handlar om både civila och militära stöd
            som lämnas i fredstid, kris och krig av en nation till en annan
            nation eller en organisation, som efter en aktiv inbjudan till
            övningsverksamhet, transitering eller insatser befinner sig på
            värdlandets territorium.
          </note>
          <note>
            Vi måste ha en förmåga till värdlandsstöd. Det är en grundförutsättning
            för att kunna både ge och ta emot militärt stöd. I propositionen
            kan vi läsa att Nato har ingått ett 25-tal värdlandsavtal med
            olika medlems- och partnerländer, däribland Finland.
          </note>
          <note>
            Vi är en aktiv part i Natos arbete när det handlar om att bygga
            beredskap, och vi vill utveckla övningsverksamheten och vårt samarbete.
            Nato är en central och mycket viktig aktör för europeisk säkerhet
            och för vår säkerhet. Det är den enda organisation som ger vår
            svenska försvarsförmåga interoperabilitet. Natos standard utgör
            grunden för nordiskt försvarsarbete och är en förutsättning för
            att Försvarsmakten ska kunna fortsätta att utveckla förmågan.
          </note>
          <note>
            Avtalet tar upp många delar. Det är grundläggande principer och
            procedurer. Det kommer att kunna användas i många olika situationer,
            men syftet – än en gång – är att säkerställa att Sverige som värdland
            kan lämna ett effektivt stöd för militär verksamhet på svenskt
            territorium i samband med övningar, kriser eller operationer i
            Sverige. Men det bygger på frivillighet.
          </note>
          <note>
            Som vi har hört både ministern och andra tala om och som slås
            fast i propositionen är detta endast tillämpligt när Sverige först
            har fattat ett na ­ tionellt beslut. Detta ger inte Nato rätten
            eller skyldigheten att verka på svenskt territorium, för det är
            när Sverige avgör om Natoledd verksamhet ska få äga rum här som
            det kan ske. Därför är det viktigt att följa varje separat uppföljande
            avtal och sedan följa upp både detaljer och stora delar i innehållet.
          </note>
          <note>
            Jag vill uppmärksamma några delar som rör många bra inlägg men
            också inlägg i debatten som gör mig fundersam.
          </note>
          <note>
            Jag blev inbjudan till ett försvars- och säkerhetspolitiskt seminarium
            i Göteborg för någon månad sedan. Miljöpartiets utrikespolitiska
            talesperson Valter Mutt uttalade sig då och sa att om Miljöpartiet
            hade haft egen majoritet skulle vi absolut inte kunna se ett värdlandsavtal
            diskuteras i kammaren.
          </note>
          <note>
            Bilden av och trovärdigheten hos regeringens säkerhetslinje blir
            inte lika tydlig längre när man tar del av de olika argument och
            inlägg som kommer från Miljöpartiet. Det bygger inkonsekvens och
            genererar inte långsiktig säkerhet.
          </note>
          <note>
            Sverigedemokraterna å sin sida väckte en motion i höstas, och
            jag tänkte läsa ur den. Sverigedemokraterna föreslog att Sveriges
            riksdag ska rösta för ett värdlandsavtal. Det var alltså i höstas
            – samma riksdagsår. ”Dessa tre åtaganden förpliktar inte, det
            följer inga krav på stöd till andra länder eller på att vi ska
            vara tvungna att upplåta vårt territorium.” Det avslutas med att
            HNS, värdlandsavtalet, ” ger oss en ytterligare möjlighet om krig
            försätter oss i ett ytterst ansträngt läge”.
          </note>
          <note>
            Björn Söder anför att allianspartierna saknar analysförmåga.
            Jag tror säkert att Sverigedemokraterna har analysförmåga, men
            frågan är vilka slutsatser man drar när de blir så olika med så,
            relativt sett, kort tids mellanrum. Några månader eller dagar
            kan förändra läget drastiskt, men slutsatserna är inte entydiga
            från Sverigedemokraterna kring hur man ser på värdlandsavtalet.
          </note>
          <note>
            Jag förstår att detta kan vara en fråga som delar ett parti,
            men hur ser egentligen avspänningsläget inom partiet ut? Hur ser
            man långsiktigt på denna fråga? Jag har hört Björn Söder tydligt
            säga att man kommer att rösta emot. Det är intressant att ta del
            av den historik som präglar detta arbetsår och även hur partiledaren
            agerar i frågan.
          </note>
          <note>
            Herr talman! Min tid rinner i väg, men detta är i grund och botten
            ett viktigt ramavtal. Det kommer att vara ett stöd för vårt fortsatta
            arbete och samarbete i frågor som är viktiga för svensk försvars-
            och säkerhetspolitik och inte minst för Fö rsvarsmaktens förmåga
            att utvecklas långsiktigt.
          </note>
          <note>
            Jag yrkar bifall till förslaget och avslag på reservationerna
            och den motion som föreslås bifallas vid dagens behandling.
          </note>
          <note>
            (Applåder)
          </note>
          <note type="speaker">
            Anf. 111 STIG HENRIKSSON (V) replik:
          </note>
          <note>
            Herr talman! Daniel Bäckström ställde den, möjligen retoriska,
            frågan om man har läst propositionen. Jag vet inte vilka han avsåg,
            men nog är mitt konstaterande, efter att ha varit med i åtskilliga
            debatter under våren, diskussioner på olika sätt och kanske debatter
            även här i kammaren, att åtminstone motståndarna verkar ha läst
            propositionen och en hel del annat också. Men frågan kanske var
            riktad till någon annan.
          </note>
          <note>
            Daniel Bäckström tog upp Finland som ett gott exempel. Jag tycker
            faktiskt inte att det är det. I Finland har man inte besvärat
            sin riksdag med att lyfta upp frågan, utan den har regeringen
            fattat beslut om på egen hand, då man hade den möjligheten. Jag
            tycker inte att det är något ideal, om man säger så.
          </note>
          <note>
            Apropå Finland kan det vara intressant, då det brukar heta att
            djävulen bor i detaljerna. Jag tycker inte direkt att det är några
            detaljer. Ramavtalet är som ett ovanligt brett spjälstaket, och
            det är svårt att riktigt förstå vad det innebär.
          </note>
          <note>
            I Finland finns det i dag 57 tilläggspunkter till deras värdlandsavtal.
            Samtliga är naturligtvis hemligstämplade och även där, precis
            som det kommer att bli här, inte besvärade av riksdagens synpunkter.
            Det är sådant som kommer och som man bara får ta och svälja den
            dagen. Jag ska inte säga att jag är särskilt förvånad över att
            en centerpartist vill köpa grisen i säcken på det här sättet,
            men det ligger i alla fall nära till hands att fundera kring det.
          </note>
          <note>
            Jag vill ställa några frågor till Daniel Bäckström. Om vi lyfter
            blicken, vilka historiska exempel finns det på att man har intensifierat
            övningar, upprustning och militarisering och att det har lett
            till fred? Vilka historiska exempel finns det på att militärallianser
            inte har lett till krig? Ta bara första världskriget som ett exempel.
            Hur ser Daniel Bäckström och Centerpartiet på detta?
          </note>
          <note type="speaker">
            Anf. 112 DANIEL BÄCKSTRÖM (C) replik:
          </note>
          <note>
            Herr talman! Om jag har förstått Stig Henrikssons frågor rätt
            handlar de om hur vi ser på alliansers betydelse för fred och
            säkerhet och hur de kan förebygga och skapa långsiktig stabilitet.
          </note>
          <note>
            Det är helt klart att det inte är Nato som driver en aktiv upprustningspolitik.
            Det är inte heller Sverige som gör det. Men vi måste förhålla
            oss till det som händer i vårt närområde. Säkerhetsstrategin som
            an togs på nyårsafton i Ryssland visar att de har en tydlig ambition
            att öka sin försvarsförmåga och att genomföra planen och de många
            olika delarna i den. Vi måste förhålla oss till de konsekvenser
            det får för oss och vårt närområde.
          </note>
          <note>
            När man lyssnar till de länder i vårt närområde som ingår i alliansen,
            alltså Nato, förstår man att det både finns ett gott uppsåt och
            en öppenhet i fråga om att bjuda in till fortsatt dialog om vad
            som främjar fred och säkerhet. Man eftersträvar inte att bygga
            murar. Man eftersträvar inte att lägga ännu mer pengar på försvaret.
            Men det blir en konsekvens när tydliga övertramp och en förslutning
            sker i grannlandet i öster.
          </note>
          <note>
            För mig och Centerpartiet är ett Natomedlemskap ett grundläggande
            och viktigt steg på vägen mot att bidra till stabilitet i Östersjöområdet,
            i vår närregion. Det är också ett steg mot att kunna hjälpa andra
            att ha ett långsiktigt, fredligt och stabilt säkerhetsläge.
          </note>
          <note>
            Just när det gäller Finland kan vi se att de har lyckats hantera
            alliansfriheten.
          </note>
          <note type="speaker">
            Anf. 113 STIG HENRIKSSON (V) replik:
          </note>
          <note>
            Herr talman! Upprustning, militärallianser och så vidare ska
            alltså bidra till stabilitet i vårt närområde. Jag tillåter mig
            att tvivla på att det fungerar på det sättet, oavsett hur många
            gånger man säger det.
          </note>
          <note>
            Daniel Bäckström tar upp att det inte är Nato som bedriver upprustning.
            Det är ett ganska häpnadsväckande påstående. Om man tittar på
            siffrorna kan man se att USA ensamt står för ungefär 35 procent
            av världens rustningskostnader. Ryssland står för 4,8 procent.
            Det säger väl en del.
          </note>
          <note>
            Centerpartiet har haft en fin tradition när det gäller att hålla
            på alliansfrihet och neutralitet i krig och har behållit den fram
            till i höstas åtminstone. Skaver inte de konkreta skrivningarna
            i avtalet för Daniel Bäckström, som i likhet med oss har läst
            det? Vi ska använda avtalet ”vid kriser och i krig i Sverige eller
            i närområdet”, det vill säga i krig som Sverige inte är en aktiv
            deltagare i, från början i alla fall. Men det blir vi väl snart.
          </note>
          <note>
            Fortsättningsvis står det i en annan paragraf, under Natoledd
            militär verksamhet: Den Natoverksamhet som ska kunna bedrivas
            från Sverige inkluderar angrepp på tredje part. Det står angrepp.
            Skaver inte tanken på att Sverige skriver under ett avtal som
            syftar till att vi även ska kunna bedriva angreppskrig med hjälp
            av militäralliansen Nato mot tredje land?
          </note>
          <note>
            Med tanke på den historia och den sans och balans som brukar
            prägla Centerpartiets ställningstaganden i många andra frågor
            kan jag inte riktigt förstå detta.
          </note>
          <note type="speaker">
            Anf. 114 DANIEL BÄCKSTRÖM (C) replik:
          </note>
          <note>
            Herr talman! Vi hamnar i parallella debatter samtidigt, om både
            Nato och värdlandsavtalet. Men när det gäller vilken bild Vänsterpartiet
            vill förmedla av den säkerhetspolitiska utvecklingen finns det
            också ganska många frågor. Det gäller hur de beskriver Rysslands
            ambitioner, ageranden och militära förmågeutveckling. Jag tycker
            inte att man ska marginalisera den utveckling som sker, vilket
            Stig Henriksson ofta gör här i talarstolen. Han jämför till exempel
            proportionerna mellan Ryssland och USA utifrån historiskt genomförda
            beslut.
          </note>
          <note>
            Det hade helt klart varit bäst om Ryssland inte hade aktiverat
            sin upprustningspolitik. Men nu måste vi förhålla oss till att
            de har gjort det. Det är oerhört grundläggande och allvarligt.
            De har under de senaste åren visat vad de är beredda och kapabla
            att göra.
          </note>
          <note>
            Dialog, diplomati och brett samarbete och samverkan är viktiga
            frågor för oss i Centerparti et. Med tanke på läget i Europa och
            i och kring Östersjön ser vi att samarbete och samverkan bidrar
            aktivt till att stabilisera läget, att vi jobbar nära tillsammans
            med Nato. Det kommer att bli än viktigare, som stöd till våra
            grannländer. Men vi ska också själva tänka långsiktigt för att
            stärka vår försvarsförmåga och skapa en tydlighet vad gäller de
            säkerhetspolitiska utmaningarna och hur vi ska möta dem.
          </note>
          <note>
            Jag hoppas att även Stig Henriksson och Vänsterpartiet i kommande
            beslut kommer att vara med och bidra till aktiva budgetförstärkande
            åtgärder för en stabil fortsättning.
          </note>
          <note type="speaker">
            Anf. 115 ROGER RICHTOFF (SD):
          </note>
          <note>
            Herr talman! Jag ska börja med att svara på Alliansens ifrågasättande
            av att vi har ändrat uppfattning om det här. Jag vill påminna
            mig att Centerpartiet för två år sedan blev en förespråkare för
            Nato. Man kan tycka att det inte var en stor förändring. Men vi
            uppfattade det som en gigantisk förändring – på tal om att ändra
            uppfattning.
          </note>
          <note>
            Ändra uppfattning kan man göra snabbt eller på sikt. Vi hade
            tidigare en annan uppfattning. Vi samlades, gick igenom ny information
            och fattade ett nytt beslut. Och där är vi nu.
          </note>
          <note>
            När det gäller Alliansens förmåga att göra korrekta analyser
            utgör Kerstin Lundgren en av de stora säkerhetsriskerna. På vilket
            sätt? Jo, hon deltog i att avveckla det svenska försvaret. Man
            raserade systemen. Hon deltog i detta och tycker sedan att andra
            utgör en säkerhetsrisk.
          </note>
          <note>
            Nu anpassar Alliansen sig alltmer till våra förslag. Vi överväger
            att sätta upp svängdörrar till kopieringsrummet. Det gäller den
            här politiken också.
          </note>
          <note>
            Det är också intressant att till exempel Allan Widman säger att
            det här är ett steg närmare Nato. Det är bra att ni är tydliga
            med det . Men på s. 16 i det särskilda yttrandet skriver Moderaterna,
            Centern, Liberalerna och Kristdemokraterna: ”Värdlandsavtalet
            ersätter på inget sätt och är inte ens ett första steg mot medlemskap.”
          </note>
          <note>
            Det skriver ni på s. 16. Men här i kammaren påstår ni att vi
            nu är så nära Nato att det bara är ett steg kvar till medlemskap,
            eller hur? Men i betänkandet skriver ni något helt annat. Är det
            trovärdigt? Vänder ni på klacken?
          </note>
          <note>
            Herr talman! Jag går över till det jag hade tänkt säga från början.
            Hur kan det svenska försvaret och försvarsviljan komma att påverkas?
            Det är en annan ingångslinje. Blir försvaret starkare och mer
            anpassat till försvar av vårt territorium? Eller ökar risken för
            att försvaret fortsätter att anpassas till Natos insatsoperationer,
            i linje med Natos strategi? Kommer försvaret att påverkas i den
            riktningen?
          </note>
          <note>
            Vi har närmat oss Nato gradvis, genom deltagande i stora militär
            ­ övningar. Det är rätt. Så är det. Det har också ökat vår förmåga
            på många sätt. Vi tillåter att amerikanska spaningsplan flyger
            över vårt territorium och så vidare. Det är en anpassning. Det
            är tillåtande. Får det någon säker ­ hetspolitisk effekt? Ja,
            det är klart att det får. Det ser vi tydligt. Ryssland agerar
            och reagerar. Det var inte länge sedan vi hade kinesiska örlogsfartyg
            i Östersjön. Ni känner väl till att de samarbetar ganska mycket
            oc h allt intensivare med Ryssland?
          </note>
          <note>
            Händer det någonting? Ja, det gör det.
          </note>
          <note>
            Det värdlandsavtal som nu förbereds är också ett stort steg mot
            ett närmande till och ett samarbete med Nato. Det tyc ker vi också.
            Det är därför vi säger nej till detta.
          </note>
          <note>
            Det innebär en helt annan dimension i fråga om möjligheterna
            att genomföra övningar – ända upp till krigsfall. Det möjliggör
            också användning av militära anläggningar och styrkor under Natobefäl
            på svenskt territorium. Det är en skillnad mot tidigare. Det handlar
            även om transiteringar av sådana styrkor på svenskt territorium.
            Jag har inte hittat några begränsningar för vapen eller för styrkornas
            storlek. Har ni hittat det så gå upp i talarstolen och tala om
            det s så ska jag gärna lyssna.
          </note>
          <note>
            Den svenska regeringen eller dess ombud måste naturligtvis ge
            tillstånd för varje sådan övning. Men när man väl har inbjudit
            Nato till exempel i fred och om det övergår i kris och kanske
            i krig blir de kvar här och kommer naturligtvis att bekämpas.
            Men det är ingen som har förnekat det heller.
          </note>
          <note>
            När det gäller den ensidiga svenska solidaritetsförklaringen
            hade jag hoppats att ledamoten Oscarsson skulle komma hit och
            redovisa sin anfallsplan. Han anser nämligen att vi ska gå i krig
            om en angripare går mot Baltikum. Då ska Sverige gå i krig. När
            vi skickar trupp dit går vi ju i krig med det land som anfaller
            dem, och då smäller det i Sverige. Det håller ni med om, men det
            köper ni. Vi har en annan uppfattning.
          </note>
          <note>
            Finland säger att man är beredd att ge allt stöd, men inte militärt.
            Står Finland längre från Baltikum än Sverige? Nej, det gör det
            inte. Men de är tydliga och säger att de inte har resurser till
            mer än att försvara Finland. De har ingenting att skicka. Det
            är tydlighet. Men vi skapar osäkerhet genom solidaritetsförklaringen.
          </note>
          <note>
            Man säger att solidaritetsförklaringen har godkänts av riksdagen.
            Det stämmer väl i viss mån. Men den låg insmugen i inriktningspropositionen,
            och den har såvitt jag vet inte diskuterats nämnvärt här i riksdagen.
            Denna gummiartade deklaration anges nu som ett centralt motiv
            för värdlandsavtalet, och det är direkt farligt.
          </note>
          <note>
            Den finska hållningen är tydlig, som jag nyss sa. Enligt den
            finske presidenten handlar det inte om att vara osolidarisk gentemot
            Baltikum. I stället understryker han värnandet av det egna landets
            territorium. Det är viktigt för att bidra till avspänningen i
            vår del av Östersjön, säger han.
          </note>
          <note>
            Försvaret kan i och med dessa förslag komma att inriktas mot
            ett Nato ­ samarbete på bekostnad av det nationella försvaret,
            vilket kan påverka försvarsviljan och försvåra möjligheterna att
            återställa den allmänna värn ­ plikten.
          </note>
          <note>
            Försvarsminister Peter Hultqvist skriver i lagrådsremissen att
            vi ska ha en trovärdig nationell försvarsförmåga. Detta delar
            vi naturligtvis. Men vi tycker att det undergrävs när han i samma
            andetag säger att det ska baseras på internationella samarbeten
            i EU och ökat samarbete i Norden, i Östersjöområdet, i FN, i OSSE,
            i Nato och inom den transatlantiska länken.
          </note>
          <note>
            Här sägs ingenting om att bygga upp ett eget försvar för landets
            territorium. Inte heller villkoras insatser inom avtalets ram
            till att gälla ett kollektivt självförsvar.
          </note>
          <note>
            När öststaterna efter murens fall gick med i Nato lovade de att
            öka sina försvarskostnader. Det gjordes inte. Efter hand minskade
            så gott som samtliga Natomedlemmar sina försvarssatsningar, i
            förlitan på att de stod under Natobeskydd. Så var det. Ingen av
            staterna, förutom Estland, hade kvar värnplikten. Estniska officerare
            utbildades i Finland, och där behöll man värnplikten. Det gjorde
            också Estland.
          </note>
          <note>
            Detta stämmer inte alls in med Natos inriktning, där medlemsstaternas
            militärmakter ska passa in i de sammansatta Natoförbanden som
            insatsstyrkor och inte i första hand för det egna landets territorialförsvar.
            Här tycker vi att ni går fel. Statsministern i Estland har också
            kritiserats för att man hade kvar en irrlära om ett folkförankrat
            territorialförsvar.
          </note>
          <note>
            Läser ni detta någon gång?
          </note>
          <note>
            I Norge är det lite blandat. Man är medlem i Nato. Steg för steg
            har man avvecklat uppgifterna att skydda hela territoriet och
            har fokuserat på avancerat och kostsamt bombflyg samt rörliga
            specialstyrkor på marken, allt på bekostnad av territorialförsvaret.
          </note>
          <note>
            Vi har här i kammaren talat om att Finland också har skrivit
            på solida ­ ritetsförklaringen. Men vad vilar den på? Den finske
            presidenten Sauli Niinistö har sagt följande:
          </note>
          <note>
            Finlands säkerhet vilar på fyra pelare: den egna försvarsförmågan,
            samarbete med Sverige och med USA samt ett gott samarbete med
            Ryssland. Utifrån dessa kriterier ska kommande inbjudningar till
            militärövningar prövas.
          </note>
          <note>
            Vilka kr iterier har vi? Jag hittar inga , och det oroar mig.
            Där borde vi ta efter Finland och sätta upp tydliga riktlinjer.
            Där gör man en prövning utifrån dessa varje gång, även med hänsyn
            till Ryssland.
          </note>
          <note>
            Svenskt försvar är till för det egna landet. Natos intresse ligger
            i hu ­ vudsak på två plan. Tillgång till Sveriges territorium
            för att kunna placera ut styrkor för insatser i Baltikum är deras
            huvudintresse. Det handlar också om inlemmandet av det svenska
            systemet med JAS, ubåtar och radar ­ system som kan passa in som
            pusselbitar i Natos styrkor.
          </note>
          <note>
            Natoledningen stöder inte att medlemsstaterna bygger upp folkförankrade
            territorialförsvar. Med värdlandsavtalet kan Nato komma till Sveriges
            hjälp om regeringen begär det – ja. Men Nato kan också säga nej.
            Avgörande blir då om de viktigaste Natostaterna, främst USA, anser
            att det ligger i deras intresse.
          </note>
          <note>
            Jag yrkar naturligtvis bifall till våra egna reservationer.
          </note>
          <note>
            I detta anförande instämde Mikael Jansson och Björn Söder (båda
            SD).
          </note>
          <note type="speaker">
            Anf. 116 KERSTIN LUNDGREN (C) replik:
          </note>
          <note>
            Herr talman! Jag hade inte för avsikt att begära replik, men
            tyvärr blev jag apostroferad och kände mig manad att göra det
            och förlänga debatten.
          </note>
          <note>
            Det är intressant att höra Sverigedemokraterna tala om svängdörrar.
            Jag lyssnade fram till sista ordet för att höra om det skulle
            komma en ny tur i dörren eller om de skulle stå kvar vid sitt
            besked i går, nämligen att de inte skulle yrka på en vilandeförklaring.
            Vi får se vad som händer vid omröstningen. Om det är någonting
            som Sverigedemokraterna har gett ett ansikte så är det att man
            inte riktigt vet var de står, förutom på ett område förstås där
            det handlar om att Sverige ska stänga dörrarna utåt. Där ska det
            inte vara någon öppning. Det gäller naturligtvis när vi talar
            om värdlandsavtal. Sverige ska klara sig självt, och Sverige ska
            inte göra några insatser utanför sina gränser.
          </note>
          <note>
            Herr talman! Det som är sorgligt är att Sverigedemokraterna inte
            har insett att i världen i dag finns det inget land som kan bygga
            säkerhet ensam, utan det handlar om att bygga säkerhet tillsammans
            med andra. Det är det som värdlandsavtalet handlar om.
          </note>
          <note>
            Jag skulle vara bekymrad om jag var försvarsminister och baserade
            min hållning på alliansfrihet efter att ha hört den här debatten
            . Sverigedemo ­ kra ­ terna vill inte ha någon solidaritetsklausul,
            och man vill inte bygga säker ­ het tillsammans med andra. Vänsterpartiet
            går också i den riktningen. Det tyder på att det behövs ett omtag
            i svensk säkerhetspolitik, och det kan inte Sverigedemokraterna
            bidra till. De utgör en säkerhetsrisk, herr talman – för oss som
            bor här, men också för våra grannar.
          </note>
          <note type="speaker">
            Anf. 117 ROGER RICHTOFF (SD) replik:
          </note>
          <note>
            Herr talman! Ja, vi vill förändra solidaritetsförklaringen på
            det sättet att vi vill ta bort att vi ska stödja militärt. Centern,
            KD och Alliansen vill gå i krig, men var är era anfallsplaner?
            Ni har ju skrivit under solidaritetsförklaringen nu. Jag ifrågasätter
            då var era anfallsplaner är. För ni ska väl hjälpa, som ni har
            skrivit i förklaringen? Ni har väl anfallsplaner – ska ni luftlandsätta,
            eller hur ska det gå till? Har ni inga förberedelser gjorda? Nej,
            det har ni inte. Ni gör ingenting, Kerstin Lundgren. Ni gör absolut
            ingenting för att nå upp till detta.
          </note>
          <note>
            Solidaritetsförklaringen saknar ju helt verklighetsförankring
            och kan sätta hela vår alliansfrihet på spel. Skulle den vara
            trovärdig någon gång i framtiden måste ju en angripare räkna med
            att den gäller, och då är det lika bra att klippa på Sverige direkt
            – eller hur? En angripare tänker: Angriper vi där förklarar Sverige
            oss krig, enligt Kerstin Lundgren; alltså kan vi lika
          </note>
          <note>
            gärna slå mot Sverige direkt. Den analysförmågan saknar tyvärr
            Kerstin Lundgren.
          </note>
          <note>
            Vi har några andra saker jag nog får ta upp i nästa replik, om
            jag hinner med det.
          </note>
          <note type="speaker">
            Anf. 118 KERSTIN LUNDGREN (C) replik:
          </note>
          <note>
            Herr talman! Jag ska inte gå in på Roger Richtoffs analysförmåga
            och analysera den djupare. Jag noterar att Sverigedemokraterna
            i söndags hade en uppfattning efter att ha analyserat och att
            ni i onsdags hade en annan uppfattning. När ni motionerade hade
            ni en uppfattning, och när ni yrkar i dag har ni en annan uppfattning.
            Vi får väl se hur ni har röstat när vi kan analysera det resultatet.
            Det bygger naturligtvis på en stor analysförmåga och kapacitet
            hos Sverigedemokraterna.
          </note>
          <note>
            Jag kan bara understryka att ni utgör en säkerhetsrisk, för oss
            här och för våra grannar. Ni utgör en säkerhetsrisk också för
            våra finska grannar, som redan har värdlandsavtalet. Det man hör
            när man lyssnar på Sverigedemokraterna i den här debatten och
            i andra debatter är Putins röst. När det hänvisades till de fyra
            pelarna hos president Niinistö och den tolkning Sverigedemokraterna
            gör var det nästan så att jag hörde att Sverigedemokraterna vill
            att Sverige ska öva tillsammans med Ryssland.
          </note>
          <note>
            Ni utgör en säkerhetsrisk, och den som lyssnar på er borde verkligen
            dra slutsatser av detta.
          </note>
          <note type="speaker">
            Anf. 119 ROGER RICHTOFF (SD) replik:
          </note>
          <note>
            Herr talman! Det vi röstar på i dag kommer att vara den motion
            vi lämnade in.
          </note>
          <note type="speaker">
            (KERSTIN LUNDGREN (C):
          </note>
          <u who="unknown" xml:id="i-413c340a9287c60f-0">
            <seg>
              Vilken av dem?)
            </seg>
          </u>
          <note>
            Vi har lämnat in en motion. Då var det klart.
          </note>
          <note>
            Hur var det då med att säga nej till vilandeförklaringen, Kerstin
            Lundgren? Det är väl den du menar, eftersom du har glömt den och
            hänvisar till olika förändringar. Vi hade en inriktning att stödja
            Vänsterpartiets förslag; det är korrekt. Men när vi träffades
            i går och noggrant gick igenom detta, med ytterligare underlag,
            kom vi fram till slutsatsen att det förmodligen inte blir det
            resultat vi var ute efter. Då fattade vi det beslutet. Att det
            inte passar Kerstin Lundgren bryr jag mig inte ett dugg om, och
            det gör inte Sverigedemokraterna heller.
          </note>
          <note>
            Ni har alltid utgjort en säkerhetsrisk, Kerstin Lundgren. Ni
            raserade det svenska försvaret totalt. Var det en säkerhetsrisk?
            Nej, inte enligt dig. Det var den analysförmåga ni hade. Ni säger
            att vi ska stoppa vid gränserna. Ja, nu börjar ju alla anpassa
            sig till vår politik även på detta område. Nu ska ni väl ha vattenkanoner
            och så vidare. Det är dags att öppna våra svängdörrar till kopiatorrummet.
            Välkommen in! Ta del av den politiken, så går det lite snabbare
            för er!
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 19 .)
          </note>
          <note>
            § 16 Patientrörlighet inom EES – vissa kompletterande förslag
          </note>
          <note>
            Socialutskottets betänkande 2015/16:SoU14
          </note>
          <note>
            Patientrörlighet inom EES – vissa kompletterande förslag (prop.
            2015/16:139)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 19 .)
          </note>
          <note>
            § 17 Avgiftsfrihet för viss screening inom hälso- och sjukvården
          </note>
          <note>
            Socialutskottets betänkande 2015/16:SoU17
          </note>
          <note>
            Avgiftsfrihet för viss screening inom hälso- och sjukvården (prop.
            2015/16:138)
          </note>
          <note>
            föredrogs.
          </note>
          <note type="speaker">
            Anf. 120 EMMA HENRIKSSON (KD):
          </note>
          <note>
            Herr talman! Vi ska i dag debattera det som gäller för mammografi
            ­ screening. För att alla de kvinnor som drabbas av bröstcancer
            ska upptäcka den så tidigt som möjligt är det viktigt att vi följer
            den mammografiscreen ­ ing som i dag finns.
          </note>
          <note>
            I Stockholms läns landsting har vi ganska goda erfarenheter av
            hur screeningen fungerar och hur avgiften påverkar kvinnors vilja
            att delta i screeningprogrammet. När man hade en avgift på 50
            kronor låg deltagandet i mammografin på ungefär 70 procent. När
            man höjde avgiften till 140 kronor låg deltagandet på ungefär
            70 procent. Vilka som deltar varierar stort, och vi vet att de
            som kommer från socioekonomiskt svagare grupper deltar i mindre
            utsträckning. Det är ett jättestort problem. Det är ett problem
            att bara 70 procent deltar i mammografiscreeningen.
          </note>
          <note>
            Kristdemokraterna har lokalt, i regioner och landsting, flera
            gånger förespråkat att man ska ha låg eller ingen avgift för att
            ta bort det som hinder för att delta i mammografiscreeningen.
            Men vi vet av erfarenhet att det inte i första hand är avgiften
            som påverkar. Ett borttagande av en avgift påverkar nästan inte
            deltagandet alls på ett par års sikt, och en kraftig höjning av
            en avgift påverkar inte speciellt mycket på några års sikt.
          </note>
          <note>
            Därför blir vi oroade när regeringen föreslår att så mycket resurser
            ska användas nationellt till det som egentligen är ett regionalt
            ansvar – ett landstingsansvar. Det innebär nämligen en risk att
            vi inte gör det vi vet har större påverkan på det vi faktiskt
            vill uppnå, det vill säga att ta bort ojämlikheten. Vi vill ta
            bort det som gör att de som kommer från en socioekonomiskt svagare
            grupp faktiskt i mindre utsträckning deltar i mammografiscreeningen
            och därmed också löper högre risk att dö i bröstcancer.
          </note>
          <note>
            Från Kristdemokraternas sida har vi därför motionerat om att
            vi inte vill att staten ska åta sig detta. Det betyder inte att
            vi på lokal nivå inte ser att det ibland kan finnas goda skäl
            att ta bort avgiften – i den mån man också gör andra viktiga saker
            för att öka deltagandet i mammografin. En av de absolut viktigaste
            är hur kallelsen ser ut. Den ska finnas tillgänglig på flera språk,
            och den ska vara pedagogiskt skriven så att alla kan förstå vad
            det är för något de får och varför det är så viktigt att gå dit
            och bli screenad även om de inte känner sig sjuka.
          </note>
          <note>
            Det är definitivt också viktigt att man skickar påminnelser.
            Det är den viktigaste lärdomen från Stockholms läns landsting,
            som verkligen har undersökt detta under en lång period av år.
            Den gång vi i statistiken kan se att det verkligen blev en nedgång
            i deltagandet i mammografiscreening är när man inte skickade påminnelser.
          </note>
          <note>
            I regeringens proposition föreslår man att det utifrån Socialstyrelsens
            nuvarande rekommendationer ska finnas en övre åldersgräns på 74
            år. Det ser vi kristdemokrater också som väldigt problematiskt
            – kanske det enskilt mest problematiska.
          </note>
          <note>
            Det finns en stor risk att det ger signalen till den som har
            fyllt 74 år att nu är risken förbi, nu finns det inte längre någon
            risk för att man kommer att drabbas av bröstcancer och kommer
            att dö i förtid på grund av bröstcancer, och att man därför inte
            behöver kontrollera risken för att man är på väg att utveckla
            tumörer.
          </note>
          <note>
            Socialstyrelsen har i sina rekommendationer den här åldersgränsen
            därför att man säger att det inte finns några studier som visar
            att det är rimligt att ha screening efter 74 års ålder, men det
            är för att det har varit svårt att göra studier på äldre personer.
            Vi vet också att det sedan Socialstyrelsen kom med de här rekommendationerna
            har kommit studier som faktiskt visar på att dödligheten fortsätter
            att öka efter 75 års ålder och att det därför mycket väl skulle
            kunna finnas lika starka skäl att fortsätta med screeningen efter
            75 års ålder.
          </note>
          <note>
            Vi yrkar därför bifall till vår gemensamma reservation nr 1.
          </note>
          <note type="speaker">
            Anf. 121 CARINA HERRSTEDT (SD):
          </note>
          <note>
            Herr talman! Mer eller mindre alla drabbas vi på något sätt av
            cancer. Det kan vara personligen, anhöriga eller vänner, men vi
            drabbas alla på något sätt.
          </note>
          <note>
            I Sverige har antalet cancerfall sedan 1970 ökat med över 40
            procent, om man tar hänsyn till folkmängd och åldersstruktur.
            Ökningen kan såklart bero på att vi blir allt äldre. Den kan också
            bero på att vi har hittat bättre metoder för att diagnostisera
            och upptäcka cancer. Och det som dagens debatt handlar om är just
            avgiftsfrihet för viss screening inom hälso- och sjukvården.
          </note>
          <note>
            Antalet personer som i dag överlever cancer ökar ständigt. Det
            finns såklart många utmaningar men självfallet också många möjligheter,
            och en möjlighet är screening.
          </note>
          <note>
            I dag debatterar vi just screening för bröstcancer, så kallad
            mammografi. Bröstcancer är den vanligaste cancerformen bland kvinnor.
            Ungefär 7 000 kvinnor i Sverige drabbas årligen av bröstcancer.
            Det innebär att varje dag får närmare 20 personer diagnosen. Var
            sjätte timme dör en kvinna i Sverige i bröstcancer.
          </note>
          <note>
            Cancerfonden kom för några veckor sedan med sin årsrapport om
            situationen för cancer i Sverige. Det är en nedslående rapport
            som bland annat visar att bröstcancer konstant ökar. Men det finns
            som sagt ljusglimtar, och en av dem är att bröstcancer kan botas
            i allt större utsträckning. Men då är tidig upptäckt en förutsättning,
            och då spelar mammografi en stor och avgörande roll.
          </note>
          <note>
            Vi är därför positiva, herr talman, till att regeringen nu föreslår
            kostnadsfri mammografi, eftersom vi vill ta bort de eventuella
            hinder som kan finnas för kvinnor att gå på mammografi så att
            de på så sätt tidigt kan sättas in i eventuell behandling. Mammografi
            är viktigt just för tidig upptäckt och en avgörande faktor.
          </note>
          <note>
            Tyvärr är det bara hälften av Sveriges landsting som i dag erbjuder
            mammografi till kvinnor i åldrarna 40–49 år. Övriga landsting
            erbjuder det som tidigast efter 50 års ålder. För oss är det självklart
            att man som kvinna ska få likvärdig vård oavsett var i landet
            man bor. Det ska inte spela någon roll.
          </note>
          <note>
            Enligt Socialstyrelsen är just nationell samordning och samsyn
            kring screening viktigt för att skapa förutsättningar för en jämlik
            vård, och det är precis det som denna proposition handlar om.
            Och ett ökat deltagande i ett screeningprogram är en förutsättning
            för att programmet ska få effekt, det vill säga åstadkomma en
            hälsoeffekt bland befolkningen.
          </note>
          <note>
            Utifrån ett krasst samhällsperspektiv är bröstcancer den cancerform
            som kostar samhället mest i absoluta tal om man räknar in direkta
            och indirekta kostnader, vilket också Cancerfonden visar i sin
            rapport. Detta talar för att en relativt ringa insats som att
            från samhällets sida erbjuda avgiftsfri mammografi också kan spara
            många skattekronor för oss i slutändan, förutom det allra viktigaste,
            att det faktiskt räddar fler liv.
          </note>
          <note>
            Vi anser att det är viktigt att lyfta på alla stenar så långt
            det är möjligt från politiskt håll och uppmuntra till deltagande
            i mammografi. Det handlar om att ge rätt incitament för deltagande
            och om att rädda så många liv som möjligt. Om ytterligare ett
            liv kan räddas är det tillräckligt för att motivera insatsen.
            I jämförelse med många andra utgifter inom vården och i samhället
            är detta småpengar i sammanhanget.
          </note>
          <note>
            I en studie som redogjorts för i en artikel i Läkartidningen,
            och som det också refereras till i rapporten om cancervården,
            anges att när avgiften för mammografi togs bort i Stockholms län
            ökade deltagandet i länet med 3 procent. Man kan tycka att 3 procent
            låter lite, men i det här fallet handlar det om att 6 000 fler
            kvinnor i Stockholms län gick och kontrollerade sig. Här konstaterar
            man också att andelen utlandsfödda och socioekonomiskt svaga grupper
            ökade med upp till 6 procent. Författarna till studien drar slutsatsen
            att avgiftsfriheten har lett till ett ökat deltagande i de områden
            som tidigare haft lägst deltagande och att avgiftssänkningen därför
            också har bidragit till ökad jämlikhet.
          </note>
          <note>
            Det finns säkert många anledningar till att man som kvinna väljer
            att inte gå på mammografi när man blir kallad. Det finns säkert
            behov av ytterligare information och även ökad tillgänglighet
            från sjukvårdens sida. Vi kan dock konstatera att kostnaden för
            mammografi kan utgöra ett hinder.
          </note>
          <note>
            Herr talman! Att då vara emot avgiftsfri mammografi med argumentet
            att det inte finns någon direkt koppling mellan avgiftsfriheten
            och besöksfrekvensen från socioekonomiskt svaga grupper håller
            inte. Det räcker, som vi ser det, att en enda kvinna väljer att
            avstå på grund av kostnaden för att det ska vara värt att införa
            avgiftsfrihet. Vi anser att avgiftsfrihet för mammografi är ett
            sätt att uppnå jämlik vård.
          </note>
          <note>
            Herr talman! Vi är däremot lite oroade för att de landsting som
            går ekonomiskt dåligt för att spara pengar kan komma att dra in
            på hur ofta man får gå på mammografi om det skulle vara avgiftsfritt.
            Det får inte bli så att mammografibesök på grund av avgiftsfriheten
            erbjuds mer sällan än i dag, så att de landsting som i dag erbjuder
            mammografi var 18:e månad i stället väljer att erbjuda det var
            24:e månad. Då har förslaget fått fel effekt och snarare blivit
            kontraproduktivt.
          </note>
          <note>
            Om mammografin är kostnadsfri men man aldrig får någon kallelse
            spelar ju inte avgiftsfriheten någon större roll. Vi vill därför
            betona vikten av att det inte får leda till glesare kontroller,
            utan vi skulle helst s e att alla landsting kallar kvinnor oftare,
            det vill säga var 18:e i stället för var 24:e månad.
          </note>
          <note>
            Herr talman! Vi vill att mammografi erbjuds personer med högre
            ålder än 74 år. Därför yrkar jag bifall till reservation 1.
          </note>
          <note>
            Cancerfonden påpekar i sin rapport att cancer även drabbar kvinnor
            över 74 år men att dessa kvinnor i nuläget inte erbjuds mammografi.
            Rapporten visar att så många som 1 986 fall av bröstcancer hos
            kvinnor över 74 år rapporterades under 2014. Mot den bakgrunden
            anser vi att det är självklart att man från vårdens sida måste
            erbjuda kvinnor över 74 år mammografi. Därför vill vi att möjligheten
            att erbjuda dem det ses över.
          </note>
          <note>
            I regeringens proposition står följande: Undersökningen ska vara
            avgiftsfri för att öka deltagandet i ekonomiskt svaga grupper.
          </note>
          <note>
            Trots detta väljer regeringen att sätta en övre åldersgräns på
            74 år. Det är inget annat än åldersdiskriminerande. De ekonomiskt
            mest utsatta garantipensionärerna straffas alltså med en avgift
            i detta fall. Trots det skriver man alltså: Undersökningen ska
            vara avgiftsfri för att öka deltagandet i ekonomiskt svaga grupper.
          </note>
          <note>
            Här tar regeringen ett tydligt ställningstagande genom att inte
            räkna in garantipensionärer i gruppen ekonomiskt svaga. Det är
            både häpnadsväckande och intressant.
          </note>
          <note>
            Herr talman! Förslaget om avgiftsfri screening är bra. Däremot
            kan vi inte ställa oss bakom den åldersdiskriminering som det
            faktiskt handlar om när man har en övre åldersgräns. Det innebär
            att man exkluderar var femte kvinna som drabbas av bröstcancer.
          </note>
          <note>
            Man ska tänka på att just bröstcancer är en cancertyp där risken
            att drabbas ökar med åldern. För mig blir då en övre åldersgräns
            ännu mer obegriplig.
          </note>
          <note>
            Herr talman! Låt mig göra en kort sammanfattning: Jag yrkar bifall
            till reservation 1, jag tycker att det är obegripligt att man
            har en övre åldersgräns och jag tycker att det är helt ofattbart
            att man kan vara emot avgiftsfri mammografi.
          </note>
          <note>
            I detta anförande instämde Jimmy Ståhl och Jennie Åfeldt (båda
            SD).
          </note>
          <note type="speaker">
            Anf. 122 ANDERS W JONSSON (C):
          </note>
          <note>
            Herr talman! Att upptäcka cancer tidigt gör ofta skillnad för
            hur framgångsrik behandlingen ska bli. Det kan vara skillnaden
            mellan bot och en svår obotlig sjukdom.
          </note>
          <note>
            För vissa cancersjukdomar finns det möjlighet att genom screening
            upptäcka sjukdomen innan den har gått för långt. Just bröstcancer
            hos kvinnor är en av dessa sjukdomar.
          </note>
          <note>
            Det är en stor utmaning att få alla kvinnor att gå och göra en
            mammografiundersökning. Som vi har hört tidigare är det ett antal
            kvinnor som av olika skäl inte kommer. Det kan göra att cancern
            inte upptäcks i tid, vilket kan leda till att den inte kan botas.
          </note>
          <note>
            Det läggs mycket möda på att fundera ut vad det är som gör att
            så många kvinnor väljer att inte gå och göra mammografi. En del
            pekar på att det beror på bristande tillgänglighet, långa avstånd,
            svårighet att boka tider och inte minst språkbarriären – man förstår
            inte vad som står i kallelsen. Dessutom kan avgiften vara avgörande.
          </note>
          <note>
            I höstens budget valde regeringen att säga att det faktum att
            det inte är gratis överallt är det viktigaste, så där går man
            in med pengar.
          </note>
          <note>
            Centerpartiet gjorde inte denna bedömning av flera skäl. För
            det första är det sjukvårdshuvudmännen, landstingen, som är ansvariga
            för vilka prioriteringar som ska göras i sjukvården – vad som
            är viktigast att göra och på vilka områden man eventuellt ska
            ta bort patientavgifter. Det finns ett antal landsting som redan
            har tagit bort avgiften för just mammografi.
          </note>
          <note>
            Ingenstans i propositionen presenterar regeringen en analys av
            varför det är just mammografiavgiften av alla patientavgifter
            som ska lyftas bort. Är detta den absolut viktigaste åtgärden
            man kan vidta i sjukvården? Jag har ingen aning eftersom regeringen
            inte presenterar någon som helst analys.
          </note>
          <note>
            Vi är också tveksamma till att ta detta steg eftersom man inte
            vet om det är just avgiften som gör att kvinnor avstår.
          </note>
          <note>
            Vår allvarligaste invändning mot detta förslag är dock åldersgränsen
            för kvinnor över 74 år. Om riksdagen fattar detta beslut sänder
            vi två tveksamma signaler till äldre kvinnor i Sverige.
          </note>
          <note>
            Den första gäller ekonomin. Riksdagen sänder signalen till kvinnor
            över 74 år att de inte är värda att satsa statliga skattepengar
            på. Det är lite märkligt eftersom kvinnor över 74 år ofta har
            det absolut tuffast ekonomiskt.
          </note>
          <note>
            Den andra signalen är ännu allvarligare. Sveriges riksdag sänder
            signalen till svenska kvinnor över 74 år att det inte är så viktigt
            att de går på mammografi. Är man under 75 är det viktigt att gå
            på mammografi, men är man över 75 behövs det inte eftersom risken
            för cancer kanske är något mindre.
          </note>
          <note>
            Det är en fullkomligt livsfarlig signal eftersom vi vet att 1
            900 av de 8 300 kvinnor som varje år insjuknar är över 74 år.
            Det innebär att de har passerat gränsen för screening. Det innebär
            att riksdagen sänder en signal att det inte är så viktigt för
            dem att gå på screening.
          </note>
          <note>
            Orsaken till gränsen är inte att Socialstyrelsen har sagt att
            det inte är aktuellt utan att det är svårt att genomföra studier
            på kvinnor över 75 år. Därför har man valt att sätta denna gräns.
          </note>
          <note>
            Herr talman! Detta riksdagsbeslut blir direkt kontraproduktivt.
            Det sänder en farlig signal till kvinnor som är äldre än 74 att
            inte göra mammografiundersökning.
          </note>
          <note>
            Centerpartiet anser inte att riksdag och regering ska fatta denna
            typ av beslut. Därför yrkar jag bifall till reservation 1 under
            punkt 2.
          </note>
          <note type="speaker">
            Anf. 123 BARBRO WESTERHOLM (L):
          </note>
          <note>
            Herr talman! Jag ska först lyfta fram att Sverige var det land
            som under ledning av Socialstyrelsen och forskare som röntgendoktor
            Laszlo Tabar i Falun tog fram övertygande bevis om att man genom
            hälsoundersökning med mammografi kunde upptäcka bröstcancer tidigare
            och minska dödligheten hos kvinnor. Det offentliggjordes den 15
            februari 1985.
          </note>
          <note>
            Det var dock ganska mödosamt att övertyga landstingen om värdet
            av tidig upptäckt, så ett antal av oss slet, inte minst det liberala
            partiet, för att det skulle bli ett nationellt genomförande av
            mammografi.
          </note>
          <note>
            Att vi inte ställer upp på kostnadsfriheten är för att vi tycker
            att om staten ska ta över det ekonomiska ansvaret för en del av
            landstingens hälso- och sjukvård bör det göras i ett bredare sammanhang.
            Det är därför vi har vårt yttrande.
          </note>
          <note>
            Jag tänker koncentrera mig på åldersgränsen. Den studie som presenterades
            1985 kunde styrka att det var i åldersspannet 50–69 år som det
            var värdefullt med mammografi. För den yngre åldersgruppen 20–50
            och den äldre åldersgruppen 70–74 tog det lite längre tid att
            få fram övertygande data. Denna studie, som genomfördes i Östergötland
            och Dalarna, omfattade inte en bredare åldersgrupp än så.
          </note>
          <note>
            Hälso- och sjukvården har gått in för att allt ska vara evidensbaserat.
            Det har kommit några studier utomlands ifrån som visar att 75-åriga
            kvinnor och äldre kan ha nytta av tidig upptäckt genom mammografi.
            Det är dock inga stora studier. Därför har man envetet sagt att
            man erbjuder mammografi upp till och med 74 men inte därefter.
          </note>
          <note>
            Detta reagerade Cancerfonden på 2009 eftersom man i statistiken
            såg att ett betydande antal kvinnor 75 år och äldre insjuknar.
            Cancern känner ju inte kronologiska åldersgränser. Man såg också
            att behandlingsresultaten var sämre. Det berodde dels på att tumörerna
            upptäcktes senare, dels på att man använde mindre effektiv behandling
            för dessa kvinnor. Åldersdiskrimineringen visade verkligen sitt
            fula tryne.
          </note>
          <note>
            År 2013 fick vi en lag mot åldersdiskriminering, och ska man
            sätta in kronologiska åldersgränser ska det finnas väldigt starka
            skäl för det.
          </note>
          <note>
            Detta tog Statens medicinsk-etiska råd fasta på när man skulle
            skriva remissvar på Socialstyrelsens förslag till screening inte
            bara av bröstcancer utan också av cancer i livmodertappen och
            tarmcancer. Man fann att man borde kunna extrapolera resultaten
            från studierna på kvinnor under 75 om man gjorde det enligt vissa
            vetenskapliga metoder.
          </note>
          <note>
            Nu vill jag läsa upp vad Statens medicinsk-etiska råd skrev:
            ”Rådet menar att de åldersintervall som anges i rekommendationerna
            om screen ­ ing för bröstcancer samt screening för tjock- och
            ändtarmscancer kan vara åldersdiskriminerande.” Det ansåg att
            det var angeläget att utföra modellanalyser baserade på aktuell
            kunskap om åldrar över 74 år.
          </note>
          <note>
            Här ta s det upp frågor som man måste kunna besvara i en sådan
            studie: ”Kan kvinnor över 74 år – av sig själva eller andra –
            uppfattas om otillräckligt värda att ingå i ett preventionsprogram?”
            Det är just det som finns med i våra invändningar mot åldersgräns.
          </note>
          <note>
            ”Kan den övre åldersgränsen tolkas som att faran för bröstcancer
            är över och medföra att kvinnor därför söker senare för varningssymtom?”
          </note>
          <note>
            ”När många av studierna planerades för mer än ett kvartssekel
            sedan betraktades 75 år möjligen som en mycket hög ålder – finns
            anledning att ta hänsyn till att kvinnor numera lever i genomsnitt
            betydligt längre?”
          </note>
          <note>
            Så fortsätter det med ett antal punkter som Statens medicinsk-etiska
            råd anser att man bör beakta när man har åldersgränser i screeningprogram,
            i det här fallet screening med mammografi.
          </note>
          <note>
            Därför yrkar jag bifall till reservation 1 om översyn av övre
            åldersgränsen. Sedan har vi ett särskilt yttrande om avgiftsfriheten.
          </note>
          <note type="speaker">
            Anf. 124 KRISTINA NILSSON (S):
          </note>
          <note>
            Herr talman! Eftersom bröstcancer är kvinnans vanligaste cancersjukdom,
            med ca 20 kvinnor per dag som insjuknar, har de flesta av oss
            någon i vår närhet som är drabbad som vi känner till. Tack och
            lov har vård och behandling utvecklats på ett mycket positiv t
            sätt så att chansen till tillfrisknande i dagsläget är mycket
            god. Att sjukdomen upptäcks tidigt är många gånger avgörande för
            ett positivt behandlingsresultat.
          </note>
          <note>
            Vägen till den moderna mammografin har varit lång och ganska
            krokig emellanåt. Redan 1913 publicerades det första arbetet om
            mammografi av en tysk kirurg som tog röntgenbilder av preparat
            för att kartlägga tumör ­ utbredningen. Sedan har arbetet pågått
            i olika omgångar i olika delar av värl ­ den. Det var faktiskt
            riktigt spännande att sätta sig in lite i historien om detta,
            som att den svenska mammografins va gga fanns i Göteborg på 60
            ‑ talet. Men jag ska inte tråka ut er med historiebeskrivningar.
          </note>
          <note>
            I Sverige infördes allmän screening för ungefär 30 år sedan.
            Det finns flera studier om effekter av screeningen. Till exempel
            finns det, som har nämnts, ett stort material i Dalarna. Det är
            ett unikt material med långtidsuppföljning och statistik. Enligt
            Socialstyrelsen sänker screening med mammografi dödligheten i
            bröstcancer med 16–25 procent. Det räddar alltså många liv.
          </note>
          <note>
            Därför är det naturligtvis mycket bekymmersamt att inte alla
            kvinnor som har möjlighet deltar i mammografiundersökningarna.
            Än mer bekymmersamt blir det när man läser rapporter, till exempel
            från Cancerfonden, där det klart och tydligt framgår att deltagande
            i mammografi delvis har blivit en klassfråga.
          </note>
          <note>
            Kvinnor som bor i socialt utsatta områden deltar i lägre grad
            än de som bor i välbeställda områden. I områden med hög andel
            förvärvsarbetande ökar deltagandet, och i områden med låg andel
            förvärvsarbetande minskar det. I områden med hög andel utrikes
            födda är mammografibesöken färre.
          </note>
          <note>
            Sedan tidigare är det väl känt att lågutbildade kvinnor som får
            diagnosen bröstcancer har högre risk att dö än de med högre utbildning.
            Svag ekonomi och annat modersmål än svenska är också faktorer
            som gör att man i högre grad uteblir från undersökningen. Konsekvensen
            kan bli en försenad diagnos och sämre chans till överlevnad. Detta
            är självfallet inte en acceptabel situation.
          </note>
          <note>
            Nu har vi en regering som prioriterar att arbeta för en jämlik
            vård och för att stärka kvinnors hälsa. Därför är det ett alldeles
            utmärkt steg att ta att införa avgiftsfrihet för mammografi. Det
            har visat sig, till exempel i Stockholm, att det faktiskt är fler
            som kommer till undersökningen. Därmed kan fler fall upptäckas
            i tid och fler överleva sin sjukdom.
          </note>
          <note>
            När det sedan gäller vilket åldersintervall screeningen ska omfatta
            framgår det av betänkandet att regeringen avser att ge Socialstyrelsen
            upp ­ draget att meddela föreskrifter om detta utifrån det kunskapsläge
            som finns. Självklart är det av yttersta vikt att en sådan här
            reform följs upp, och självklart är det fortfarande viktigt att
            andra insatser görs för att öka deltagandet i mammografi. Jag
            är övertygad om att det behövs många olika insatser. Det kan säkert
            behövas olika insatser i olika landsting och re ­ gioner. Där
            måste man fortsätta att arbeta med att göra det som behövs för
            att öka deltagandet.
          </note>
          <note>
            Jag är i varje fall mycket stolt över att företräda en rödgr
            ön regering, ivrigt påhejad av V änsterpartiet, som sätter jämlikhet
            och minskade klyftor högt på agendan och som prioriterar kvinnors
            hälsa. Från och med den 1 juli blir mammografin gratis. Det tycker
            jag är alldeles utmärkt. Med det vill jag yrka bifall till utskottets
            förslag i betänkandet och avslag på samtliga reservationer.
          </note>
          <note type="speaker">
            Anf. 125 EMMA HENRIKSSON (KD) replik:
          </note>
          <note>
            Herr talman! Ibland önskar jag när jag står i talarstolen att
            jag kunde visa upp de stora diagrammen så att de blir tydliga.
            Men eftersom det är det talade ordet som gäller i riksdagen får
            jag försöka att i stället verbalt beskriva den graf som finns
            över deltagande i mammografi som finns med i vår motion, om någon
            vill se bilden.
          </note>
          <note>
            I slutet av 80-talet när man införde mammografi avgiftsfritt
            i Stockholm låg deltagandet på 70 procent. Det ökade med någon
            procentenhet första året, sjönk, och sedan ökade det igen. Sedan
            sjönk det stadigt under ett antal år.
          </note>
          <note>
            Sedan införde man en avgift på 50 kronor, och det sjönk lite.
            Men deltagandet ökade igen. Sedan ökade det stadigt fastän avgiften
            på 50 kronor var kvar. Det nådde den hittills högsta nivån någonsin.
            Det var alltså högre nivå när det var avgift än nu. I Stockholms
            läns landsting har man sedan 2012 igen avgiftsfritt.
          </note>
          <note>
            Med avgiftsfritt har man ett lägre deltagande än vad man hade
            när man hade avgift. När man införde en högre avgift på 150 kronor
            blev det en liten minskning det första året, och det tog man igen
            det andra året. Det är inte detta som spelar den största rollen.
            Det är 70 procent som deltar. Det har aldrig varit mer än 75 och
            aldrig lägre än 65 procent, utan det pendlar däremellan.
          </note>
          <note>
            Min a frågor till Socialdemokraterna är följande. Det har en
            så liten be - ty ­ delse. Avgiftsfritt har gjort att det ökar
            mest i de socioekonomiskt starka grupperna och inte i de socioekonomiskt
            svaga. Varför väljer ni inte en annan metod? Varför satsar ni
            inte de ganska omfattande resurser av skatte ­ betalarnas medel
            på någonting som är riktat till just de socio ­ ekono ­ miskt
            svaga grupper som deltar minst i mammografi?
          </note>
          <note type="speaker">
            Anf. 126 KRISTINA NILSSON (S) replik:
          </note>
          <note>
            Herr talman! Jag får be om ursäkt, Emma, om jag inte riktigt
            kan se diagrammet framför mig. Jag får väl grotta ned mig i det
            efteråt.
          </note>
          <note>
            Jag tyckte att jag i mitt anförande försökte förklara avgiftsfriheten.
            Är det någonting som jag begriper mig på är det hur det känns
            att ha lite pengar. Det har jag själv upplevt under delar av mitt
            liv.
          </note>
          <note>
            Jag vet att när man är i en sådan situation att man är tvungen
            att välja exakt vad man gör med varje hundralapp kan det vara
            så att man väljer bort att gå på en mammografi.
          </note>
          <note>
            Vi kan göra någonting åt det och få just den gruppen att slippa
            fundera och ha ångest över: Ska jag välja att gå till mammografin,
            eller ska jag välja att köpa någonting annat? Det är väldigt bra
            att de kvinnorna kan välja att gå till mammografin.
          </note>
          <note type="speaker">
            Anf. 127 EMMA HENRIKSSON (KD) replik:
          </note>
          <note>
            Herr talman! Det är just de svaren som gör mig så vansinnigt
            orolig. Jag vet också hur det är att leva med extremt lite pengar.
            På den tiden det fanns 50-öringar vände jag till och med på dem
            för att få pengarna att räcka till att köpa en liter mjölk.
          </note>
          <note>
            Det vi ser är något annat. Faktum är att vi har testat detta
            i ett verklighetsprojekt i det största landstinget i hela landet.
            Vi har statistik sedan snart 30 år som visar att det inte är avgiften
            som är det viktigaste för den som är socioekonomiskt utsatt. Den
            lilla ökning man har sett har varit störst i de socioekonomiskt
            starka grupperna. Det är jättebra att deltagandet ökar där, men
            vi använder alltså pengar till det som kanske inte är det mest
            effektiva.
          </note>
          <note>
            Jag har ytterligare några frågor till Socialdemokraterna. Varför
            är det just mammografiscreeningsavgiften som ni tycker att vi
            ska gå in och reglera med lagstiftning på den nationella nivån?
            Varför är just detta någonting som ni inte betror dem som är ansvariga
            för hälso- och sjukvård med? Det är ju hela deras huvuduppdrag.
          </note>
          <note>
            För att få en mer jämlik sjukvård i hela landet ser vi från Kristdemokraternas
            sida att det finns vissa områden inom sjukvården där vi borde
            ta ett mycket större grepp och förstatliga en del av sjukhusvården.
            Men det handlar om betydligt större reformer än en enskild liten
            avgift på ett område. Det här visar ett misstroende mot dem som
            är ansvariga för detta och att man inte tror att de kan värdera
            just den här avgiften jämfört med andra.
          </note>
          <note>
            Frågan är: Är Socialdemokraterna och regeringen nu beredda att
            gå in och utreda en större statlig styrning av vården för att
            uppnå en mer jämlik vård?
          </note>
          <note>
            Jag har också en fråga till Socialdemokraterna när det gäller
            åldersgränsen. Är ni av uppfattningen att det inte kommer att
            påverka när man går in och skiljer ut just mammografiscreeningsavgiften
            och med lagstiftning befäster åldersgränsen på 74 år?
          </note>
          <note type="speaker">
            Anf. 128 KRISTINA NILSSON (S) replik:
          </note>
          <note>
            Herr talman! Jag börjar med det senaste, som gäller åldersgränsen.
            Jag tror att det är bra att det är expertmyndigheten som kan meddela
            föreskrift om vilken åldersgräns som ska gälla. Ett kunskapsläge
            kan ju förändras, och då tycker jag att det är rimligt att expertmyndigheten
            kan se över detta och lägga fram förslag på vilken åldersgräns
            som ska vara aktuell.
          </note>
          <note>
            Det är intressant när Emma Henriksson talar sig varm för jämlikhet
            inom vården och säger att det behövs mycket större reformer. Det
            skulle vara intressant att veta vilka större reformer Emma Henriksson
            skulle vilja genomföra eftersom ni i er höstbudget har 2 ½ miljard
            mindre till hälso- och sjukvården. Du tycker alltså att man kan
            genomföra större reformer med mindre pengar. Det tycker jag känns
            väldigt märkligt.
          </note>
          <note>
            Om det finns en möjlighet att vi i och med detta kan få fler
            människor i socioekonomiskt svaga grupper att komma till mammografin
            ska vi göra det. Jag är övertygad om att det kan behöva göras
            fler insatser, precis som jag sa i mitt anförande. Men vi tror
            verkligen på det här; vi tror att det kommer att ha betydelse.
            Jag känner många som arbetar inom området, och de är också övertygade
            om att detta kommer att ha stor betydelse.
          </note>
          <note>
            Jag är glad och stolt över att vi i dag fattar detta beslut.
          </note>
          <note type="speaker">
            Anf. 129 JENNY PETERSSON (M):
          </note>
          <note>
            Herr talman! Redan under hösten förra året meddelade vi moderater
            att vi inte stöder regeringens förslag om skattefinansierad screening
            – därav vårt särskilda yttrande i betänkandet. Det ska vara ordning
            och reda i välfärden, och varje skattekrona ska användas till
            största nytta för patienten och omsorgstagaren. Detta förslag
            går inte i den riktningen.
          </note>
          <note>
            Cancer är vår tids folksjukdom. Cancern känner inga gränser,
            som mina kollegor har varit inne på tidigare. Den känner inga
            åldersgränser. I Cancerfondens senaste årsrapport finns en sammanställning
            av cancervården. Den visar på många konkreta utmaningar. Det handlar
            om väntetider, och det handlar bland annat om de stora regionala
            skillnaderna i cancervårdens väntetider.
          </note>
          <note>
            Herr talman! Ingen, oavsett ålder, ska behöva dö i en vårdkö
            i väntan på cancervård eller förebyggande åtgärder. Det är oroväckande
            att reger ­ ingen vill begränsa möjligheten till skattefinansierad
            screening helt baserat på ålderskategorier. Jag undrar på vilka
            grunder man sätter denna åldersgräns. Har Kristina Nilsson och
            Karin Rågsjö från utskottet, som kommer upp här i debatten, några
            fakta eller något evidensbaserat som visar att cancer känner av
            åldersgränser och slutar att drabba människor vid 75 års ålder?
            Löper man helt plötsligt ingen risk att få cancer när man har
            fyllt 75? Är det rättvist att bortprioritera alla kvinnor som
            har kommit upp i över 75 års ålder?
          </note>
          <note>
            Cancer är cancer oavsett var i kroppen den sitter. Konsekvenserna
            av ett oupptäckt förlopp blir stora och tragiska. Vi moderater
            tar dessa frågor på största allvar och har därför lagt fram förslag
            i denna kammare bland annat om att utveckla dagens cancerstrategi
            till en 2.0-strategi med fokus på både kort- och långsiktiga kvalitetsförbättringar
            inom cancervården.
          </note>
          <note>
            När det gäller ansvar och prioriteringar kan vi konstatera att
            regeringen är inne och duttar på olika områden, som detta, samtidigt
            som man presenterar förslag där man arbetar med att ombilda Sveriges
            län och landsting till stora regioner. Den debatten ska jag inte
            ta här i dag, men det är intressant att regeringen arbetar för
            större regioner med ett utökat ansvar inom just hälso- och sjukvården
            samtidigt som man presenterar förslag på det här området och på
            det här sättet.
          </note>
          <note>
            Ansvarsfördelning bör, särskilt när det kommer till sjukvården,
            vara tydlig. Regeringen riskerar att skapa en osäkerhet inom vården
            när man från statligt håll kommer med motstridiga förslag och
            beslut. Det gynnar inte patienterna, och det är patienterna som
            vi moderater ser till i första hand. Det är därför upp till regionerna
            eller landstingen att besluta i frågor som denna eftersom de ligger
            inom deras ansvars- och kunskapsområde.
          </note>
          <note>
            Herr talman! Vid en samlad bedömning kan jag konstatera att detta
            är ett ogenomtänkt och bristande förslag i många avseenden.
          </note>
          <note>
            (Applåder)
          </note>
          <note>
            (forts. § 20 )
          </note>
          <note>
            Ajournering
          </note>
          <note>
            Kammaren beslutade kl. 15.57 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            § 18 Beslut om ärenden som slutdebatterats den 19 maj
          </note>
          <note>
            TU19 It-politiska frågor
          </note>
          <note>
            Punkt 3 (Tillgång till bredband)
          </note>
          <note>
            1. utskottet
          </note>
          <note>
            2. res. 1 (M, C, L, KD)
          </note>
          <note>
            3. res. 2 (SD)
          </note>
          <note>
            4. res. 3 (V)
          </note>
          <note>
            Förberedande votering 1:
          </note>
          <note>
            40 för res. 2
          </note>
          <note>
            18 för res. 3
          </note>
          <note>
            257 avstod
          </note>
          <note>
            34 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            129 för res. 1
          </note>
          <note>
            40 för res. 2
          </note>
          <note>
            146 avstod
          </note>
          <note>
            34 frånvarande
          </note>
          <note>
            Kammaren biträdde res. 1.
          </note>
          <note>
            Huvudv otering:
          </note>
          <note>
            129 för utskottet
          </note>
          <note>
            129 för res. 1
          </note>
          <note>
            57 avstod
          </note>
          <note>
            34 frånvarande
          </note>
          <note>
            Talmannen konstaterade att rösterna var lika delade.
          </note>
          <note>
            Partivis fördelning av rösterna:
          </note>
          <note>
            För utskottet: 108 S, 21 MP
          </note>
          <note>
            För res. 1: 77 M, 21 C, 17 L, 14 KD
          </note>
          <note>
            Avstod: 40 SD, 17 V
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            I omröstningen vid sammanträdet den 19 maj hade lika röstetal
            uppkommit. Ärendet bordlades därför i enlighet med 11 kap. 12
            § riksdagsordningen. Då nu l ika röstetal åter uppkommit vid denna
            votering skulle kammaren enligt samma bestämmelse ta ställning
            till om ärendet nu skulle återförvisas till utskottet. Om minst
            hälften av de röstande förenade sig om detta skulle ärendet återförvisas.
            Beslutades inte återförvisning skulle lotten avgöra vilken mening
            som skulle vara riksdagens beslut.
          </note>
          <note>
            Votering:
          </note>
          <note>
            140 för bifall
          </note>
          <note>
            174 för avslag
          </note>
          <note>
            35 frånvarande
          </note>
          <note>
            Partivis fördelning av rösterna:
          </note>
          <note>
            För bifall: 101 S, 1 SD, 21 MP, 16 V, 1 L
          </note>
          <note>
            För avslag: 6 S, 77 M, 39 SD, 21 C, 1 V, 16 L, 14 KD
          </note>
          <note>
            Frånvarande: 6 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Hanna Westerén (S) anmälde att hon avsett att rösta ja men markerats
            som frånvarande.
          </note>
          <note>
            Talmannen konstaterade att mindre än hälften av de röstande röstat
            ja. Kammaren hade alltså beslutat att inte återförvisa ärendet
            till utskottet. Utgången skulle därmed omedelbart avgöras genom
            lottning.
          </note>
          <note>
            Talmannen anmodade Tuve Skånberg (KD) och Monica Green (S) att
            fungera som kontrollanter vid lottningen samt Peter Jeppsson (S)
            att förrätta lottningen.
          </note>
          <note>
            Den upptagna lottsedeln visade ett nej och kammaren hade således
            bifallit reservation 1.
          </note>
          <note>
            Punkt 4 (Stöd till utbyggnad av it-infrastruktur )
          </note>
          <note>
            1. utskottet
          </note>
          <note>
            2. res. 4 (C )
          </note>
          <note>
            Votering:
          </note>
          <note>
            294 för utskottet
          </note>
          <note>
            21 för res. 4
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 108 S, 77 M, 4 0 SD, 21 MP, 17 V, 17 L , 14 KD
          </note>
          <note>
            För res. 4 : 21 C
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Punkt 6 (Bredbandskoordinatorer )
          </note>
          <note>
            1. utskottet
          </note>
          <note>
            2. res. 7 (KD )
          </note>
          <note>
            Votering:
          </note>
          <note>
            299 för utskottet
          </note>
          <note>
            15 för res. 7
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 108 S, 77 M, 39 SD, 21 MP, 21 C, 17 V, 16 L ,
          </note>
          <note>
            För res. 7 : 1 L, 14 KD
          </note>
          <note>
            Frånvarande: 5 S, 7 M, 9 SD, 4 MP, 1 C, 4 V, 2 L, 2 KD, 1 -
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FöU14 Deltagande med väpnad styrka i utbildning utomlands
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            298 för utskottet
          </note>
          <note>
            17 för res. 1
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 8 S, 77 M, 40 SD, 21 MP, 21 C, 17 L, 14 KD
          </note>
          <note>
            För res. 1: 17 V
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Punkt 2 (Deltagande med väpnad styrka i utbildning utomlands)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            274 för utskottet
          </note>
          <note>
            40 för res. 2
          </note>
          <note>
            1 avstod
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 08 S, 76 M, 21 MP, 21 C, 17 V, 17 L, 14 KD
          </note>
          <note>
            För res. 2: 40 SD
          </note>
          <note>
            Avstod: 1 M
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Ulrika Karlsson i Uppsala (M) anmälde att hon avsett att rösta
            ja men markerats ha avstått från att rösta.
          </note>
          <note>
            Punkt 3 (Resultatredovisning av övning och utbildning utomlands)
          </note>
          <note>
            1. utskottet
          </note>
          <note>
            2. res. 3 (L, M, C, KD)
          </note>
          <note>
            Votering:
          </note>
          <note>
            186 för utskottet
          </note>
          <note>
            129 för res. 3
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 108 S, 40 SD, 21 MP, 17 V
          </note>
          <note>
            För res. 3: 77 M, 21 C, 17 L, 14 KD
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            FöU15 Stöd till Frankrike med försvarsmateriel
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            298 för utskottet
          </note>
          <note>
            17 för res. 1
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 8 S, 77 M, 40 SD, 21 MP, 21 C, 17 L, 14 KD
          </note>
          <note>
            För res. 1: 17 V
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Punkt 2 (Överlåtelse av försvarsmateriel till Frankrike och bemyndigande
            att disponera försäljningsinkomster)
          </note>
          <note>
            1. utskottet
          </note>
          <note>
            2. res. 2 (SD)
          </note>
          <note>
            Votering:
          </note>
          <note>
            275 för utskottet
          </note>
          <note>
            40 för res. 2
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 08 S, 77 M, 21 MP, 21 C, 17 V, 17 L, 14 KD
          </note>
          <note>
            För res. 2: 40 SD
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Punkt 3
          </note>
          <note>
            Kammaren biföll utskottets förslag.
          </note>
          <note>
            SoU13 Uppföljning av smittskyddsläkemedel
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Kostnadsfria varor)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            274 för utskottet
          </note>
          <note>
            40 för res.
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 07 S, 77 M, 21 MP, 21 C, 17 V, 17 L, 14 KD
          </note>
          <note>
            För res.: 40 SD
          </note>
          <note>
            Frånvarande: 6 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            SoU15 Läkemedel för särskilda behov
          </note>
          <note>
            Kammaren biföll utskottets förslag.
          </note>
          <note>
            § 19 Beslut om ärenden som slutdebatterats vid dagens sammanträde
          </note>
          <note>
            KU26 Elektroniskt kungörande av författningar
          </note>
          <note>
            Kammaren biföll utskottets förslag.
          </note>
          <note>
            FiU32 Justerade matchningsregler för säkerställda obligationer
          </note>
          <note>
            Kammaren biföll utskottets förslag.
          </note>
          <note>
            TU18 Kompletterande bestämmelser till EU:s förordning om elektronisk
            identifiering
          </note>
          <note>
            Kammaren biföll utskottets förslag.
          </note>
          <note>
            SkU26 Vissa statsstödskrav på bränsleskatteområdet
          </note>
          <note>
            Punkt 1 (Vissa statsstödskrav på bränsleskatteområdet)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            275 för utskottet
          </note>
          <note>
            40 för res. 1
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 08 S, 77 M, 21 MP, 21 C, 17 V, 17 L, 14 KD
          </note>
          <note>
            För res. 1: 40 SD
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Punkt 2 (Uppföljning)
          </note>
          <note>
            1. utskottet
          </note>
          <note>
            2. res. 2 (C, M, L, KD)
          </note>
          <note>
            Votering:
          </note>
          <note>
            186 för utskottet
          </note>
          <note>
            129 för res. 2
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 108 S, 40 SD, 21 MP, 17 V
          </note>
          <note>
            För res. 2: 77 M, 21 C, 17 L, 14 KD
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            UbU19 Tilläggsbelopp för särskilt stöd till barn och elever
          </note>
          <note>
            Kammaren biföll utskottets förslag.
          </note>
          <note>
            UbU21 Ytterligare undervisningstid i matematik
          </note>
          <note>
            Kammaren biföll utskottets förslag.
          </note>
          <note>
            UFöU4 Samförståndsavtal om värdlandsstöd
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            3. res. 2 (V)
          </note>
          <note>
            4. mot. 2801 (MP)
          </note>
          <note>
            Förberedande votering 1:
          </note>
          <note>
            17 för res. 2
          </note>
          <note>
            4 för mot.
          </note>
          <note>
            293 avstod
          </note>
          <note>
            35 frånvarande
          </note>
          <note>
            Johan Andersson (S) anmälde att han avsett att avstå från att
            rösta men markerats som frånvarande.
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            41 för res. 1
          </note>
          <note>
            17 för res. 2
          </note>
          <note>
            256 avstod
          </note>
          <note>
            35 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            254 för utskottet
          </note>
          <note>
            40 för res. 1
          </note>
          <note>
            21 avstod
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 08 S, 77 M, 17 MP, 21 C, 17 L, 14 KD
          </note>
          <note>
            För res. 1: 40 SD
          </note>
          <note>
            Avstod: 4 MP, 17 V
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Punkt 2 (Samförstånd om värdlandsstöd)
          </note>
          <note>
            Under denna punkt för e slog utskottet dels att riksdagen skulle
            godkänna tilläggsprotokoll och avtal, dels att riksdagen skulle
            anta förslag till ändringar i fyra olika lagar.
          </note>
          <note>
            Jonas Sjöstedt m.fl. (V) hade i en skrivelse yrkat att ett av
            lagförslagen, nämligen förslaget till lag om ändring i skyddslagen,
            skulle vila i minst tolv månader på grund av att förslaget innebar
            en sådan begränsning av rörelsefriheten som avses i 2 kap. 22
            § första stycket regeringsformen.
          </note>
          <note>
            Kammaren skulle därför först ta upp förslaget till lag om ändring
            i skyddslagen till prövning. Därefter skulle kammaren besluta
            om de övriga förslagen i denna punkt.
          </note>
          <note>
            Enligt 2 kap. 22 § regeringsformen fick riksdagen anta förslaget
            till lag om ändring i skyddslagen direkt om minst fem sjättedelar
            av de röstande enats om beslutet.
          </note>
          <note>
            Om så inte skedde skulle lagförslaget hänvisas till konstitutionsutskottet
            för prövning om vilandeförfarandet var tillämpligt i fråga om
            lagförslaget.
          </note>
          <note>
            Beslutet skulle enligt riksdagsordningen fattas genom votering
            med omedelbar rösträkning.
          </note>
          <note>
            Votering:
          </note>
          <note>
            291 för att lagförslaget direkt skulle antas
          </note>
          <note>
            21 för att lagförslaget skulle hänvisas till konstitutionsutskottet
            för prövning
          </note>
          <note>
            37 frånvarande
          </note>
          <note>
            Talmannen konstaterade att mer än fem sjättedelar av de röstande
            hade röstat för att anta lagförslaget direkt. Riksdagen hade därmed
            antagit utskottets förslag till lag om ändring i skyddslagen.
          </note>
          <note>
            Partivis fördelning av rösterna:
          </note>
          <note>
            För att lagförslaget direkt skulle antas: 108 S, 77 M, 37 SD,
            17 MP, 21 C, 17 L, 14 KD
          </note>
          <note>
            För att lagförslaget skulle hänvisas till konstitutionsutskottet
            för prövning: 4 MP, 17 V
          </note>
          <note>
            Frånvarande: 5 S, 7 M, 11 SD, 4 MP, 1 C, 4 V, 2 L, 2 KD, 1 -
          </note>
          <note>
            Ö vriga förslag under punkt 2
          </note>
          <note>
            Kammaren biföll utskottets förslag.
          </note>
          <note>
            Punkt 3 (Tillträde till svenskt territorium)
          </note>
          <note>
            1. utskottet
          </note>
          <note>
            2. res. 3 (SD)
          </note>
          <note>
            Votering:
          </note>
          <note>
            261 för utskottet
          </note>
          <note>
            40 för res. 3
          </note>
          <note>
            13 avstod
          </note>
          <note>
            35 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 108 S, 76 M, 21 MP, 21 C, 4 V, 17 L, 14 KD
          </note>
          <note>
            För res. 3: 40 SD
          </note>
          <note>
            Avstod: 13 V
          </note>
          <note>
            Frånvarande: 5 S, 8 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Lotta Johnsson Fornarve , Karin Rågsjö och Håkan Svenneling (
            alla V) anmälde att de avsett att avstå från att rösta men markerats
            ha röstat ja.
          </note>
          <note>
            Punkt 4 (Utredning)
          </note>
          <note>
            1. utskottet
          </note>
          <note>
            2. res. 4 (SD)
          </note>
          <note>
            Votering:
          </note>
          <note>
            259 för utskottet
          </note>
          <note>
            40 för res. 4
          </note>
          <note>
            16 avstod
          </note>
          <note>
            34 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 108 S, 77 M, 20 MP, 21 C, 2 V, 17 L, 14 KD
          </note>
          <note>
            För res. 4: 40 SD
          </note>
          <note>
            Avstod: 1 MP, 15 V
          </note>
          <note>
            Frånvarande: 5 S, 7 M, 8 SD, 4 MP, 1 C, 4 V, 2 L, 2 KD, 1 -
          </note>
          <note>
            Lotta Johnsson Fornarve (V) anmälde att hon avsett att avstå
            från att rösta men markerats ha röstat ja.
          </note>
          <note>
            SoU14 Patientrörlighet inom EES – vissa kompletterande förslag
          </note>
          <note>
            Kammaren biföll utskottets förslag.
          </note>
          <note>
            § 20 (forts. från § 17) Avgiftsfrihet för viss screening inom
            hälso- och sjukvården (forts. SoU17)
          </note>
          <note type="speaker">
            Anf. 130 KARIN RÅGSJÖ (V):
          </note>
          <note>
            Herr talman! Nu ska riksdagen snart fatta beslut om avgiftsfri
            mammografi i hela Sverige. Det är en stor seger för alla oss som
            tror på jämlik hälsa. Samtliga borgerliga partier har sagt nej
            till avgiftsfri mammografi i sina skuggbudgetar. Jag tycker att
            det ska noteras.
          </note>
          <note>
            Klass och hälsa är inte högerns bästa gren, kan man säga. Kvinnor
            med kort utbildning, svag ekonomi eller av utländsk härkomst utgör
            majoriteten av de drygt 150 000 som aldrig kommer på de allmänna
            undersökningarna. Vad ska vi göra åt det? Jag ser inga svar i
            era budgetar eller i svaret på detta lagförslag.
          </note>
          <note>
            Ungefär hälften av alla fall av bröstcancer upptäcks vid screening
            med mammografi. Cancerfonden och Bröstcancerföreningarnas riksorganisa
            ­ tion förespråkar avgiftsfri mammografi. Det gör också till exempel
            Roger Henriksson som är professor. Det gör också andra forskare
            som ställer sig bakom fri screening.
          </note>
          <note>
            Cancer är en folksjukdom. Ungefär varannan ung människa i dag
            kommer någon gång under sin livstid att insjukna i cancer, som
            därmed har blivit en av världens vanligaste sjukdomar. Ökningen
            kan till viss del förklaras av att vi blir äldre, en utökad screening
            och bättre metoder för att diagnostisera cancer. Det finns så
            mycket hopp. Forskningen gör fantastiska framsteg. Men som vanligt
            inom h älsoområdet och inom hela livet handlar det om vem du är
            och vad du kommer ifrån. Hälsa och klass hänger ihop.
          </note>
          <note>
            I resurssvaga områden och där en stor del av befolkningen har
            en utom ­ nordisk bakgrund är deltagandet i mammografi särskilt
            lågt. Bergsjön i Göteborg är ett exempel där endast 54 procent
            av kvinnorna deltar i allmän mammografi. I Sävedalen, som har
            en helt annan karaktär, var deltagandet 84 procent. Så kan vi
            inte ha det. Vad ska vi göra åt det? har vi frågat oss.
          </note>
          <note>
            Det är därför som Vänstern har förhandlat fram 100 miljoner under
            2016 och därefter 207 miljoner per år under hela mandatperioden
            för av ­ giftsfri mammografi. Det krävs ett långsiktigt arbete
            för jämlik hälsa, och detta är ett steg på vägen.
          </note>
          <note>
            Det centrala är att få sin diagnos så tidigt som möjligt. Bröstcancer
            är den vanligaste cancersjukdomen bland kvinnor i västvärlden
            och ökar dessutom. Samtidigt som cancer blir vanligare, ökar också
            chansen att överleva sjukdomen. Det beror på att det finns förbättrad
            behandling och också på mammografikontrollerna som gör att bröstcancer
            upptäcks tidigt.
          </note>
          <note>
            En svensk forskningsstudie visar att kvinnor med högre utbildning
            lö ­ per större risk att diagnostiseras med cancer. Det är ett
            samband som också har påvisats i en stor internationell studie.
            Förklaringen är att välutbildade
          </note>
          <note>
            kvinnor i högre grad deltar i mammografiscreening. Men utbildningsnivån
            påverkar även överlevnaden. Kvinnor med högre utbildning uppvisar
            gene ­ rellt högre grad av överlevnad. Det här är en fråga om
            klass. Vad ska vi göra åt det här om man ser det som ett problem?
            Jag hittar inga svar någonstans från högersidan.
          </note>
          <note>
            Sedan avgiften för mammografi togs bort i Stockholms läns landsting
            vid årsskiftet 2011/12 – det var faktiskt era vänner som tog bort
            den, så de ska ha en liten eloge – har 3 procent fler kvinnor
            i Stockholms län deltagit i screeningprogrammet för tidig upptäckt
            av bröstcancer.
          </note>
          <note>
            Det finns stadsdelar som är specifikt utsatta, Skärholmen och
            Spånga-Tensta. Det är socioekonomiskt väldigt utsatta områden.
            Där ökade deltagandet med 6 respektive 4 procent. Här har deltagandet
            annars varit lägst i Stockholms län. Det går att göra skillnad,
            och det går att rädda liv.
          </note>
          <note>
            Man kan titta på olika studier. Det finns ett flertal faktorer
            som visats kunna påverka deltagandet i positiv riktning. En av
            de starkaste faktorerna för högre deltagande är låg eller ingen
            avgift. Sedan är det tillgänglighet och påminnelser om undersökningarna.
            Många landsting jobbar på det. Det är ett komplement.
          </note>
          <note>
            Förra året förhandlade vi in 130 miljoner i budgeten till riktade
            insatser under mandatperioden. Vi vill nämligen att landstingen
            hittar modeller för att arbeta strategiskt med dem som behöver
            hälso- och sjukvården allra mest och som inte er etableringsfrihet
            har lyckats nå. Kvinnor med endast grundskoleutbildning är d en
            grupp som på flera olika sätt har haft den minst gynnsamma hälsoutvecklingen.
            Avgiftsfri mammografi tillsammans med riktade insatser ökar förutsättningarna
            för att nå de kvinnor som annars riskerar att inte få sin diagnos
            tidigt. Därmed ökar också deras möjligheter att överleva. De som
            inte kommer till mammografiundersökningarna får en sämre prognos.
          </note>
          <note>
            Vi har alltså gjort flera olika saker i flera olika steg. Det
            är faktiskt mer än vad ni gjorde under de där åtta åren. Jag ser
            faktiskt inga sådana förslag – varken i er budget eller i svaret
            på den här propositionen.
          </note>
          <note>
            Politik ska göra skillnad. Er politik tycker jag gör skillnad
            för dem som redan har det bra. Vänstern vill med sitt budgetsamarbete
            med regeringen skapa ett mer jämlikt Sverige. Det är vår största
            mission. Det gäller även inom hälsoområdet. Klass och hälsa är
            en central fråga.
          </note>
          <note>
            Socialstyrelsen säger i sina utlåtanden att det i dagsläget inte
            finns några hälsovinster med att ändra åldersintervallet, det
            vill säga öppna dörren för mammografi för kvinnor över 74 år.
            Det finns i dagsläget alltså inga studier i screeningprogram som
            belägger att det skulle ha väldigt bra effekt. Men vi ska följa
            utvecklingen och titta på det här. Vi stänger inga dörrar. Det
            gör dock ni genom att säga att mammografi som man inte betalar
            för inte ger någon som helst utdelning. Men det ser vi att den
            gör i Skärholmen och Tensta. Hur man kan sitta och säga att det
            är okej att bara 54 procent av kvinnorna i Bergsjön kommer till
            mammografi medan det är 84 procent i Sävedalen är för mig helt
            ofattbart, måste jag säga. Då måste man som stat gå in och titta
            på vad vi kan göra för att få långsiktiga effekter i Sverige.
          </note>
          <note>
            Ni stöder inte det som har effekt men lägger fram förslag som
            enligt Socialstyrelsen inte har effekt. Det är dessa ni står och
            pratar om här framme. Ni står inte och pratar om varför ni säger
            nej till avgiftsfri mammografi. Det vill ni dölja lite lagom.
          </note>
          <note>
            Klass, hälsa och ojämlikhet är en superfråga. Vi kan studera
            tabell efter tabell. Men när det kommer till skarpt läge stöder
            ni aldrig förslag som kan minska ojämlikheten i hälsa. Ni verkar
            snarast tro att sänkta skatter är mirakelkuren för allt. För att
            minska ojämlikheten i hälsa krävs offensiva satsningar. Ni saknar
            det på den högra sidan, tycker jag.
          </note>
          <note>
            Jag yrkar bifall till utskottets förslag och avslag på samtliga
            motioner och reservationer.
          </note>
          <note>
            (Applåder)
          </note>
          <note type="speaker">
            Anf. 131 EMMA HENRIKSSON (KD) replik:
          </note>
          <note>
            Herr talman! Jag tycker faktiskt att det är lite tragiskt att
            höra detta från Karin Rågsjö när vi är överens om vad vi ska uppnå.
            Hela mitt huvud ­ anförande handlade om att det är ett problem
            att kvinnor i socioekonomiskt svagare områden i lägre utsträckning
            deltar i mammografiscreening och att det är viktigt att vi gör
            rätt saker för att de ska öka deltagandet. Nu får jag höra att
            vi vill att det ska vara ojämlikt.
          </note>
          <note>
            Den kritik som jag har fört fram går ut på följande: När man
            i Stockholm senast tog bort avgiften ökade deltagandet i snitt
            i hela länet tillfälligtvis med 3 procent. Men det går inte att
            urskilja vad som berodde på avgiften, för många av dem som då
            kom visste inte ens om att det var avgiftsfritt, sägs det i studien.
            Det är värt att läsa hela studien. I Hedvig Eleonora – för er
            som inte kan Stockholm kan jag säga att det är på Östermalm –
            ökade deltagandet med 12 procent. Den socioekonomiska skillnaden
            ökade alltså.
          </note>
          <note>
            Det är fråga om mycket av skattebetalarnas pengar. Bör vi då
            inte vara helt säkra på att vi använder dem till det som är mest
            effektivt för att faktiskt få fler kvinnor att gå till cellprovtagning,
            framför allt i de grupper där det i dag är färre som gör det?
          </note>
          <note>
            Min första fråga till Karin Rågsjö är: Är du helt övertygad om
            att de här pengarna inte kan användas bättre för att nå de socioekonomiskt
            utsatta, så att fler av dem kan nås av mammografiscreeningen?
          </note>
          <note>
            Min andra fråga är: Är du helt övertygad om att just avgiften
            för mammografiscreening är det som vi ska avgöra med statens verktyg
            och lagstiftning och att det här ansvaret ska ligga på oss och
            inte på landstinget medan det inte ska gälla till exempel gynekologisk
            cellprovtagning, där vi ser samma problematik?
          </note>
          <note type="speaker">
            Anf. 132 KARIN RÅGSJÖ (V) replik:
          </note>
          <note>
            Herr talman! Jag tror, Emma, att man får se det här etappvis.
            Vi har en linje utstakad. Det handlar om jämlik hälsa. Vi kommer
            att göra sak efter sak.
          </note>
          <note>
            Som du vet går kvinnorna i Hedvig Eleonora även till primärvården
            i större utsträckning. De uppsöker hälsocentraler på ett helt
            annat sätt, och det handlar om klassmönster. Att 6 procent fler
            kvinnor i Skärholmen går på mammografi betyder mycket.
          </note>
          <note>
            Vi har mixat olika saker med de olika budgetarna. Här handlar
            det om avgiftsfri mammografi. Men vi har också förmedlat medel
            så att primärvården och de som arbetar med hälsa ska hitta bättre
            möjligheter att nå kvinnor med kort utbildning. Hälsoutvecklingen
            för kvinnor med kort utbildning och sämre ekonomi är extremt mycket
            sämre än för kvinnor som har akademisk utbildning.
          </note>
          <note>
            Man måste ta bit för bit. Jag tror att det här är väl riktade
            pengar som betyder mycket mer än den etableringsfrihet som ni
            har skakat loss i hela Stockholms läns landsting. Hade man inte
            haft alla de här vårdavtalen och så vidare som det pytsas ut pengar
            till hade vi haft möjligheter att göra ännu mer i Stockholms läns
            landsting, tror jag.
          </note>
          <note>
            Jag tror att det här är helt rätt insatser. Vill man arbeta med
            jämlik hälsa måste man genomföra reform efter reform. Nu har vi
            sjösatt den här reformen, vilket jag är väldigt stolt över. Vi
            kommer nu att gå vidare, för det här är det viktigaste vi har
            att jobba med: jämlik hälsa på hela hälso- och sjukvårdsområdet.
          </note>
          <note type="speaker">
            Anf. 133 EMMA HENRIKSSON (KD) replik:
          </note>
          <note>
            Herr talman! Jag blir inte riktigt klok på vilket svar jag egentligen
            fick. Jag fick inte svar på frågan vad som skiljer avgiften för
            mammografi ­ screen ­ ing från avgiften för till exempel gynekologisk
            cellprovtagning, som gäller en annan väldigt allvarlig cancerform
            där vi ser att det är viktigt med tidig upptäckt genom screeningprogram.
          </note>
          <note>
            Vår huvudsakliga kritik går ut på att regeringen föreslår att
            man ska gå in och ta över en liten del av sjukvårdshuvudmännens
            ansvar på ett sätt som rycker sönder möjligheten för dem s om
            är ansvariga för hela hälso ‑ och sjukvårdsområdet lokalt och
            regionalt i landsting och regioner att titta på helheten och avgöra
            hur de bäst ska nå medborgarna och öka överlevnaden i cancer för
            den grupp av kvinnor som i dag har den högsta dödligheten just
            för att vi inte når dem med hjälp av screening.
          </note>
          <note>
            Vi säger inte att det inte är viktigt med screening. Tvärtom
            är det jätteviktigt. Precis som Karin Rågsjö sa i sitt huvudanförande
            har vi borgerliga på många håll tagit bort avgiften där vi sett
            att det varit påkallat. Men vi har aldrig gjort det ensamt, för
            vi vet att det behövs mycket mer för att nå dem som i dag deltar
            i alldeles för liten utsträckning. När ni har makten i landsting
            och regioner förmår ni dock ibland inte ens avhålla er från att
            höja avgiften. Detta har gjorts av rött styrda landsting, nu senast
            för cellprovtagning, trots att det enligt er egen teori är det
            som ger de allvarligaste konsekvenserna. Det är vad era landsting
            gör. Låt landstingen ta ansvar!
          </note>
          <note type="speaker">
            Anf. 134 KARIN RÅGSJÖ (V) replik:
          </note>
          <note>
            Herr talman! Det är inte så, Emma Henriksson, att vi har suttit
            och kokat ihop detta och undrat vad vi ska göra. Vi har lyssnat
            på forskning. Vi har lyssnat på högt uppsatta forskare. Vi har
            tittat i tabeller. Vi har haft ett slags mission att rikta insatserna.
            Nu börjar vi med mammografi, och sedan går vi vidare.
          </note>
          <note>
            Sedan handlade det om att ha ryckt sönder landstingen. De röster
            jag har hört i fråga om avgiftsfri mammografi i hela Sverige är
            positiva. Det är positiva röster från politiker, forskare och
            patientföreningar. Det är ingen som står och smågråter i ett hörn
            över att det blir avgiftsfri mammografi och säger: Vad jobbigt!
          </note>
          <note>
            Jag tycker att man ska ta dessa frågor på allvar. Jag säger en
            gång till: Kvinnor med kort utbildning har den absolut sämsta
            hälsoutvecklingen i Sverige. Det måste tas på allvar. Där måste
            steg efter steg tas.
          </note>
          <note>
            Nu måste man bestämma sig för att införa denna avgiftsfria mammografi.
            Det finns forskning och belägg. Det är inte så att det inte finns
            belägg för att avgiftsfri screening leder till att kvinnor går
            till mammografi.
          </note>
          <note>
            Vi parar detta med andra insatser. Vi vill få primärvården att
            arbeta mer offensivt och effektivt i socioekonomiskt utsatta områden.
            Det är så vi arbetar.
          </note>
          <note>
            Jag tycker att staten måste ta ansvar när man ser att ojämlikheten
            bre de r ut sig. Då kan man inte bara sitta med armarna i kors
            och hoppas på att olika reformer som gynnar de absolut rikaste
            slår rot. Man måste värna de människor som står längst bort i
            fråga om hälso- och sjukvård. Det är enkelt.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 maj.)
          </note>
          <note>
            § 21 Prövning av fråga om tillämpligheten av 9 kap. 12 § riksdagsordningen
            i visst fall
          </note>
          <note>
            Konstitutionsutskottets betänkande 2015/16:KU30
          </note>
          <note>
            Prövning a v fråga om tillämpligheten av 9 kap. 12 § riksdagsordningen
            i visst fall
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld och förklarade
            överläggningen avslutad.
          </note>
          <note>
            Konstitutionsutskottets betänkande 2015/16:KU30 lades till handlingarna.
            Talmannen meddelade att motion 3354, i enlighet med konstitutionsutskottets
            avgörande i det aktuella betänkandet, vid morgondagens sammanträde
            skulle hänvisas till konstitutionsutskottet för beredning.
          </note>
          <note>
            § 22 Meddelande om val av extra suppleant
          </note>
          <note>
            Talmannen meddelade att p å grund av en uppenbar felskrivning
            på dagens föredragningslista hade tidigare felaktigt angivits
            att valet av Maj Karlsson (V) avsåg en suppleantplats i justitieutskottet.
            Enligt det till kammaren inkomna protokollsutdraget avsåg dock
            valet en suppleantplats i kulturutskottet. Maj Karlsson (V) var
            således rätteligen vald ti ll suppleant i kulturutskottet.
          </note>
          <note>
            § 23 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2015/16:170 En uppdaterad fondlagstiftning (UCITS V)
          </note>
          <note>
            2015/16:178 En samlad torvprövning
          </note>
          <note>
            Skrivelse
          </note>
          <note>
            2015/16:130 Redovisning av AP-fondernas verksamhet t.o.m. 2015
          </note>
          <note>
            EU-dokument
          </note>
          <note>
            KOM(2016) 273 Förslag till Europaparlamentets och rådets förordning
            om definition av fiskefartygs egenskaper (omarbetning)
          </note>
          <note>
            § 24 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 24 maj
          </note>
          <note>
            2015/16:1259 Sanktionsmöjligheter mot riksdagsledamöter som missköter
            uppdraget
          </note>
          <note>
            av Martin Kinnunen (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:1260 Löntagarnas situation vid upphandling
          </note>
          <note>
            av Lars Mejern Larsson (S)
          </note>
          <note>
            till statsrådet Ardalan Shekarabi (S)
          </note>
          <note>
            2015/16:1261 Trygga och skäliga arbetsvillkor
          </note>
          <note>
            av Lars Mejern Larsson (S)
          </note>
          <note>
            till arbetsmarknadsminister Ylva Johansson (S)
          </note>
          <note>
            2015/16:1262 Våldsvågen i Bagdad
          </note>
          <note>
            av Hans Linde (V)
          </note>
          <note>
            till utrikesminister Margot Wallström (S)
          </note>
          <note>
            2015/16:1263 Hot om inskränkningar i hbtq-personers rättigheter
            i Georgien
          </note>
          <note>
            av Hans Linde (V)
          </note>
          <note>
            till utrikesminister Margot Wallström (S)
          </note>
          <note>
            2015/16:1264 Den oroväckande politiska utvecklingen i Brasilien
          </note>
          <note>
            av Hans Linde (V)
          </note>
          <note>
            till utrikesminister Margot Wallström (S)
          </note>
          <note>
            2015/16:1265 Nedsläckningen av kopparnätet
          </note>
          <note>
            av Ann-Charlotte Hammar Johnsson (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2015/16:1266 Prioritering av SRHR-frågor
          </note>
          <note>
            av Sofia Arkelsten (M)
          </note>
          <note>
            till utrikesminister Margot Wallström (S)
          </note>
          <note>
            § 25 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 24 maj
          </note>
          <note>
            2015/16:1193 Plankorsningar på Södra stambanan
          </note>
          <note>
            av Monica Haider (S)
          </note>
          <note>
            till statsrådet Anna Johansson (S)
          </note>
          <note>
            2015/16:1197 Åtgärder för att underlätta resandet över Öresundsbron
          </note>
          <note>
            av Mats Persson (L)
          </note>
          <note>
            till statsrådet Anna Johansson (S)
          </note>
          <note>
            den 25 maj
          </note>
          <note>
            2015/16:1213 Asylsökande över Sundet
          </note>
          <note>
            av Mikael Cederbratt (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1210 Rekrytering av poliser
          </note>
          <note>
            av Roger Haddad (L)
          </note>
          <note>
            till statsrådet Anders Ygeman (S)
          </note>
          <note>
            2015/16:1207 Väntetid för pass
          </note>
          <note>
            av Jonas Jacobsson Gjörtler (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1209 Direktflyg Stockholm–Tokyo
          </note>
          <note>
            av Erik Ottoson (M)
          </note>
          <note>
            till statsrådet Anna Johansson (S)
          </note>
          <note>
            2015/16:1206 Avtal om vaccin
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:1215 Tillståndsgivning för vapenlicenser
          </note>
          <note>
            av Roger Haddad (L)
          </note>
          <note>
            till statsrådet Anders Ygeman (S)
          </note>
          <note>
            2015/16:1220 Misstänkta terrorister bland asylsökande
          </note>
          <note>
            av Roger Haddad (L)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:1221 Regeringens ansvarsfördelning avseende postfrågorna
          </note>
          <note>
            av Erik Ottoson (M)
          </note>
          <note>
            till statsminister Stefan Löfven (S)
          </note>
          <note>
            2015/16:1222 Regeringens ansvarsfördelning avseende frågan om
            Bromma flygplats
          </note>
          <note>
            av Erik Ottoson (M)
          </note>
          <note>
            szz till statsminister Stefan Löfven (S)
          </note>
          <note>
            2015/16:1225 Torka och vattenbrist som naturolycka
          </note>
          <note>
            av Jan R Andersson (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1231 Bränder och upplopp i förorterna
          </note>
          <note>
            av Markus Wiechel (SD)
          </note>
          <note>
            till statsrådet Anders Ygeman (S)
          </note>
          <note>
            2015/16:1223 Småföretag på landsbygden
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:1238 Väntetid hos polisens tipstelefon
          </note>
          <note>
            av Ellen Juntti (M)
          </note>
          <note>
            till statsrådet Anders Ygeman (S)
          </note>
          <note>
            2015/16:1242 Brandskydd för årsrika personer
          </note>
          <note>
            av Barbro Westerholm (L)
          </note>
          <note>
            till statsrådet Anders Ygeman (S)
          </note>
          <note>
            2015/16:1243 Åldersbestämning av ensamkommande
          </note>
          <note>
            av Fredrik Schulte (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 26 K ammaren åtskildes kl. 16.42 .
          </note>
          <note>
            Förhandlingarna leddes
          </note>
          <note>
            av talmannen från sammanträdets början till och med § 15 anf.
            27 (delvis),
          </note>
          <note>
            av förste vice talmannen därefter till och med § 15 anf. 68 (delvis),
          </note>
          <note>
            av tredje vice talmannen därefter till och med § 15 anf. 100
            (delvis),
          </note>
          <note>
            av förste vice talmannen därefter till och med § 15 anf. 115
            (delvis) och
          </note>
          <note>
            av talmannen därefter till sammanträdets slut.
          </note>
          <note>
            Vid protokollet
          </note>
          <note>
            ANDERS NORIN
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Avsägelse
          </note>
          <note>
            § 2 Anmälan om kompletteringsval
          </note>
          <note>
            § 3 Utökning av antalet suppleanter
          </note>
          <note>
            § 4 Val av extra suppleant
          </note>
          <note>
            § 5 Anmälan om faktapromemoria
          </note>
          <note>
            § 6 Anmälan om granskningsrapport
          </note>
          <note>
            § 7 Ärenden för hänvisning till utskott
          </note>
          <note>
            § 8 Ärenden för bordläggning
          </note>
          <note>
            § 9 Elektroniskt kungörande av författningar
          </note>
          <note>
            Konstitutionsutskottets betänkande 2015/16:KU26
          </note>
          <note>
            (Beslut fattades under § 19.)
          </note>
          <note>
            § 10 Justerade matchningsregler för säkerställda obligationer
          </note>
          <note>
            Finansutskottets betänkande 2015/16:FiU32
          </note>
          <note>
            (Beslut fattades under § 19.)
          </note>
          <note>
            § 11 Kompletterade bestämmelser till EU:s förordning om elektronisk
            identifiering
          </note>
          <note>
            Trafikutskottets betänkande 2015/16:TU18
          </note>
          <note>
            (Beslut fattades under § 19.)
          </note>
          <note>
            § 12 Vissa statsstödskrav på bränsleskatteområdet
          </note>
          <note>
            Skatteutskottets betänkande 2015/16:SkU26
          </note>
          <note>
            Anf. 1 CECILIE TENFJORD-TOFTBY (M)
          </note>
          <note>
            Anf. 2 OLLE FELTEN (SD)
          </note>
          <note>
            Anf. 3 ERIK EZELIUS (S)
          </note>
          <note>
            Anf. 4 OLLE FELTEN (SD) replik
          </note>
          <note>
            Anf. 5 ERIK EZELIUS (S) replik
          </note>
          <note>
            (Beslut fattades under § 19.)
          </note>
          <note>
            § 13 Tilläggsbelopp för särskilt stöd till barn och elever
          </note>
          <note>
            Utbildningsutskottets betänkande 2015/16:UbU19
          </note>
          <note>
            Anf. 6 LENA EMILSSON (S)
          </note>
          <note>
            Anf. 7 MARIA STOCKHAUS (M)
          </note>
          <note>
            Anf. 8 JABAR AMIN (MP)
          </note>
          <note>
            Anf. 9 ULRIKA CARLSSON i Skövde (C)
          </note>
          <note>
            Anf. 10 CHRISTER NYLANDER (L)
          </note>
          <note>
            Anf. 11 LARRY SÖDER (KD)
          </note>
          <note>
            (Beslut fattades under § 19.)
          </note>
          <note>
            § 14 Ytterligare undervisningstid i matematik
          </note>
          <note>
            Utbildningsutskottets betänkande 2015/16:UbU21
          </note>
          <note>
            Anf. 12 ROZA GÜCLÜ HEDIN (S)
          </note>
          <note>
            Anf. 13 ERIK BENGTZBOE (M)
          </note>
          <note>
            Anf. 14 JABAR AMIN (MP)
          </note>
          <note>
            Anf. 15 ULRIKA CARLSSON i Skövde (C)
          </note>
          <note>
            Anf. 16 CHRISTER NYLANDER (L)
          </note>
          <note>
            Anf. 17 LARRY SÖDER (KD)
          </note>
          <note>
            (Beslut fattades under § 19.)
          </note>
          <note>
            § 15 Samförståndsavtal om värdlandsstöd
          </note>
          <note>
            Sammansatta utrikes- och försvarsutskottets betänkande 2015/16:UFöU4
          </note>
          <note>
            Anf. 18 BJÖRN SÖDER (SD)
          </note>
          <note>
            Anf. 19 STIG HENRIKSSON (V)
          </note>
          <note>
            Anf. 20 ÅSA LINDESTAM (S)
          </note>
          <note>
            Anf. 21 STIG HENRIKSSON (V) replik
          </note>
          <note>
            Anf. 22 ÅSA LINDESTAM (S) replik
          </note>
          <note>
            Anf. 23 STIG HENRIKSSON (V) replik
          </note>
          <note>
            Anf. 24 ÅSA LINDESTAM (S) replik
          </note>
          <note>
            Anf. 25 BJÖRN SÖDER (SD) replik
          </note>
          <note>
            Anf. 26 ÅSA LINDESTAM (S) replik
          </note>
          <note>
            Anf. 27 BJÖRN SÖDER (SD) replik
          </note>
          <note>
            Anf. 28 ÅSA LINDESTAM (S) replik
          </note>
          <note>
            Anf. 29 HANS WALLMARK (M)
          </note>
          <note>
            Anf. 30 STIG HENRIKSSON (V) replik
          </note>
          <note>
            Anf. 31 HANS WALLMARK (M) replik
          </note>
          <note>
            Anf. 32 STIG HENRIKSSON (V) replik
          </note>
          <note>
            Anf. 33 HANS WALLMARK (M) replik
          </note>
          <note>
            Anf. 34 JAKOP DALUNDE (MP)
          </note>
          <note>
            Anf. 35 HANS WALLMARK (M) replik
          </note>
          <note>
            Anf. 36 JAKOP DALUNDE (MP) replik
          </note>
          <note>
            Anf. 37 HANS WALLMARK (M) replik
          </note>
          <note>
            Anf. 38 JAKOP DALUNDE (MP) replik
          </note>
          <note>
            Anf. 39 STIG HENRIKSSON (V) replik
          </note>
          <note>
            Anf. 40 JAKOP DALUNDE (MP) replik
          </note>
          <note>
            Anf. 41 STIG HENRIKSSON (V) replik
          </note>
          <note>
            Anf. 42 JAKOP DALUNDE (MP) replik
          </note>
          <note>
            Anf. 43 BJÖRN SÖDER (SD) replik
          </note>
          <note>
            Anf. 44 JAKOP DALUNDE (MP) replik
          </note>
          <note>
            Anf. 45 BJÖRN SÖDER (SD) replik
          </note>
          <note>
            Anf. 46 JAKOP DALUNDE (MP) replik
          </note>
          <note>
            Anf. 47 KERSTIN LUNDGREN (C)
          </note>
          <note>
            Anf. 48 STIG HENRIKSSON (V) replik
          </note>
          <note>
            Anf. 49 KERSTIN LUNDGREN (C) replik
          </note>
          <note>
            Anf. 50 STIG HENRIKSSON (V) replik
          </note>
          <note>
            Anf. 51 KERSTIN LUNDGREN (C) replik
          </note>
          <note>
            Anf. 52 ALLAN WIDMAN (L)
          </note>
          <note>
            Anf. 53 STIG HENRIKSSON (V) replik
          </note>
          <note>
            Anf. 54 ALLAN WIDMAN (L) replik
          </note>
          <note>
            Anf. 55 STIG HENRIKSSON (V) replik
          </note>
          <note>
            Anf. 56 ALLAN WIDMAN (L) replik
          </note>
          <note>
            Anf. 57 BJÖRN SÖDER (SD) replik
          </note>
          <note>
            Anf. 58 ALLAN WIDMAN (L) replik
          </note>
          <note>
            Anf. 59 BJÖRN SÖDER (SD) replik
          </note>
          <note>
            Anf. 60 ALLAN WIDMAN (L) replik
          </note>
          <note>
            Anf. 61 MIKAEL OSCARSSON (KD)
          </note>
          <note>
            Anf. 62 Försvarsminister PETER HULTQVIST (S)
          </note>
          <note>
            Anf. 63 HANS WALLMARK (M) replik
          </note>
          <note>
            Anf. 64 Försvarsminister PETER HULTQVIST (S) replik
          </note>
          <note>
            Anf. 65 HANS WALLMARK (M) replik
          </note>
          <note>
            Anf. 66 Försvarsminister PETER HULTQVIST (S) replik
          </note>
          <note>
            Anf. 67 BJÖRN SÖDER (SD) replik
          </note>
          <note>
            Anf. 68 Försvarsminister PETER HULTQVIST (S) replik
          </note>
          <note>
            Anf. 69 BJÖRN SÖDER (SD) replik
          </note>
          <note>
            Anf. 70 Försvarsminister PETER HULTQVIST (S) replik
          </note>
          <note>
            Anf. 71 ALLAN WIDMAN (L) replik
          </note>
          <note>
            Anf. 72 Försvarsminister PETER HULTQVIST (S) replik
          </note>
          <note>
            Anf. 73 ALLAN WIDMAN (L) replik
          </note>
          <note>
            Anf. 74 Försvarsminister PETER HULTQVIST (S) replik
          </note>
          <note>
            Anf. 75 MIKAEL OSCARSSON (KD) replik
          </note>
          <note>
            Anf. 76 Försvarsminister PETER HULTQVIST (S) replik
          </note>
          <note>
            Anf. 77 MIKAEL OSCARSSON (KD) replik
          </note>
          <note>
            Anf. 78 Försvarsminister PETER HULTQVIST (S) replik
          </note>
          <note>
            Anf. 79 KERSTIN LUNDGREN (C) replik
          </note>
          <note>
            Anf. 80 Försvarsminister PETER HULTQVIST (S) replik
          </note>
          <note>
            Anf. 81 KERSTIN LUNDGREN (C) replik
          </note>
          <note>
            Anf. 82 Försvarsminister PETER HULTQVIST (S) replik
          </note>
          <note>
            Anf. 83 STIG HENRIKSSON (V) replik
          </note>
          <note>
            Anf. 84 Försvarsminister PETER HULTQVIST (S) replik
          </note>
          <note>
            Anf. 85 STIG HENRIKSSON (V) replik
          </note>
          <note>
            Anf. 86 Försvarsminister PETER HULTQVIST (S) replik
          </note>
          <note>
            Anf. 87 KENNETH G FORSLUND (S)
          </note>
          <note>
            Anf. 88 ALLAN WIDMAN (L) replik
          </note>
          <note>
            Anf. 89 KENNETH G FORSLUND (S) replik
          </note>
          <note>
            Anf. 90 ALLAN WIDMAN (L) replik
          </note>
          <note>
            Anf. 91 KENNETH G FORSLUND (S) replik
          </note>
          <note>
            Anf. 92 STIG HENRIKSSON (V) replik
          </note>
          <note>
            Anf. 93 KENNETH G FORSLUND (S) replik
          </note>
          <note>
            Anf. 94 STIG HENRIKSSON (V) replik
          </note>
          <note>
            Anf. 95 KENNETH G FORSLUND (S) replik
          </note>
          <note>
            Anf. 96 MIKAEL OSCARSSON (KD) replik
          </note>
          <note>
            Anf. 97 KENNETH G FORSLUND (S) replik
          </note>
          <note>
            Anf. 98 MIKAEL OSCARSSON (KD) replik
          </note>
          <note>
            Anf. 99 KENNETH G FORSLUND (S) replik
          </note>
          <note>
            Anf. 100 KARIN ENSTRÖM (M)
          </note>
          <note>
            Anf. 101 ÅSA LINDESTAM (S) replik
          </note>
          <note>
            Anf. 102 KARIN ENSTRÖM (M) replik
          </note>
          <note>
            Anf. 103 ÅSA LINDESTAM (S) replik
          </note>
          <note>
            Anf. 104 KARIN ENSTRÖM (M) replik
          </note>
          <note>
            Anf. 105 KENNETH G FORSLUND (S) replik
          </note>
          <note>
            Anf. 106 KARIN ENSTRÖM (M) replik
          </note>
          <note>
            Anf. 107 KENNETH G FORSLUND (S) replik
          </note>
          <note>
            Anf. 108 KARIN ENSTRÖM (M) replik
          </note>
          <note>
            Anf. 109 ANNIKA LILLEMETS (MP)
          </note>
          <note>
            Anf. 110 DANIEL BÄCKSTRÖM (C)
          </note>
          <note>
            Anf. 111 STIG HENRIKSSON (V) replik
          </note>
          <note>
            Anf. 112 DANIEL BÄCKSTRÖM (C) replik
          </note>
          <note>
            Anf. 113 STIG HENRIKSSON (V) replik
          </note>
          <note>
            Anf. 114 DANIEL BÄCKSTRÖM (C) replik
          </note>
          <note>
            Anf. 115 ROGER RICHTOFF (SD)
          </note>
          <note>
            Anf. 116 KERSTIN LUNDGREN (C) replik
          </note>
          <note>
            Anf. 117 ROGER RICHTOFF (SD) replik
          </note>
          <note>
            Anf. 118 KERSTIN LUNDGREN (C) replik
          </note>
          <note>
            Anf. 119 ROGER RICHTOFF (SD) replik
          </note>
          <note>
            (Beslut fattades under § 19.)
          </note>
          <note>
            § 16 Patientrörlighet inom EES – vissa kompletterande förslag
          </note>
          <note>
            Socialutskottets betänkande 2015/16:SoU14
          </note>
          <note>
            (Beslut fattades under § 19.)
          </note>
          <note>
            § 17 Avgiftsfrihet för viss screening inom hälso- och sjukvården
          </note>
          <note>
            Socialutskottets betänkande 2015/16:SoU17
          </note>
          <note>
            Anf. 120 EMMA HENRIKSSON (KD)
          </note>
          <note>
            Anf. 121 CARINA HERRSTEDT (SD)
          </note>
          <note>
            Anf. 122 ANDERS W JONSSON (C)
          </note>
          <note>
            Anf. 123 BARBRO WESTERHOLM (L)
          </note>
          <note>
            Anf. 124 KRISTINA NILSSON (S)
          </note>
          <note>
            Anf. 125 EMMA HENRIKSSON (KD) replik
          </note>
          <note>
            Anf. 126 KRISTINA NILSSON (S) replik
          </note>
          <note>
            Anf. 127 EMMA HENRIKSSON (KD) replik
          </note>
          <note>
            Anf. 128 KRISTINA NILSSON (S) replik
          </note>
          <note>
            Anf. 129 JENNY PETERSSON (M)
          </note>
          <note>
            (forts. § 20 )
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 18 Beslut om ärenden som slutdebatterats den 19 maj
          </note>
          <note>
            TU19 It-politiska frågor
          </note>
          <note>
            FöU14 Deltagande med väpnad styrka i utbildning utomlands
          </note>
          <note>
            FöU15 Stöd till Frankrike med försvarsmateriel
          </note>
          <note>
            SoU13 Uppföljning av smittskyddsläkemedel
          </note>
          <note>
            SoU15 Läkemedel för särskilda behov
          </note>
          <note>
            § 19 Beslut om ärenden som slutdebatterats vid dagens sammanträde
          </note>
          <note>
            KU26 Elektroniskt kungörande av författningar
          </note>
          <note>
            FiU32 Justerade matchningsregler för säkerställda obligationer
          </note>
          <note>
            TU18 Kompletterande bestämmelser till EU:s förordning om elektronisk
            identifiering
          </note>
          <note>
            SkU26 Vissa statsstödskrav på bränsleskatteområdet
          </note>
          <note>
            UbU19 Tilläggsbelopp för särskilt stöd till barn och elever
          </note>
          <note>
            UbU21 Ytterligare undervisningstid i matematik
          </note>
          <note>
            UFöU4 Samförståndsavtal om värdlandsstöd
          </note>
          <note>
            SoU14 Patientrörlighet inom EES – vissa kompletterande förslag
          </note>
          <note>
            § 20 (forts. från § 17) Avgiftsfrihet för viss screening inom
            hälso- och sjukvården (forts. SoU17)
          </note>
          <note>
            Anf. 130 KARIN RÅGSJÖ (V)
          </note>
          <note>
            Anf. 131 EMMA HENRIKSSON (KD) replik
          </note>
          <note>
            Anf. 132 KARIN RÅGSJÖ (V) replik
          </note>
          <note>
            Anf. 133 EMMA HENRIKSSON (KD) replik
          </note>
          <note>
            Anf. 134 KARIN RÅGSJÖ (V) replik
          </note>
          <note>
            § 21 Prövning av fråga om tillämpligheten av 9 kap. 12 § riksdagsordningen
            i visst fall
          </note>
          <note>
            Konstitutionsutskottets betänkande 2015/16:KU30
          </note>
          <note>
            § 22 Meddelande om val av extra suppleant
          </note>
          <note>
            § 23 Bordläggning
          </note>
          <note>
            § 24 Anmälan om frågor för skriftliga svar
          </note>
          <note>
            § 25 Anmälan om skriftliga svar på frågor
          </note>
          <note>
            § 26 Kammaren åtskildes kl. 16.42.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
