<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--23</head>
          <docDate when="2015-11-06 00:00:00">2015-11-06 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 21 oktober justerades.
          </note>
          <note>
            § 2 Anmälan om kompletteringsval
          </note>
          <note>
            Talmannen meddelade att Socialdemokraternas riksdagsgrupp anmält
            Anna Vikström som suppleant i socialförsäkringsutskottet under
            Mathias Tegnérs ledighet och Anders Lönnberg som suppleant i näringsutskottet
            under Åsa Westlunds ledighet.
          </note>
          <note>
            Talmannen förklarade valda under tiden den 6 november 2015– 30
            april 2016 till
          </note>
          <note>
            suppleant i socialförsäkringsutskottet
          </note>
          <note>
            Anna Vikström (S)
          </note>
          <note>
            suppleant i näringsutskottet
          </note>
          <note>
            Anders Lönnberg (S)
          </note>
          <note>
            § 3 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2015/16: 140
          </note>
          <note>
            Till riksdagen
          </note>
          <note>
            Interpellation 2015/16: 140 Högre kvalitet i hemtjänsten
          </note>
          <note>
            av Lars-Arne Staxäng (M)
          </note>
          <note>
            Interpellationen kommer att besvaras den 24 november 2015.
          </note>
          <note>
            Skälet till dröjsmålet är redan inbokade engagemang.
          </note>
          <note>
            Stockholm den 5 november 2015
          </note>
          <note>
            Socialdepartementet
          </note>
          <note>
            Åsa Regnér (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            § 4 Anmälan om faktapromemoria
          </note>
          <note>
            Talmannen anmälde att följande faktapromemoria om förslag från
            Europeiska kommissionen hade kommit in och överlämnats till utskott:
          </note>
          <note>
            2015/ 16:FPM 10 Handlingplan kapitalmarknadsunion KOM(2015) 468
            till finansutskottet
          </note>
          <note>
            § 5 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2015/16:40 och 41 till utrikesutskottet
          </note>
          <note>
            2015/16:43 till socialutskottet
          </note>
          <note>
            2015/16:44 till utbildningsutskottet
          </note>
          <note>
            § 6 Svar på interpellation 2015/16:55 om riksdagens inflytande
            på filmpolitiken
          </note>
          <note type="speaker">
            Anf. 1 Kultur- och demokratiminister ALICE BAH KUHNKE (MP):
          </note>
          <note>
            Herr talman! Jörgen Warborn har frågat mig om jag kommer att
            återkomma till riksdagen med en proposition om framtidens filmpolitik.
          </note>
          <note>
            Den nuvarande filmavtalsmodellen har inneburit en bristande politisk
            förankring av filmpolitiken i riksdagen. Detta har genom åren
            kritiserats av de flesta oppositionspartier oavsett politisk färg.
            Det är också ett av skälen till att jag och regeringen har valt
            att säga upp filmavtalet. Det är min absoluta övertygelse att
            filmpolitiken kommer att tjäna på att den blir föremål för riksdagsbehandling.
            Regeringen avser därför att återkomma till riksdagen om den övergripande
            inriktningen och styrningen av filmpolitiken.
          </note>
          <note>
            För närvarande övervägs på vilket sätt detta ska ske. När riksdagen
            tidigare har fått ta ställning till filmpolitiken, senast 2012,
            har det varit i form av propositioner. Anledningen är att det
            då funnits behov av att ändra i skattelagstiftningen eftersom
            filmavtalets parter har haft rätt till avdrag för bidrag till
            Filminstitutet. Från och med 2017 är filmavtalet uppsagt, och
            staten avser att ta ett helhetsansvar för den nationella filmpolitiken.
            Eftersom författningsförslagen gällande finansieringen hanteras
            i budgetpropositionen och ytterligare författningsförslag kopplade
            till filmpoliti ken saknas kan en ny filmpolitik behandlas av
            riksdagen utan att den behöver ta ställning till lagförslag i
            en proposition. Ett alternativ kan vara en skrivelse från regeringen.
            Oavsett form kommer riksdagen att få möjlighet att behandla den
            kommande filmpolitikens inriktning och styrning.
          </note>
          <note>
            Omställningen av filmpolitiken är ett genomgripande arbete. Jag
            vill i detta sammanhang åter framhålla att ett av skälen till
            omställningen är att öka den demokratiska förankringen av statens
            insatser inom filmområdet. Riksdagens kommande behandling av filmpolitikens
            inriktning och styrning är en viktig del av detta arbete.
          </note>
          <note type="speaker">
            Anf. 2 JÖRGEN WARBORN (M):
          </note>
          <note>
            Herr talman! Jag tackar kultur- och demokratiministern. Anledningen
            till att jag har ställt interpellationen är att det har kommit
            att bli väldigt rörigt när det gäller regeringens filmpolitik
            och hanteringen av denna.
          </note>
          <note>
            Mina kollegor i kulturutskottet hanterar naturligtvis de frågor
            som berör det kulturella. Jag sitter i näringsutskottet och tänker
            utifrån ett näringspolitiskt perspektiv. Filmen har en del utmaningar
            just nu. Jag tänker kanske främst på intrången i de immateriella
            rättigheterna. Det ska vi debattera lite senare här i dag. Givet
            att det finns utmaningar är det ännu viktigare att hanteringen
            från regeringens sida inte spär på dessa utmaningar. Det är precis
            det vi ser nu, och det skapar dåliga förutsättningar för näringen
            och för alla oss som gillar svensk film.
          </note>
          <note>
            Efter det att regeringen sa upp filmavtalet sa man att det skulle
            komma en proposition i slutet av detta år. Därefter har kultur-
            och demokratiministern sagt att det inte skulle bli någon proposition,
            utan i stället en skrivelse.
          </note>
          <note>
            Det kan hända att någon som följer debatten via webben eller
            på annat sätt inte känner till skillnaden mellan proposition och
            skrivelse. För att göra det enkelt kan man säga att en proposition
            är ett förslag som regeringen kommer med och som ska behandlas,
            beredas och debatteras här i riksdagens kammare medan en skrivelse
            är just en skrivelse där regeringen säger till riksdagen: Så här
            kommer det att bli. Det är alltså stor skillnad i debatt och stor
            skillnad i hur det bereds.
          </note>
          <note>
            Först skulle det alltså bli en proposition. Sedan skulle det
            bli en skrivelse. Sedan har jag ställt en skriftlig fråga, och
            då har ministern sagt att man nu överväger i vilken form det ska
            bli. Det är en väldig hattighet i processen, och det skapar en
            osäkerhet. En osäkerhet är naturligtvis inte bra, allra minst
            för filmindustrin.
          </note>
          <note>
            Dessutom är det kultur- och demokratiministern som ska svara
            för detta. Jag trycker lite extra på demokratiministern just i
            detta. En demokratiminister borde vilja ge tydliga och transparenta
            besked. En demokratiminister borde vilja se en riktig hantering
            här i riksdagen. En demokratiminister borde inte vilja se riksdagen
            som ett rundningsmärke. En demokratiminister borde vilja ha en
            proposition.
          </note>
          <note>
            Det är glädjande att ministern har sagt , senast i en frågestund
            den 15 oktober, att hon önskar just en proposition. Hon sa: ”Jag
            hoppas verkligen att det blir en proposition.”
          </note>
          <note>
            Då är det enkelt, för det är precis det vi moderater vill ha.
            Det enda som krävs nu är ledarskap från ministerns sida. Hon är
            chef på departementet. Hon kan avgöra i vilken form frågan ska
            hanteras i riksdagen. Hon har sagt att hon vill ha en politisk
            debatt om filmpolitiken.
          </note>
          <note>
            Då blir mina frågor: Blir det en proposition? När kommer den?
            Om det inte blir en proposition – vem är det då som kör över kultur-
            och demokratiministern ?
          </note>
          <note type="speaker">
            Anf. 3 CECILIA MAGNUSSON (M):
          </note>
          <note>
            God morgon, herr talman! Jag vill börja med att instämma i Jörgen
            Warborns inlägg. Formerna är viktiga, men innehållet är ännu viktigare.
            Kulturministern inledde debatten med att säga att det var bristande
            politisk förankring. Men varför fortsätta med denna bristande
            politiska förankring? Det var ju kultur- och demokratiministern
            som började med den bristande politiska förankringen när hon i
            maj skrev en debattartikel och sa upp film ­ avtalet och förvånade
            hela branschen och hela det politiska etablisse ­ manget. Hon
            ställde till en förfärlig röra på detta viktiga område. Filmen
            är en viktig kulturutövning och ett viktigt kulturarv. Vi har
            en viktig fram ­ tid med filmen. Men kulturministern verkar inte
            ta detta på allvar att döma av hennes uttryck i ansiktet.
          </note>
          <note>
            Inriktning och styrning är oerhört viktigt när det gäller detta.
            Det är dyra projekt att framställa filmer, och det är viktigt
            att man har långa tidsperspektiv. De som jobbar med film i dag
            vet inte vad som ska hända efter 2017 eftersom den departementspromemoria
            som kulturutskottet tvingade ur departementet efter DN-artikeln
            inte innehåller någon filmpolitik. Den innehåller en skattehöjning.
            Är det det enda Miljöpartiet har tänkt sig – att höja skatten
            och att brandskatta filmen och filmälskarna? Eller vad är det
            som är meningen?
          </note>
          <note>
            I dag kommer filmpolitiken upp i intervaller, eftersom filmavtalet
            förnyas kontinuerligt. Nu ska kultur- och demokratiministern förstatliga
            filmpolitiken utan tanke på riksdagens inflytande. Det är meningen
            att det ska bli en regeringspolitik. Man kan tro att regeringen
            är en majoritetsregering. Jag tror inte att regeringen förstår
            att de inte har majoritet i Sveriges riksdag.
          </note>
          <note>
            Det är oerhört viktigt att vi får inte bara dialog utan öppenhet.
            Så är det i en demokrati. Där är det öppenhet som gäller, att
            man lyssnar på och tar till sig varandras uppfattningar. Det ska
            inte vara dekret och ensidiga beslut.
          </note>
          <note>
            Det ska bli spännande att se hur kultur- och demokratiministern
            och regeringen i sin helhet tänker utforma den nya filmpolitiken.
            I departementsskrivelsen saknas som sagt oerhört mycket. Till
            exempel har vi i dagens läge Svenska Filminstitutet som fördelar
            och sköter filmavtalet. Nu finns det inget filmavtal längre. Vad
            ska då hända med Svenska Filminstitutet? Det står knappt en rad
            om det. Ska det ingå i Kulturrådet, eller ska något annat hända
            med det?
          </note>
          <note>
            När det gäller finansieringen vet vi att det kommer att bli en
            skattehöjning, som kommer att drabba filmälskarna. Men vi vet
            inte hur finansieringen ska se ut som helhet. Det finns många
            frågetecken.
          </note>
          <note>
            Jag är glad över att Jörgen Warborn har tagit upp frågan så att
            vi äntligen får debattera den i riksdagen. Jag ser fram emot den
            fortsatta debatten.
          </note>
          <note type="speaker">
            Anf. 4 Kultur- och demokratiminister ALICE BAH KUHNKE (MP):
          </note>
          <note>
            Herr talman! Tack, riksdagsledamöterna, för debattinläggen!
          </note>
          <note>
            För mig som kultur- och demokratiminister är det centralt att
            alla diskussioner riktas mot riksdagen och förankras i riksdagen.
            Det är en av de främsta anledningarna till att vi sa upp filmavtalet.
          </note>
          <note>
            Enligt det gamla filmavtalet, som nu är uppsagt, var det några
            få aktörer som styrde svensk film. Detta otroligt viktiga kulturella
            uttryck styrdes av några få aktörer. Det har de andra aktörerna
            i branschen protesterat mot och påtalat i många år. Men ingenting
            har gjorts. Det är en stor glädje för mig att vara den ministern
            i den regeringen som äntligen får säga upp det gamla filmavtalet
            för att göra något nytt.
          </note>
          <note>
            Det väsentliga är att den övergripande inriktningen för och styrningen
            av filmpolitiken blir föremål för riksdagens behandling. Riksdagsledamot
            Warborn försökte beskriva skillnaden mellan proposition och skrivelse.
            Jag är glad att jag har min examen i statsvetenskap i svensk politik
            och förvaltning. Jag vill nämligen tydliggöra och smått rätta
            den beskrivning som gavs.
          </note>
          <note>
            Av riksdagsordningen framgår det att för både skrivelse och proposi
            ­ tion gäller beredningstvång och behandlingstvång. För båda typerna,
            både en skrivelse och en proposition, gäller att ärendet ska hänvisas
            till utskott för beredning och att utskottet ska avge ett betänkande
            över ärendet till kammaren. Riksdagsledamot Warborn behöver alltså
            inte känna oro för att riksdagen ska lämnas utan inflytande. Detta
            är centralt.
          </note>
          <note>
            Jag är övertygad om att den här debatten och diskussionen kommer
            att vara viktig. Det säger jag som kultur- och demokratiminister
            i en regering. Men om jag i en oviss framtid eventuellt är i opposition
            efter nästa riksdagsval vill jag också kunna debattera den svenska
            filmpolitiken. Därför är riksdagens behandling viktig för mig
            och för regeringen.
          </note>
          <note>
            Vad gäller den oro och den diskussion som har funnits sedan regeringen
            sa upp filmavtalet är det så med all förändring att när man förändrar
            något som många tyvärr har vant sig vid, framför allt när man
            förändrar något där några få aktörer har haft mycket makt, blir
            det stökigt. Så har det alltid varit, och så kommer det alltid
            att vara.
          </note>
          <note>
            Jag såg fram emot den diskussion som vi är mitt uppe i nu. Jag
            ser också fram emot att vara den som leder oss ur den diskussionen.
            Jag kommer att bevisa att det blir mycket mer pengar till svensk
            film. Det har vi redan sett. Diskussioner pågår bland annat med
            TV4, och SVT har meddelat sina medel till svensk film. Jag ser
            också fram emot att fler aktörer kommer att ha inflytande över
            svensk film om några år.
          </note>
          <note type="speaker">
            Anf. 5 JÖRGEN WARBORN (M):
          </note>
          <note>
            Herr talman! Jag vill tacka kultur- och demokratiministern för
            diskus ­ sionen.
          </note>
          <note>
            I det här inlägget skulle jag vilja diskutera filmbranschens
            förutsättningar. Till att börja med reagerade jag på att kultur-
            och demokratiministern avslutade med att säga att det kommer att
            bli mycket mer pengar till svensk film. Det är inte riktigt den
            bilden jag har fått efter att ha pratat med företrädare för branschen.
            Det är en diskussion som jag tror kultur- och demokratiministern
            redan har tagit och som hon säkert kommer att få ta ännu mer av
            efter det inlägget.
          </note>
          <note>
            Regeringen sa själv upp filmavtalet. Det slutar gälla den 31
            december 2016. Nu går tiden. Klockan tickar på. Inget verkar bli
            tydligare från regeringens sida. Deadline skjuts snarare på framtiden.
            Först skulle en proposition komma i slutet av året. Vad jag har
            hört kommer skrivelsen att komma i februari, om det nu är en skrivelse,
            vilket tydligen övervägs. Det får ministern gärna kommentera.
          </note>
          <note>
            Det blir förseningar. Och det börjar bli ont om tid för att överväga
            i vilken form det ska ske. Tiden fram till att avtalet inte gäller
            längre går snabbt nu. Det innebär problem för filmindustrin. De
            har ganska långa processer. Det är en spännande och komplicerad
            process att ta fram en film. Många yrkeskompetenser bidrar. Det
            är manusförfattare, regissörer, ljussättare, kostymörer, skriptor
            och biografpersonal. Avtal ska skrivas. Immaterialrättsliga frågor
            ska lösas. Och finansieringen ska hanteras. Det är en jättekomplex
            process.
          </note>
          <note>
            Så länge det inte finns några besked från regeringen betyder
            det att man inte vet i vilken miljö man ska kreera filmen. Det
            finns alltid osäkerhet när ett nytt filmprojekt ska dras i gång.
            Men just nu skapar regeringen extra mycket osäkerhet. Det riskerar
            att leda till att vi inte får särskilt mycket svensk film. Det
            är jag orolig för. Därför är tydliga och bra besked från regeringen
            välkomna.
          </note>
          <note>
            Ett första steg skulle kunna vara att regeringen säger: Nu backar
            vi. Nu gör vi om, och nu gör vi rätt. Vi förlänger filmavtalet,
            åtminstone under den tid som vi ska komma fram till vilket alternativet
            är.
          </note>
          <note>
            Då skapas lugn och ro under ännu en period. Då kan filmindustrin
            fortsätta med sina projekt. Då kommer vi att ha tid att förhandla.
            Då kan vi sätta oss ned, flera olika parter, och diskutera hur
            framtiden ska se ut. Men just nu går tiden alldeles för fort.
            Det skulle jag gärna vilja höra ministerns kommentar till.
          </note>
          <note>
            Jag har inte fått svar ännu på om det blir en proposition eller
            inte. Det kanske jag inte får i den här debatten heller. Jag vill
            ändå fråga vilka överväganden ministern gör när hon funderar på
            om det ska bli en skrivelse eller en proposition.
          </note>
          <note>
            Jag sa i mitt inlägg att jag förenklade lite hur en process ser
            ut och hur en skrivelse blir till. Ministern har tydliggjort det
            på ett förtjänstfullt sätt. Men det gör det extra spännande att
            ministern vill ha en debatt i kammaren. Hon vill att politiken
            ska debatteras här i kammaren. Hon vill ha en proposition. Varför
            kan hon då inte säga att det kommer att bli en?
          </note>
          <note type="speaker">
            Anf. 6 CECILIA MAGNUSSON (M):
          </note>
          <note>
            Herr talman! Som ni märker ger kultur- och demokratiministern
            inte särskilt många svar. Hon talar mer om vilka examina i statsvetenskap
            hon har.
          </note>
          <note>
            Att tala är en sak; att handla är en annan. Att arbeta med det
            demokratiska grundarbetet i riksdagen innebär att man kommer överens
            och att det blir en majoritet i Sveriges riksdag. Där har kultur-
            och demokratiministern verkligen inte gjort några större insatser
            när det gäller den här frågan. Och det är oerhört allvarligt.
          </note>
          <note>
            I stället för att svara på frågorna säger kultur- och demokratiministern
            att man ska göra någonting nytt. Ja, men berätta då för oss vad
            det nya är! Vad är det mer än att kultur- och demokratiministern
            och regeringen vill höja skatterna och förstöra den samverkan
            som finns? Vad ska man göra åt de filmkulturella delarna? Hur
            ska man förbättra möjligheterna för barn och unga att kritiskt
            granska bild och film?
          </note>
          <note>
            Vi har inte hört om ett enda förslag. Men berätta det för oss,
            så kan vi bli överens! Hur går med det med samverkan mellan parterna?
            Det är oerhört viktigt att de bitarna kommer på plats innan propositionen
            läggs fram, när det nu blir. Och ge gärna svar till Jörgen Warborn
            på hans fråga om det blir det en proposition eller en skrivelse!
          </note>
          <note>
            När det gäller mer pengar till film är det en sak att staten
            lägger ned mindre pengar medan SVT, TV4 och andra utomstående
            lägger ned mer pengar, men det kan inte kultur- och demokratiministern
            dra växlar på. Det tycker jag är förfärligt.
          </note>
          <note>
            Med vilken intervall ska vi diskutera filmpolitik? Tidigare har
            vi diskuterat filmpolitik åtminstone vart sjätte år och ofta med
            kortare mellanrum. Kan kultur- och demokratiministern svara på
            det?
          </note>
          <note type="speaker">
            Anf. 7 Kultur- och demokratiminister ALICE BAH KUHNKE (MP):
          </note>
          <note>
            Herr talman! Tack för inläggen!
          </note>
          <note>
            Något som jag förväntar mig att Moderaterna vet mycket om, eftersom
            de har visat det genom historien, är hur man skapar ett gott klimat
            för före ­ tagande, hur man öppnar upp, hur man stimulerar kreativitet,
            innovationer och entreprenörskap. Det är något som riksdagsledamöterna
            ofta diskute ­ rar, inte minst från ett näringspolitiskt perspektiv.
          </note>
          <note>
            Ett av målen med förändringen av filmpolitiken handlar just om
            detta, att få in fler innovativa aktörer som ska skapa det nya.
            Som riksdagsledamot Magnusson tog upp ska man också arbeta för
            att skapa förutsättningar för att människor vågar satsa och investera,
            där unga producenter går samman, bildar bolag och gör mer film.
            Det är detta som vi nu skapar förutsättningar för, och det kommer
            att visa sig om 5, 10 eller 15 år att det här var en bra förändring
            för den svenska filmbranschen och för de många näringar som verkar
            inom den.
          </note>
          <note>
            Det avgörande valet mellan proposition och skrivelse är om regeringen
            vill föreslå förändringar i lag. Förslaget till en ny filmpolitik
            skickades ut på remiss. Vi på departementet har fått in ett antal
            korta, breda eller omfattande svar som vi just nu behandlar. Det
            är en pågående process. Utfallet av denna process kommer att avgöra
            om det blir en proposition eller en skrivelse. Jag tänker aldrig
            stå i kammaren i Sveriges riksdag och lova saker som jag inte
            kan hålla. Det vore ett stort misstag av mig.
          </note>
          <note>
            Därför är det viktigt att jag nu betonar att det är en pågående
            process. Vi får se om den kommer att innebära några lagförslag.
            Då blir det en proposition, men sannolikt blir det inte så och
            då kan det bli en skrivelse. Oavsett vilken form det blir är det
            viktiga för mig och regeringen att filmpolitikens inriktning blir
            ett ämne för diskussion här i kammaren. Det är otroligt viktigt,
            inte minst ur ett demokratiperspektiv.
          </note>
          <note type="speaker">
            Anf. 8 JÖRGEN WARBORN (M):
          </note>
          <note>
            Herr talman! Tack, statsrådet, för de vänliga orden om Moderaternas
            politik på näringslivsområdet.
          </note>
          <note>
            Den här debatten har visat på några saker. Till att börja med
            är filmpolitiken oskickligt hanterad av regeringen. Regeringen
            har börjat i fel ände. Avtalet är uppsagt utan att man har analyserat
            konsekvenserna av det, utan att se vilka alternativ som finns
            i stället och utan att veta hur processen ska hanteras framöver.
            Men tiden går. Deadline förskjuts på framtiden. Regeringen överväger
            nu hur processen ska gå till i fortsättningen. Det är tydligt
            att det finns grus i maskineriet från regeringens sida.
          </note>
          <note>
            Moderaterna vill i stället se ett förlängt filmavtal under tiden
            som en ny filmpolitik noga utreds. För oss är det viktigt att
            50 år av erfarenhet av samverkan tas till vara, även om det slutligen
            inte sker i form av ett nytt filmavtal.
          </note>
          <note>
            Regeringens hantering av filmpolitiken väcker många frågor inför
            framtiden. Filmbranschen i stort har uttryckt såväl oro som kritik.
          </note>
          <note>
            Vi från Moderaterna förutsätter att det blir en proposition.
            Annars får mina kollegor i kulturutskottet se över vilka verktyg
            som de har för att regeringen inte ska runda riksdagen.
          </note>
          <note>
            Svensk film är fantastisk på många olika sätt. Det är en viktig
            del av de kreativa näringarna. Filmen har ett stort värde för
            jobben, för exporten och för bilden av Sverige utomlands. Eftersom
            svensk film är så viktig är det angeläget att den inte slarvas
            bort av ett oskickligt hanterande från regeringen.
          </note>
          <note>
            (Applåder)
          </note>
          <note type="speaker">
            Anf. 9 Kultur- och demokratiminister ALICE BAH KUHNKE (MP):
          </note>
          <note>
            Herr talman! Tack, riksdagsledamot Warborn !
          </note>
          <note>
            Vi visste absolut att den här processen skulle blir stökig. Jag
            hade aldrig förväntat mig något annat, och det är viktigt att
            den är stökig. Många röster ska höras så att man får debattera
            och brottas med frågorna. Det är inte konstigt när man byter ut
            ett system som har tillämpats under lång tid och som inte har
            fungerat under många år.
          </note>
          <note>
            Jag kan inte riktigt förstå påståendet att filmbranschen vill
            ha ett fortsatt avtal. Då har man inte läst remissvaren. En majoritet
            av remissinstanserna vill inte ha något filmavtal. De vill ha
            en förändring, den förändring som vi nu håller på att arbeta med.
          </note>
          <note>
            Självklart finns det en stor oro därför att man inte vet vad
            som komma skall, men man vill inte ha det som det är. Det är det
            som regeringen har lyssnat till , och det är därför som vi nu
            agerar. Vi tänker inte låta något fortgå bara för att vi är rädda
            för lite stök, bråk och knök längs vägen, utan vi vågar tro på
            den idé och vision som vi har om filmpolitiken, om kulturpolitiken
            och om det här landet.
          </note>
          <note>
            Avslutningsvis vill jag åter framhålla att ett av skälen till
            omställningen av den svenska filmpolitiken är att öka den demokratiska
            förankringen, och den utgår härifrån kammaren. Det är viktigt
            att filmpolitiken blir ett ämne för den kulturdebatt som jag hoppas
            ska bli mer levande här i landet, för vi behöver den. Riksdagens
            kommande behandling av filmpolitikens inriktning och styrning
            är en central del av det arbetet.
          </note>
          <note>
            Eftersom förslag till finansiering av filmpolitiken finns i budgetpropositionen
            kan riksdagen behandla det förslaget utan att behöva ta ställning
            till lagförslag i en proposition.
          </note>
          <note>
            Överläggningen var härmed avslutad.
          </note>
          <note>
            § 7 Svar på interpellation 2015/16:61 om beskattningen av människors
            kulturutövning
          </note>
          <note type="speaker">
            Anf. 10 Kultur- och demokratiminister ALICE BAH KUHNKE (MP):
          </note>
          <note>
            Herr talman! Helena Bouveng har frågat finansministern hur hon
            ser på beskattningen av människors kulturutövning, om bara vissa
            former av kultur ska beskattas samt i så fall vilken kultur som
            ska vara skattefinansierad och vilken kultur som ska beskattas
            hårdare.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Jag vill först säga något om den föreslagna momshöjningen för
            biobiljetter. När den nuvarande låga momssatsen på biobiljetter
            infördes motiverades den av att biograferna redan betalade en
            biografavgift om 10 procent. Denna biografavgift var en del i
            filmavtalet mellan staten och vissa aktörer i filmbranschen och
            kommer att försvinna när filmavtalet upphör. Då faller också motivet
            för den lägre momssatsen. Momsen höjs därmed till samma nivå som
            för andra distributionsformer för film , till exempel dvd-marknaden
            och olika digitala visningstjänster såsom streamning och betal-tv.
            Regeringens utgångspunkt är också att lika produkter ska beskattas
            på samma sätt.
          </note>
          <note>
            Momshöjningen betyder att skatteintäkterna varaktigt bedöms öka
            med 240 miljoner kronor per år. Utan denna höjning skulle det
            inte vara möjligt att finansiera ett filmstöd på motsvarande nivå
            som i dag. Jag är inte beredd att genomföra besparingar i filmstödet.
          </note>
          <note>
            Förslaget att införa fri entré på vissa statliga museer handlar
            om att så många som möjligt ska få uppleva att museerna är till
            för dem. Lika tillgång till det gemensamma kulturarvet ser jag
            som en demokratisk rättighet och entréavgifterna är ett hinder
            för att fler ska få uppleva statliga museer.
          </note>
          <note>
            Vi har i Sverige olika momssatser på kulturområdet. Till exempel
            är inträdesavgifter till museer som finansieras av det allmänna
            momsfria medan försäljning av dvd-filmer beskattas med 25 procents
            moms.
          </note>
          <note>
            Naturligtvis är film och biografer liksom museer kultur. Det
            är inte momssatserna som avgör vad som är kultur. Jag kommer att
            fortsätta verka för både en livskraftig svensk filmproduktion
            och att fler kan besöka statliga museer.
          </note>
          <note type="speaker">
            Anf. 11 HELENA BOUVENG (M):
          </note>
          <note>
            Herr talman! Jag tackar kulturminister Alice Bah Kuhnke för svaret
            och framför allt för att hon är i kammaren och rycker in för finansminister
            Magdalena Andersson. Interpellationen handlar om skattesystemets
            utformning, men jag är säker på att även kulturministern räknar
            på effekterna av regeringens skattehöjningar inom kulturområdet
            och vilka negativa konsekvenser de kan få.
          </note>
          <note>
            Regeringen föreslår i sin budgetproposition efter en överenskommelse
            med Vänsterpartiet att från och med 2016 öka anslaget till de
            statliga museimyndigheterna med 80 miljoner kronor för att slopa
            människors kostnad för entrébiljett till vissa statliga museer
            utvalda av regeringen med kulturminister Alice Bah Kuhnke i spetsen.
            Både ministerns och mina egna besök på dessa statliga museer bekostas
            därmed av skattebetalarna. Dessa statliga museer är till övervägande
            del placerade i Stockholm. Jag tror inte att Vetlanda museum är
            inbegripet i denna avgiftsbefrielse.
          </note>
          <note>
            Herr talman! Samtidigt väljer regeringen att mer än tredubbla
            beskattningen av en entrébiljett till en svensk biograf inom de
            närmaste åren. Det är en momshöjning från 6 procent till 25 procent.
            Bio är ett brett nöje i Sverige. Under 2014 gick svenskarna på
            bio 1,7 gånger i snitt. Även om Svenska Filminstitutet har redovisat
            att genomsnittsbesökaren blivit äldre är detta ett vanligt familjenöje.
            Det är bara att titta på de mest sedda filmerna 2014. Hundraåringen
            som klev ut genom fönstret och försvann toppar, men sedan kommer
            Bamse och tjuvstaden , Sune i fjällen , Sune på bilsemester och
            Lasse-Majas detektivbyrå . Ett biobesök är en rolig happening
            med barnen och en lärorik och spännande kulturupplevelse, precis
            som att gå på Naturhistoriska riksmuseet eller något av de andra
            18 museerna i Sveriges storstäder.
          </note>
          <note>
            Men genom att näst intill fyrdubbla momsen på ett biobesök och
            samtidigt ta bort entréavgiften på ett museibesök görs valet enkelt
            för barnfamiljer med snäv hushållsbudget. Valet gäller dessutom
            enbart barnfamiljerna i storstaden. För barnfamiljerna i Vetlanda,
            eller för den delen Bor, blir det kanske inte någon kulturupplevelse
            alls.
          </note>
          <note>
            I sitt svar säger kulturministern att hon värnar människors demokratiska
            rättigheter. Det gör jag också. Men hur blir demokratin större
            om man med skatter styr vilken kultur som är bra eller inte bra?
            Är inte bio lika fint som Naturhistoriska riksmuseet? Tycker kulturministern
            att det är föräldrarna som är mest lämpade att avgöra vilka kulturupplevelser
            deras barn mår bra av, eller ser sig kulturministern som mamma
            till alla barn vad gäller kulturupplevelser?
          </note>
          <note type="speaker">
            Anf. 12 CECILIA MAGNUSSON (M):
          </note>
          <note>
            Herr talman! Nu börjar vi komma till pudelns kärna. Kultur- och
            demokratiministern sa förut att regeringen har idéer för den framtida
            filmpolitiken. Nu har vi kommit fram till vad dessa idéer innehåller,
            nämligen en skattehöjning. Det enda vi vet med säkerhet är att
            en skattehöjning ska vara lösningen i den nya filmpolitiken.
          </note>
          <note>
            Som min kollega Helena Bouveng så förtjänstfullt uttryckte är
            det här huvudlöst. Det finns så många andra alternativ som man
            fullkomligt struntar i. Men det är väl ganska naturligt för ett
            socialistiskt miljöparti att skattehöjningar är det viktigaste.
            Det har kultur- och demokratiministern visat. Hon talar i sitt
            svar om den 10-procentiga biografavgift som biograferna betalar.
            Den gäller inte bara svenska filmer. Även den nya Bondfilmen Spectre
            , som drar in massor med besökare, bidrar till finansieringen
            av svensk film. Det här är bara dumt och dyrt – här är det minsann
            staten som ska bestämma vad som ska göras! Det är så typiskt socialistiskt!
            Men det är rätt skönt att detta klargörs från kultur- och demokratiministern.
            Jag känner andra miljöpartister som inte är riktigt lika socialistiska,
            men det kan vi lämna därhän, herr talman.
          </note>
          <note>
            Kultur- och demokratiministern säger att momshöjningen på 240
            miljoner ska gå till svensk film. Men det gör den inte. Svensk
            film får inte del av all den ökade skattebelastningen, utan man
            undviker att ge hela den peng detta ska inbegripa till svensk
            film. Och om det är så som Helena Bouveng misstänker, att det
            blir färre som går på bio, då kommer det ju att komma in mindre
            skattepengar. Vad tänker kultur- och demokratiministern göra –
            eller rättare sagt, vad tänker finansministern göra? Dra ned stödet
            till svensk film? Vänta och se! Det är bara att hålla i hatten!
          </note>
          <note>
            Kultur- och demokratiministern säger att hon inte är beredd att
            genomföra besparingar i filmstödet. Men det sker inte heller någon
            ökning. Kultur- och demokratiministern skrev i sin debattartikel
            i maj att svensk film skulle få ökat stöd. Men med bästa syn är
            det med nöd och näppe precis lika mycket från statens sida, inte
            mer. Man kan inte räkna in andra givares pengar. Varför inte i
            stället titta på andra möjligheter att få in finansiering, till
            exempel skatteavdrag eller andra alternativ som andra länder använt
            sig av? Nej, i det här socialistiska träsket ska det bara vara
            skattehöjningar! Jag tycker att det är förfärligt, herr talman,
            att skattehöjningar är det enda receptet för en väldigt viktig
            bransch och en väldigt viktig kulturyttring.
          </note>
          <note>
            Det ska bli spännande att höra kulturministerns svar. Vi hoppas
            att vi får några svar i det här inlägget till skillnad från i
            de andra.
          </note>
          <note type="speaker">
            Anf. 13 Kultur- och demokratiminister ALICE BAH KUHNKE (MP):
          </note>
          <note>
            Herr talman! Jag tackar debattörerna för inläggen. Det finns
            mycket att svara på. Jag ska börja med vad jag har sagt och vad
            jag har lovat i en debattartikel och om och om igen i interpellationssvar
            och intervjuer. Jag har sagt att det ska bli mer pengar till svensk
            film och att det ska bli ökat inflytande över den svenska filmens
            utveckling. De två sakerna har jag upprepat, och de två sakerna
            har redan börjat falla ut. De kommer att falla ut i sin helhet
            när vi lägger fram vår skrivelse eller proposition för behandling
            i riksdagen.
          </note>
          <note>
            Men min främsta prioritering som kulturminister är att skapa
            de bästa förutsättningarna för svensk kultur, så att den tillgängliggörs
            för fler och människor kan ta del av den. Det visar vi i den budget
            som vi nu lagt fram, där vi ökar finansieringen av den svenska
            kulturen med hela 359 miljoner kronor. Det är en smått historisk
            ökning. Det var väldigt länge sedan man ökade kulturbudgeten med
            så stora medel.
          </note>
          <note>
            Våra satsningar kommer att göras för hela landet. Vi satsar 100
            miljoner kronor på kulturskolan. Möjligheten att öva på att spela
            piano eller gitarr, programmera dataspel eller stå på en scen
            ska inte vara avhängig av om man har rika föräldrar, utan alla
            barn ska ha de bästa möjligheterna att ta del av kulturskolan.
            Vi satsar på biblioteken, museerna, kultur i skolan med mera.
            Lika tillgång till det gemensamma kulturarvet är en demokratisk
            rättighet.
          </note>
          <note>
            Det är också därför vi gör fri entré-reformen. Det är förvisso
            så att de flesta statliga museer som är myndigheter finns i våra
            storstäder. Hur som helst ska de nu öppna sina dörrar och skatter
            för fler. Människor och familjer ska inte hindras av en kostnadströskel
            från att glida in på ett museum, utan det ska bli enklare. Erfarenheten
            från fri entré-reformen 2005–2006 var att antalet besökare ökade
            även på museer med entréavgift och på museer runt om i landet.
          </note>
          <note>
            Jag hoppas på samma positiva effekt även denna gång. Jag har
            redan nu samtal med regioner och kommuner om kulturpolitik och
            hoppas att det kan få en positiv spridning. Förhoppningsvis kan
            fler museer haka på runt om i landet.
          </note>
          <note>
            En av regeringens viktigaste satsningar är det ökade ansvaret
            för filmpolitiken. Filmpolitiken har under lång tid styrts av
            filmavtalet. När den lägre momssatsen på biobiljetter infördes
            motiverades det av, som jag tidigare sa, att det fanns en biografavgift
            på 10 procent.
          </note>
          <note>
            Den biografavgiften går nu bort i och med att filmavtalet uppgör.
            Det finns inte längre någon överenskommelse om biografavgift.
            Då faller också motivet till den lägre momssatsen.
          </note>
          <note>
            Regeringens utgångspunkt är att lika produkter ska beskattas
            på likartat sätt. Det är precis det som nu sker. Biograferna kommer
            att beskattas på samma sätt som andra visningsfönster. Vi tar
            steg mot en mer enhetlig styrning.
          </note>
          <note>
            Filmbranschen är en bransch i kris. Därför behövs förändring.
            Det går inte längre att sitta och vänta på att branschen ska gå
            under, som har skett under många år. Vi behöver göra något nu.
          </note>
          <note type="speaker">
            Anf. 14 HELENA BOUVENG (M):
          </note>
          <note>
            Herr talman! Normalskatteuttaget för moms i Sverige är som bekant
            25 procent. Generellt i skattesystemet beskattar vi saker som
            vi önskar se mer av såsom konserter, cirkus, teater, opera, balett,
            trollerishower, revyer, operett- och musikalföreställningar med
            en lägre skattesats, det vill säga med 6 procent. Det vi vill
            se lite mindre av beskattar vi högre. Alkohol och tobak är alldeles
            lysande exempel. Skatter är i mångt och mycket ett verktyg för
            att styra människors beteende.
          </note>
          <note>
            Sverige blir nu det enda land i Europa som med detta förslag
            räknar bort biograferna från kultursektorn när det gäller att
            ha en annan momssats för kultur. I en del länder, som exempelvis
            Danmark, har man lika momssats. Men länder som Österrike, Finland,
            Tyskland och Holland, för att bara nämna några, har en betydligt
            lägre moms på kultur där biobesöket också inbegrips.
          </note>
          <note>
            Kulturministern säger vidare i sitt svar att hon vill likställa
            momsen på samma nivå som för dvd-filmer och andra visningstjänster.
            Men hallå: Har vi en kulturminister som inte anser att det är
            en sak att titta på streamad film hemma i tv-soffan och en helt
            annan upplevelse att med popcornskorgen och 3D-glasögonen i handen
            gå in i en biosalong och dela upplevelsen tillsammans med många
            andra?
          </note>
          <note>
            Detsamma borde i så fall gälla teater och musikaler. Varför ska
            momsen vara 6 procent på musikaler och 25 procent på biobesöken?
            Mig veterligen finns både Alice i Underlandet och Mamma Mia att
            köpa på dvd. Eller är det så att kulturministern har planer på
            att höja momsuttaget även där?
          </note>
          <note>
            Bio är redan i dag ett förhållandevis dyrt nöje för en alldeles
            vanlig barnfamilj. Att biografägarna skulle ta hela momshöjningen
            tror jag knap ­ past. Det skulle innebära en minskad förtjänst
            på runt 28 procent, enligt en utredning. Distributörernas marginaler
            är redan i dag negativa. Kvar står en höjning av biljettpriset.
            Det är den Bamseälskande barnfamiljen som får betala notan. Med
            en sådan kraftig höjning av priset på biobiljetten lär besöken
            bli färre och inte fler, eller hur, Cecilia Magnusson?
          </note>
          <note>
            Herr talman! Jag undrar därför: Vill inte kulturministern att
            våra barnfamiljer ska kunna göra fler biobesök i stället för färre?
            Oroar det inte kulturministern att färre antal biobesök leder
            till lägre lönsamhet för producenter, vilket leder till att enbart
            kommersiellt säkra filmer finns på biotablån? Ska inte alla barnfamiljer
            ha råd att glida in på en bio och inte bara på statliga museer
            i storstaden?
          </note>
          <note type="speaker">
            Anf. 15 CECILIA MAGNUSSON (M):
          </note>
          <note>
            Herr talman! Som herr talmannen hör får vi inte några svar här.
            Men vi är inte de som ger upp. Vi fortsätter att fråga kulturministern.
            Jag tänker i mitt korta inlägg kommentera några frågor.
          </note>
          <note>
            Jag börjar med förslaget om fri entré som regeringen nu tänker
            lägga fram för Sveriges riksdag. I dag har vi lika många besökare
            med entré på de statliga museerna som någonsin var när man hade
            tvånget med fri entré förra gången.
          </note>
          <note>
            Varför kan inte kulturministern titta på den analys som Myndigheten
            för kulturanalys gjorde? Den sa att reformen med fri entré inte
            hade någon betydelse för ökade besökssiffror.
          </note>
          <note>
            Vilka är det i dag som går på statliga museer? Jo, det är äldre
            damer från Östermalm och turister som besöker Sverige. Varför
            i hela fridens namn kan inte de få vara med och finansiera?
          </note>
          <note>
            I dag är det frivilligt för museerna att ha fri entré. Varför
            ska ni tvinga dem att ha detta? Det är väl bättre med kvalitet
            än kvantitet. Att kvalitet går före kvantitet trodde jag var en
            väldigt bra avvägning, men så är det tydligen inte.
          </note>
          <note>
            När det gäller biomomsen är jag jätteglad att kultur- och demokratiministern
            nu tar sig an fler frågor än kulturfrågorna. Vi har vid diskussioner
            frågat: Hur går det med de andra delarna, finansiering, utbildning
            och piracyfrågorna ? Men det har kulturministern hela tiden skjutit
            ifrån sig. Det skulle vara jättebra om vi fick svar också på de
            frågorna.
          </note>
          <note type="speaker">
            Anf. 16 Kultur- och demokratiminister ALICE BAH KUHNKE (MP):
          </note>
          <note>
            Herr talman! Jag tackar debattörerna i interpellationsdebatten
            för inläggen. Jag vill först kommentera det som sas om att ta
            del av fakta och siffror och att ha rätt underlag.
          </note>
          <note>
            Jag tror att riksdagsledamot Magnusson får läsa Mykas rapport
            som kom för några år sedan lite ytterligare. De säger inte det
            som riksdagsledamoten säger. De säger att de med det underlag
            de har inte kan göra en sådan bedömning. Det är en väldigt stor
            skillnad.
          </note>
          <note>
            Den svenska filmbranschen är i kris. Svensk film behöver bättre
            förutsättningar för att kunna göra den högkvalitativa film som
            svensk film har potential att leva upp till. Därför behövs förändring.
            Det kommer dagliga rapporter om vilken kamp det är för filmbranschen.
          </note>
          <note>
            Jag har samtal veckovis med aktörer i branschen som inte överlever
            i den och som finansierar den film de producerar genom att jobba
            extra i butiker och inom hemtjänsten. Det är en hård kamp för
            att få till det som vi vet att den svenska biopubliken vill ha
            och som man vill ta sin familj med att se på med kanske popcorn
            i famnen .
          </note>
          <note>
            Jag oroas över det, och jag oroas över att vi inte har skapat
            de bästa förutsättningarna. Det är inte ett gott klimat för företagande
            i den svenska filmbranschen. Därför, riksdagsledamot Magnusson,
            behövs många initiativ. Tro mig: Det pågår diskussioner mellan
            många olika statsråd om vad vi ska göra mer för att stimulera
            branschen. Vi kommer säkert att slå er med häpnad så småningom,
            hoppas jag.
          </note>
          <note>
            Jag vill också kommentera momshöjningen. Den 25-procentiga momsen
            blir ett faktum därför att vi behöver finansiering. Det är därför
            att vi inte vill sänka den svenska filmbranschen. Vi tror att
            när vi nu tar ett statligt ansvar för den svenska filmpolitiken
            kommer det att bli bättre än det som har varit. Det kommer att
            skapa förutsättningar och öppna för mer företagande, innovationer
            och entreprenörskap.
          </note>
          <note>
            Vi ser redan nu att SVT har skjutit till mer pengar än vad det
            gjort tidigare, och det pågår förhandlingar med TV4. Det kommer
            sannolikt att bli en hel del mer pengar till den svenska filmbranschen.
            Jag övertygad om att vi om ett antal år kommer att kunna summera
            att det ledde till detta.
          </note>
          <note type="speaker">
            Anf. 17 HELENA BOUVENG (M):
          </note>
          <note>
            Herr talman! Alice Bah Kuhnke säger i sitt svar: Naturligtvis
            är film och biografer, liksom museer, kultur. Hon säger vidare
            att det inte är momssatserna som avgör vad som är kultur. Det
            är skönt att höra att vår kulturminister säger så, för det skulle
            inte ens Wikipedia göra. Men med momsverktyget pekar hon med hela
            handen på vilka kulturupplevelser hon anser att Sveriges barnfamiljer
            ska få. Det hon vill se mindre av beskattar hon högt, och det
            hon vill se mer av beskattar hon lägre.
          </note>
          <note>
            Kulturministern säger också i sitt svar att hon ska verka för
            en livskraftig svensk filmproduktion och talar om ett ökat stöd
            till filmen. Jag, liksom Cecilia Magnusson, kan inte se att det
            finns en enda krona mer till svensk film, bara dyrare biobiljetter.
            Ni föreslår att man ska ta in 240 miljoner kronor i ökad beskattning
            och kompensera de riktigt små biograferna med 25 miljoner kronor.
          </note>
          <note>
            Inte ens Vetlandabiografen – det är en ort med 24 668 invånare
            – kommer i åtnjutande av detta. Och de biografer som faktiskt
            är välbesökta på orter utan statliga museer – de är många gånger
            den enda formen av kulturscen, förutom den lokala revyn en gång
            per år – blir av med sina bidrag och står kvar med stora momsinbetalningar
            för varje biljett och lägre biljettintäkter.
          </note>
          <note>
            Handen på hjärtat, Alice Bah Kuhnke ! Har kulturministern verkligen
            tänkt rätt nu? 80 miljoner av skattepengarna går till kaffe latte-drickande
            kulturnjutare i Stockholm samtidigt som barnfamiljernas största
            kulturnöje ute i landet straffbeskattas med 240 miljoner kronor.
            Är inte filmerna om Bamse, Sune och Lasse-Majas Detektivbyrå värda
            att ses av fler barn, inte färre?
          </note>
          <note>
            (Applåder)
          </note>
          <note type="speaker">
            Anf. 18 Kultur- och demokratiminister ALICE BAH KUHNKE (MP):
          </note>
          <note>
            Herr talman! Riksdagsledamot Bouveng!
          </note>
          <note>
            Det gamla filmavtalet, som inte har fungerat på många år och
            som majoriteten av remissinstanserna inte längre vill ha, har
            som mest inbringat 429 miljoner kronor. Staten går nu in med 435
            miljoner kronor. Förutom att vi gör detta har vi öppnat för andra
            aktörer att komma med sina pengar. Det kommer att bli rejält mer
            pengar till svensk film. Det kommer att ge oss som är besökare
            en massa bra film att ta del av, men det kommer också att skapa
            företagande. Entreprenörer och innovatörer kommer att kunna göra
            verklighet av sina idéer. Jag är väldigt stolt över den här förändringen,
            och jag ser fram emot att se hur det faller ut.
          </note>
          <note>
            Den föreslagna momshöjningen för biobiljetter är avgörande för
            att omställningen ska kunna ske och för att den förändring som
            vi nu har gått in i ska kunna bli verklighet. Utan en höjning
            är det inte möjligt att finansiera ett filmstöd på motsvarande
            nivå som i dag, vilket var grunden. Sedan kommer det andra aktörer
            med ytterligare medel.
          </note>
          <note>
            Momshöjningen innebär också, som framgått, att beskattningen
            av bio ­ grafföreställningar likställs med andra distributionsformer.
          </note>
          <note>
            Jag vill skapa bästa möjliga förutsättningar för att det fortsatt
            ska produceras svensk film. Jag vill också skapa bästa möjliga
            förutsättningarna för att människor ska kunna ta del av alla de
            skatter, våra gemensamma skatter, som finns på våra statliga museer
            och myndigheter. Det ska inte vara ett hinder att man inte har
            tillräckligt med pengar i fickan för att kunna glida in på Moderna
            och ta del av allt det fantastiska som finns där.
          </note>
          <note>
            Överläggningen var härmed avslutad.
          </note>
          <note>
            § 8 Svar på interpellation 2015/16:87 om offensiva åtgärder inom
            upphovsrättsområdet
          </note>
          <note type="speaker">
            Anf. 19 Kultur- och demokratiminister ALICE BAH KUHNKE (MP):
          </note>
          <note>
            Herr talman! Jörgen Warborn har frågat justitie- och migrationsministern
            vilka konkreta förslag för att stärka upphovsrätten som regeringen
            kommer att presentera vid det planerade rundabordssamtalet med
            berörda personer inom upphovsrättsområdet. Arbetet inom regeringen
            är så fördelat att det är jag som kultur- och demokratiminister
            som ska svara på interpellationen.
          </note>
          <note>
            Jag har sagt det förut. Upphovsrätten är viktig. Vi behöver samarbeta
            för att stärka förutsättningarna för de kulturella och kreativa
            näringarna, främja lagliga alternativ och försvåra för dem som
            tjänar pengar på att illegalt sprida film, musik eller böcker.
          </note>
          <note>
            I detta arbete är företrädare för de branscher som direkt eller
            indirekt påverkas av intrången en viktig resurs. Vi behöver dra
            nytta av varandras kunskaper, nätverk och erfarenheter för att
            kunna uppnå bästa möjliga resultat. Därför har jag och regeringen
            valt just rundabordssamtalet som format för ett inledande möte.
            Att nu presentera konkreta förslag på åtgärder vore att föregripa
            samtalet på ett sätt som inte gagnar den vidare processen.
          </note>
          <note type="speaker">
            Anf. 20 JÖRGEN WARBORN (M):
          </note>
          <note>
            Herr talman! Tack, statsrådet, för svaret på frågan! Det handlar
            om upphovsrätt, men egentligen fortsätter vi i någon mening att
            diskutera film. Det stora problemet i fråga om upphovsrätten just
            nu finns ju när det gäller film. Det finns naturligtvis inom alla
            kreativa näringar, men min upplevelse är att det just nu är värst
            på filmområdet.
          </note>
          <note>
            Bakgrunden är att piracy är ett stort och växande problem i Sverige.
            Mediavision presenterade i våras en undersökning. Den visar att
            ca 30 procent av Sveriges befolkning konsumerar film eller tv-serier
            via illegala sajter varje månad. Det är 30 procent, en tredjedel
            av svenskarna. Det är 2,3 miljoner människor som konsumerar illegalt
            varje månad. Dessa ser varje månad på fyra till fem filmer. Det
            blir en total konsumtion av 100–130 miljoner filmer från olagliga
            källor varje år.
          </note>
          <note>
            Om regeringen delar min åsikt att det är ett problem måste vi
            göra någonting åt det. Det är glädjande att det går att göra någonting
            åt det. Man kan titta på de andra nordiska länderna. Vi är i särklass
            sämst. Brottsligheten i Sverige är i särklass högst.
          </note>
          <note>
            Det finns ett antal olika metoder. I de andra nordiska länderna
            har man tagit flera olika steg och faktiskt kommit åt problemet,
            inte fullständigt men på ett mycket bättre sätt än vad vi har
            gjort här i Sverige. Några av metoderna står branschen själv för.
            Men när det gäller andra krävs det att staten är med – det krävs
            lagstiftning.
          </note>
          <note>
            Det finns några metoder som man kan fundera över i Sverige. Ska
            internetleverantörer efter ett domstolsbeslut kunna blockera sajter
            där det här materialet finns? Det är ett förslag. Man kan tänka
            sig höjda straffskalor för upphovsrättsbrott, kanske främst riktat
            mot dem som gör detta i organiserad form. Man kan också tänka
            sig att helt enkelt tydliggöra i lagstiftningen att det är olagligt
            att streama – där finns det en otydlighet i dag.
          </note>
          <note>
            Är regeringen beredd att titta på några av förslagen? Det är
            en inledande fråga. Den glada nyheten är att om vi gör rätt saker
            kommer det att vara väldigt bra för svensk film. Enligt den här
            undersökningen skulle en av tre illegala visningar kunna konverteras
            till en betald visning om materialet inte finns tillgängligt på
            internet. Totalt sett skulle det betyda 800 miljoner kronor i
            legala intäkter till svensk film och till filmindustrin i stort.
          </note>
          <note>
            Om jag förstår saken rätt var det ett rundabordssamtal i går,
            där man skulle diskutera det här. I grund och botten tycker jag
            att det är bra att regeringen har tagit ett initiativ och att
            man pratar med branschen. Men jag tror också att det är viktigt
            att regeringen – det är det som ligger i min fråga – kommer med
            något konkret till bordet. Som sagt: Staten och politiken kan
            göra några saker, och branschen kan göra andra saker. I den diskussion
            som vi har här i dag skulle det vara önskvärt om vi fokuserade
            just på vad staten och regeringen kan göra. Vad branschen kan
            göra kan vi diskutera vid ett annat tillfälle.
          </note>
          <note>
            Vad har kultur- och demokratiministern tänkt göra? Kände statsrådet
            till omfattningen av piracy ? Tycker regeringen att det är ett
            problem, och vad vill regeringen i så fall göra åt det?
          </note>
          <note type="speaker">
            Anf. 21 CECILIA MAGNUSSON (M):
          </note>
          <note>
            Herr talman! Det här är en fråga som är oerhört viktig. Jag blev
            ledsen när jag såg kulturministerns svar. Det är inte en enda
            konkret möjlighet i fråga om vad man kan göra för att stävja brottsligheten
            och den rovdrift som pågår framför allt på svensk film men också
            andra delar. Upphovsrätten är precis som äganderätten oerhört
            väsentlig i ett demokratiskt samhälle, kultur- och demokratiministern.
            Det måste vi värna, och då kan man inte bara prata, utan man måste
            handla.
          </note>
          <note>
            Vi moderater har lagt fram en rad förslag för att förbättra och
            skydda upphovsrätten. Jörgen Warborn angav ett antal av dessa,
            till exempel en starkare lagstiftning kring upphovsrätten och
            högre straffsatser för dem som begår brott mot upphovsrätten så
            att polisen får möjlighet att utreda. Det måste bli ett prioriterat
            brott som kan gå till åtal. Ett annat förslag är att sajter ska
            kunna blockeras efter domstolsbeslut. Detta är oerhört viktigt.
            Det handlar också om att ställa krav på distributörerna så att
            de gör det de ska göra och att uppmuntra bättre tjänster.
          </note>
          <note>
            Inget av detta fanns i kultur- och demokratiministerns svar på
            den fråga som Jörgen Warborn ställde. Ska vi ha en bättre filmpolitik
            i det här landet är det oerhört väsentligt att vi skyddar upphovsmännen
            och deras verk och inte bara låter laissez-faire råda. Vi kan
            inte låta det vara som det är och hoppas att det kanske går bra.
          </note>
          <note>
            Kulturministern har stått här nu på förmiddagen och slagit sig
            för bröstet över 435 miljoner kronor. Det är väldigt mycket pengar.
            Men det dubbla går ut i piracy , så om man vill ha en förbättrad
            filmpolitik och förbättrade förutsättningar och ett bättre företagsklimat,
            som kulturministern stod här och sa, då måste vi stoppa denna
            piracy och se till att upphovsrätten värnas också av regeringen.
          </note>
          <note type="speaker">
            Anf. 22 Kultur- och demokratiminister ALICE BAH KUHNKE (MP):
          </note>
          <note>
            Herr talman! Tack för inläggen! Det är väl ingen ordningsfråga,
            men riksdagsledamot Magnusson vevar på, och jag vill påminna om
            vad frågan var som Jörgen Warborn ställde från början.
          </note>
          <note>
            Frågan var vilka förslag som kommer att presenteras vid det planerade
            rundabordssamtalet med berörda personer inom upphovsrättsområdet.
            Det är den fråga som jag framför allt utgår från i mitt svar.
          </note>
          <note>
            Det var ett samtal vi bjöd in till, ett samtal med en häftig
            samling aktörer som inte har suttit runt samma bord. Det är intressant
            med tanke på att det har funnits en annan regering i åtta år som
            kanske också kunde ha lyckats få de här aktörerna runt bordet.
          </note>
          <note>
            Något som blev väldigt tydligt när man satt med dessa olika aktörer
            från väldigt många olika delar av samhället, alltifrån Rättighetsalliansen
            till Musiksverige till Telenor, Google, Comhem , Telia Sonera,
            Klarna och så vidare, var att det förvisso fanns en gemensam syn
            på att det är viktigt att ha en stark upphovsrättslagstiftning
            som fungerar. Men det fanns också en delad syn på till exempel
            blockering.
          </note>
          <note>
            Jag tror att det viktigaste jag kan göra som kultur- och demokratiminister
            är att få alla till bordet så att vi kan föra ett samtal och kanske
            lyckas med att sätta upp ett gemensamt mål.
          </note>
          <note>
            I rundabordssamtalet, som ju pågick i går, var jag väldigt tydlig
            med att mitt mål med mötet, och om det blir en fortsättning, är
            att jag vill veta att alla som deltar tror att vi kan hitta gemensamheter
            att arbeta för.
          </note>
          <note>
            Det återstår att se. En fortsättning på det här mötet kommer
            att följa under nästa vecka. Sedan kommer jag att kunna återkomma
            till riksdagsledamöterna om vad vi ska arbeta emot och vilka mål
            vi sätter upp för detta.
          </note>
          <note>
            När det gäller konkreta lagstiftningsåtgärder vill jag hänvisa
            dem till justitieministern. Rundabordssamtalet handlade om vad
            vi kan göra vid sidan om lagstiftningen, vilket är väldigt mycket.
            Båda riksdagsledamöterna lyfte ju fram vad som faktiskt sker i
            våra grannländer och runt om i Europa. Det finns en lång lista
            med aktiviteter som förhoppningsvis kan få ned de kommersiella
            illegala aktiviteterna som pågår som är förödande för branschen.
            Jag känner till alla de siffror som har lyfts fram här, och det
            är skrämmande hur mycket pengar som inte går till kreatörerna,
            skådespelarna och producenterna men som behövs i branschen, hos
            aktörerna, för att de ska kunna göra mer inom framför allt filmen,
            även om detta också berör andra områden där det sker illegala
            aktiviteter.
          </note>
          <note>
            Det samtal vi hade i går var ett bra samtal, och jag tror att
            jag kan lyckas behålla alla dessa aktörer runt bordet. Det kommer
            inte att vara enkelt, för det finns olika intressen, men jag hörde
            också ett starkt gemensamt intresse av att allas affärer och allas
            intressen kan stärkas av att vi hittar gemensamma mål och arbetar
            utifrån dem.
          </note>
          <note type="speaker">
            Anf. 23 JÖRGEN WARBORN (M):
          </note>
          <note>
            Herr talman! Det är bra att dessa samtal har kommit igång, men
            det förvånar mig väldigt mycket att regeringen inte verkar ha
            någonting att komma med till bordet. Ministern säger i svaret
            att det skadar processen. Jag förstår inte varför. Om regeringen
            har några idéer, varför kan man då inte säga vilka idéer man har
            så att vi kan diskutera dem?
          </note>
          <note>
            Vi har kommit med några förslag som gäller den politiska nivån.
            Som jag tolkar mötet i går lägger ministern och regeringen över
            hela ansvaret på branschen, där branschen själv ska diskutera
            lösningar. Jag tycker att många av de lösningarna är bra, och
            jag tror att det kommer att krävas en massa lösningar från branschens
            sida, men jag tycker inte att man kan lämna politiken utanför
            ekvationen. Det krävs insatser även från politiken.
          </note>
          <note>
            Frågan som jag ursprungligen ställde till justitieministern har
            hamnat på kultur- och demokratiministerns bord, och jag antar
            att skälet till det är att det är just statsrådet som har ansvaret
            för rundabordssamtalen. Men ansvaret för de immaterialrättsliga
            frågorna ligger på justitieministern, och jag har ställt flera
            frågor till honom om hur man kan stärka och värna upphovsrätten.
            Jag får dock inte speciellt tydliga svar. Det är lite undanglidanden
            och lite passivitet.
          </note>
          <note>
            Jag är glad om statsrådet kunde sätta lite kraft och tryck bakom
            detta och inte bara skjuta frågan över till andra sidan utan också
            se vad vi kan göra i politiken. Samtal är bra. Kaffe och bullar
            är säkert jättebra. Men det vi pratar om torde vara Sveriges i
            särklass vanligaste brott, och då krävs det lite andra bullar.
            Då tror jag att det krävs lite lagstiftning.
          </note>
          <note>
            Jag har kommit med några förslag till lagstiftning, och jag skulle
            återigen vilja höra ministern kommentera dessa förslag. Vad tror
            ministern om att införa brottsrubriceringen grovt upphovsrättsbrott?
            Det skulle ge polis och åklagare andra resurser. Det skulle också
            vara en jättetydlig signal från samhället om vad som är rätt och
            vad som är fel. Det är inte rätt att ladda ned eller streama illegalt.
          </note>
          <note>
            Det är konstigt med streamning . Det är ju olagligt för dig och
            mig att ladda ned en film. Men det är väldigt otydligt när det
            gäller streamning . Troligtvis är det till och med lagligt att
            streama en film. Detta borde man rätta till i lagstiftningen.
            Det är också en tydlig signal om vad som är rätt och fel. Vad
            tycker staten i den frågan?
          </note>
          <note>
            Jag skulle vilja höra en kommentar från statsrådet även om detta.
          </note>
          <note>
            Sedan har vi det här med att blockera sajter. Jag tror, som även
            statsrå ­ det säger, att det finns en diskussion om det. Jag tror
            inte att internet ­ leverantörerna är riktigt glada över att behöva
            agera poliser. Det är det jag hör från dem, och det tycker jag
            heller inte att de ska behöva göra. Det ska vara en rättssäker
            process där det är en domstol som säger till internet ­ leverantören
            att de måste stänga ned en sajt.
          </note>
          <note>
            Det är helt orimligt att vi har sajter med 100 procent, 99 procent
            eller 98 procent olagligt material, och så låter vi det ske utan
            att ha några förslag på vad vi ska göra åt det. Här vill jag se
            regeringen agera, och jag skulle vilja ha kommentarer på de tre
            förslagen.
          </note>
          <note>
            Slutligen talar statsrådet i termer av mål. Det vore också väldigt
            intressant att höra mer om. Vad tror statsrådet att vi kan minska
            denna piracy med under nästa år och under 2017 och 2018? Det skulle
            jag gärna vilja ha en kommentar om.
          </note>
          <note type="speaker">
            Anf. 24 CECILIA MAGNUSSON (M):
          </note>
          <note>
            Herr talman! Denna fråga engagerar mig mycket, men det är tråkigt
            att kultur- och demokratiministern ser det som att jag vevar på.
            Det är en angelägen grundläggande fråga om vi ska ha en blomstrande
            filmbransch i det här landet där upphovsmännen kan leva på sina
            verk. Det är inte att veva på. Jag är angelägen om att vi kommer
            till rätta med den brottslighet som innebär ett rov på miljontals
            kronor varje dag från hela branschen. Det är konstigt att kultur-
            och demokratiministern inte delar min oro för denna växande piracy
            ju mer fiber och nät byggs ut över hela landet. Jag hoppas att
            regeringen står kvar vid den bredbandsstrategi som alliansregeringen
            lade fram på riksdagens bord under förra mandatperioden.
          </note>
          <note>
            Lagstiftning är en grundläggande plattform för förutsättningarna
            att bedriva filmproduktion i landet. Det är därför jag ställer
            frågan till kultur- och demokratiministern och inte justitieministern.
            Hela regeringen måste vara medveten om vad som behövs för att
            stävja brottsligheten.
          </note>
          <note>
            Nu sätter sig intressenterna runt ett bord. Jag blir lite förvånad
            när kultur- och demokratiministern säger att det var första gången
            dessa intressenter träffades. Tidigare har det låtit som att kultur-
            och demokratiministern har träffat alla på området, men nu lät
            det annorlunda.
          </note>
          <note>
            Jag vill gärna få några svar i statsrådets sista inlägg.
          </note>
          <note type="speaker">
            Anf. 25 Kultur- och demokratiminister ALICE BAH KUHNKE (MP):
          </note>
          <note>
            Herr talman! Jag är övertygad om att vi alla är medvetna om och
            förstår hur den illegala nedladdningen och de illegala aktiviteterna
            dränerar branschen. Det är oerhört allvarligt. Just därför behöver
            någonting göras, och just därför hade vi samtalet i går.
          </note>
          <note>
            Det var faktiskt så att det fanns aktörer runt bordet i går som
            inte hade inbjudits av någon tidigare regering för samtal i dessa
            frågor. Det är aktörer som vi har identifierat som viktiga i den
            process vi just nu befinner oss i. Så är det. Riksdagsledamöterna
            känner också till att när vi befinner oss i en process ska jag
            inte stå här och förekomma den processen. Jag ska inte med bestämdhet
            säga saker som jag har idéer om utan att jag också känner att
            jag har med mig de aktörer som jag vill och behöver ha med mig
            in i arbetet om vi ska kunna göra en förändring.
          </note>
          <note>
            Lagstiftning i all ära, men vad är en lagstiftning som ingen
            följer? Inte minst inom upphovsrättsområdet finns en god lagstiftning,
            men den följs inte. Det är viktigt att vi tittar på alla andra
            åtgärder som våra grannländer och andra länder i Europa vidtar
            och har vidtagit och som vi fortfarande kan lära mycket av, kanske
            till och med förfina och förbättra.
          </note>
          <note>
            Jag är också lite förvånad över att ropet efter lagstiftning
            blir det starkaste argumentet. Varför inte göra det som vi nu
            inleder arbetet med, det vill säga se vilka frivilliga initiativ
            som faktiskt finns? Det kom fram att det sker flera frivilliga
            initiativ runt bordet i går, som flera av aktörerna inte kände
            till var på gång eller hade skett i andra länder där de har bedrivit
            näringsverksamhet. Det finns en hel del att göra, och det är därför
            jag är hoppfull inför de kommande mötena.
          </note>
          <note>
            Jag tror inte alls på passivitet. Det är en passivitet i frågorna
            som vi har sett under många år. Det är därför vi gör detta arbete
            nu. Att inleda samtal med branschen är en av de saker vi kan göra,
            vidare att försöka hitta vägar bredvid lagstiftningen. Det pågår
            också rättsprocesser där vi väntar på dom, så får vi se vart de
            kan leda oss.
          </note>
          <note>
            Sedan har vi EU och kommissionen att förhålla oss till. Det gäller
            de direktiv som de ger och de processer som pågår där och som
            vi vet självklart kommer att påverka vårt land.
          </note>
          <note>
            Jag är övertygad om att samtal är viktiga. Visst behövs andra
            bullar, men de andra bullarna behöver inte vara lagstiftningsbullar
            , utan det kan vara helt andra kakor, till exempel sju sorters
            småländska kakor, som vi kan sätta på bordet. Kanske de kan bidra
            till att vi kan sätta upp tydliga mål om hur vi ska stoppa olagligheterna
            som förstör för branschen.
          </note>
          <note type="speaker">
            Anf. 26 JÖRGEN WARBORN (M):
          </note>
          <note>
            Herr talman! Lite av vad som framgår av dessa inlägg oroar mig.
            Jag upplever att statsrådet gömmer sig bakom EU, domstolsprocesser
            och frivilliga insatser.
          </note>
          <note>
            Det finns de som säger att anledningen till att det inte händer
            någonting konkret från regeringens sida är att Miljöpartiet har
            en annorlunda syn på upphovsrätten. Miljöpartiet anser att det
            ska vara lagligt att ladda ned upphovsrättsskyddat material för
            privat bruk. Det är det inte i dag. Miljöpartiet vill skifta politiken
            i fel riktning utifrån det vi talar om i dag.
          </note>
          <note>
            Med anledning av detta vill jag ge ministern en möjlighet att
            ta tydlig ställning för upphovsrätten. Det vore bra om ministern
            uttrycker att regeringen har tänkt att inte bara värna upphovsrätten
            utan även stärka den. Den är oerhört viktig för den svenska kreativa
            näringen.
          </note>
          <note>
            Jag skulle också vilja ge ministern ytterligare en möjlighet
            att svara på frågan om vilka konkreta lagförslag som regeringen
            tänker lägga fram. Jag har gjort det enkelt för regeringen. Jag
            har presenterat ett antal förslag i dag. Det vore bra att förhålla
            sig till dem till att börja med. Men jag är öppen för alla möjliga
            andra förslag också. Som jag tolkar statsrådets inlägg utesluter
            regeringen lagförslag, det vill säga att det är bara frivilliga
            insatser som ska lösa detta stora problem. Är det så? Det vore
            intressant att höra. Det är olyckligt om vi redan från början
            utesluter lagstiftningsmöjligheterna.
          </note>
          <note>
            Slutligen vill jag ge ministern möjlighet att också sätta ett
            mål för hur mycket denna piracy kommer att minska de närmaste
            åren. Ministern uttryckte själv i ett inlägg att hon har ett mål.
            Går det att kvantifiera? Hur mycket har denna piracy minskat nästa
            år, 2017 och 2018?
          </note>
          <note>
            (Applåder)
          </note>
          <note type="speaker">
            Anf. 27 Kultur- och demokratiminister ALICE BAH KUHNKE (MP):
          </note>
          <note>
            Herr talman! Jag tackar riksdagsledamot Warborn .
          </note>
          <note>
            Piracy ska minska. Det är mitt mål. Men det målet ska jag arbeta
            fram med de aktörer som satt runt mitt runda bord i går. Därför
            får jag återkomma till specifikt h ur det målet blir. Jag vill
            inte föregå det goda samtal jag lade grunden för i går, utan jag
            vill komma tillbaka och förhoppningsvis imponera med ett tydligt
            mål.
          </note>
          <note>
            För Miljöpartiet är det viktigt att aktörer inom de kreativa
            och kulturella näringarna får betalt för sitt arbete. Det är en
            förutsättning för en i ett internationellt perspektiv framgångsrik
            svensk bransch. Det är bland annat därför upphovsrätten är oerhört
            viktig för mig. Det är också viktigt för mig att inte bryta mot
            lagar.
          </note>
          <note>
            Därför är det också viktigt med lagstiftning som faktiskt upprätthålls.
            Då måste vi titta på alla de andra faktorer som påverkar, till
            exempel värderingar eller kunskap om vad som faktiskt är olagligt
            och lagligt. Det finns studier som visar att det råder bristande
            kunskap i stora grupper, som inte ens vet om att de begår olagligheter.
          </note>
          <note>
            Ett övergripande mål för mig som kultur- och demokratiminister
            är att göra kulturen tillgänglig för fler. Där fyller upphovsrätten
            en oerhört viktig funktion.
          </note>
          <note>
            Det möte som vi hade i går var ett första samtal. Jag hoppas
            på fler interpellationer där jag får återkomma med hur vi som
            satt runt bordet, varav flera för första gången, kan säkerställa
            att vi bedriver ett långsiktigt och målmedvetet tydligt arbete
            för att minska mängden olagligheter och denna piracy .
          </note>
          <note>
            Överläggningen var härmed avslutad.
          </note>
          <note>
            § 9 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 4 november
          </note>
          <note>
            2015/16:138 Skärpta straff för id-kapning
          </note>
          <note>
            av Tina Ghasemi (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            den 5 november
          </note>
          <note>
            2015/16:139 Finansministerns bristande kontroll över offentliga
            finanser
          </note>
          <note>
            av Fredrik Schulte (M)
          </note>
          <note>
            till finansminister Magdalena Andersson (S)
          </note>
          <note>
            2015/16:140 Högre kvalitet i hemtjänsten
          </note>
          <note>
            av Lars-Arne Staxäng (M)
          </note>
          <note>
            till statsrådet Åsa Regnér (S)
          </note>
          <note>
            2015/16:141 Förluster för pensionssystemet
          </note>
          <note>
            av Penilla Gunther (KD)
          </note>
          <note>
            till statsrådet Per Bolund (MP)
          </note>
          <note>
            2015/16:142 Omställningsstöd
          </note>
          <note>
            av Lotta Finstorp (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            2015/16:143 Orimliga kompensationer till fristående skolor
          </note>
          <note>
            av Daniel Riazat (V)
          </note>
          <note>
            till utbildningsminister Gustav Fridolin (MP)
          </note>
          <note>
            2015/16:144 Skötsel av naturreservat
          </note>
          <note>
            av Anders Forsberg (SD)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:145 Naturvårdsverkets vägledning för licensjakt
          </note>
          <note>
            av Ulf Berg (M)
          </note>
          <note>
            till klimat- och miljöminister Åsa Romson (MP)
          </note>
          <note>
            § 10 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 5 november
          </note>
          <note>
            2015/16:228 Ökad digitalisering
          </note>
          <note>
            av Lars-Arne Staxäng (M)
          </note>
          <note>
            till statsrådet Åsa Regnér (S)
          </note>
          <note>
            2015/16:229 En rättssäker folkbokföring
          </note>
          <note>
            av Lars-Arne Staxäng (M)
          </note>
          <note>
            till finansminister Magdalena Andersson (S)
          </note>
          <note>
            2015/16:230 Efterskottsbetalning av assistansersättning
          </note>
          <note>
            av Sofia Fölster (M)
          </note>
          <note>
            till statsrådet Åsa Regnér (S)
          </note>
          <note>
            2015/16:231 Brist på växtskyddsmedel
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:232 Sveriges behov av fler trafikpoliser
          </note>
          <note>
            av Anders Hansson (M)
          </note>
          <note>
            till statsrådet Anders Ygeman (S)
          </note>
          <note>
            2015/16:233 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:234 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Sven-Erik Bucht (S)
          </note>
          <note>
            2015/16:235 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2015/16:236 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Åsa Regnér (S)
          </note>
          <note>
            2015/16:237 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2015/16:238 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Per Bolund (MP)
          </note>
          <note>
            2015/16:239 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till försvarsminister Peter Hultqvist (S)
          </note>
          <note>
            2015/16:240 Bredband på landsbygden
          </note>
          <note>
            av Sten Bergheden (M)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:241 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsminister Stefan Löfven (S)
          </note>
          <note>
            2015/16:242 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till finansminister Magdalena Andersson (S)
          </note>
          <note>
            2015/16:243 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till utrikesminister Margot Wallström (S)
          </note>
          <note>
            2015/16:244 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:245 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2015/16:246 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Ibrahim Baylan (S)
          </note>
          <note>
            2015/16:247 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:248 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Kristina Persson (S)
          </note>
          <note>
            2015/16:249 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:250 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till utbildningsminister Gustav Fridolin (MP)
          </note>
          <note>
            2015/16:251 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Helene Hellmark Knutsson (S)
          </note>
          <note>
            2015/16:252 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Anna Johansson (S)
          </note>
          <note>
            2015/16:253 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            2015/16:254 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Ardalan Shekarabi (S)
          </note>
          <note>
            2015/16:255 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Aida Hadzialic (S)
          </note>
          <note>
            2015/16:256 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2015/16:257 Resor i samband med kampanjen för en plats i FN:s
            säkerhetsråd
          </note>
          <note>
            av Sofia Arkelsten (M)
          </note>
          <note>
            till statsrådet Anders Ygeman (S)
          </note>
          <note>
            2015/16:258 Initiativ till uppdaterat skatteavtal med Tyskland
          </note>
          <note>
            av Anette Åkesson (M)
          </note>
          <note>
            till finansminister Magdalena Andersson (S)
          </note>
          <note>
            2015/16:259 Klimatbistånd inför COP 21
          </note>
          <note>
            av Jesper Skalberg Karlsson (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:260 Fossilfritt Sverige
          </note>
          <note>
            av Jesper Skalberg Karlsson (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:261 Rehabiliteringsgarantin
          </note>
          <note>
            av Wiwi -Anne Johansson (V)
          </note>
          <note>
            till socialförsäkringsminister Annika Strandhäll (S)
          </note>
          <note>
            2015/16:262 Prioriteringar i biståndsbudgeten
          </note>
          <note>
            av Jesper Skalberg Karlsson (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:263 Trängselskatt
          </note>
          <note>
            av Jimmy Ståhl (SD)
          </note>
          <note>
            till finansminister Magdalena Andersson (S)
          </note>
          <note>
            2015/16:264 Fossilfritt Sverige
          </note>
          <note>
            av Jesper Skalberg Karlsson (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:265 Fossilfritt Sverige
          </note>
          <note>
            av Jesper Skalberg Karlsson (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:266 Åtgärder för att minska rattfylleriet
          </note>
          <note>
            av Monica Haider (S)
          </note>
          <note>
            till statsrådet Anders Ygeman (S)
          </note>
          <note>
            2015/16:267 Den nationella livsmedelsstrategin
          </note>
          <note>
            av Anders Forsberg (SD)
          </note>
          <note>
            till statsrådet Sven-Erik Bucht (S)
          </note>
          <note>
            § 11 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 5 november
          </note>
          <note>
            2015/16:194 Regeringens kommunikation kring ökade avräkningar
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:195 Principer för regeringens ökade avräkningar av biståndet
            för flyktingmottagning
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            2015/16:196 Biståndsbudgeten
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            § 12 Kammaren åtskildes kl. 10.18.
          </note>
          <note>
            Förhandlingarna leddes av talmannen.
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om kompletteringsval
          </note>
          <note>
            § 3 Anmälan om fördröjt svar på interpellation
          </note>
          <note>
            § 4 Anmälan om faktapromemoria
          </note>
          <note>
            § 5 Ärenden för hänvisning till utskott
          </note>
          <note>
            § 6 Svar på interpellation 2015/16:55 om riksdagens inflytande
            på filmpolitiken
          </note>
          <note>
            Anf. 1 Kultur- och demokratiminister ALICE BAH KUHNKE (MP)
          </note>
          <note>
            Anf. 2 JÖRGEN WARBORN (M)
          </note>
          <note>
            Anf. 3 CECILIA MAGNUSSON (M)
          </note>
          <note>
            Anf. 4 Kultur- och demokratiminister ALICE BAH KUHNKE (MP)
          </note>
          <note>
            Anf. 5 JÖRGEN WARBORN (M)
          </note>
          <note>
            Anf. 6 CECILIA MAGNUSSON (M)
          </note>
          <note>
            Anf. 7 Kultur- och demokratiminister ALICE BAH KUHNKE (MP)
          </note>
          <note>
            Anf. 8 JÖRGEN WARBORN (M)
          </note>
          <note>
            Anf. 9 Kultur- och demokratiminister ALICE BAH KUHNKE (MP)
          </note>
          <note>
            § 7 Svar på interpellation 2015/16:61 om beskattningen av människors
            kulturutövning
          </note>
          <note>
            Anf. 10 Kultur- och demokratiminister ALICE BAH KUHNKE (MP)
          </note>
          <note>
            Anf. 11 HELENA BOUVENG (M)
          </note>
          <note>
            Anf. 12 CECILIA MAGNUSSON (M)
          </note>
          <note>
            Anf. 13 Kultur- och demokratiminister ALICE BAH KUHNKE (MP)
          </note>
          <note>
            Anf. 14 HELENA BOUVENG (M)
          </note>
          <note>
            Anf. 15 CECILIA MAGNUSSON (M)
          </note>
          <note>
            Anf. 16 Kultur- och demokratiminister ALICE BAH KUHNKE (MP)
          </note>
          <note>
            Anf. 17 HELENA BOUVENG (M)
          </note>
          <note>
            Anf. 18 Kultur- och demokratiminister ALICE BAH KUHNKE (MP)
          </note>
          <note>
            § 8 Svar på interpellation 2015/16:87 om offensiva åtgärder inom
            upphovsrättsområdet
          </note>
          <note>
            Anf. 19 Kultur- och demokratiminister ALICE BAH KUHNKE (MP)
          </note>
          <note>
            Anf. 20 JÖRGEN WARBORN (M)
          </note>
          <note>
            Anf. 21 CECILIA MAGNUSSON (M)
          </note>
          <note>
            Anf. 22 Kultur- och demokratiminister ALICE BAH KUHNKE (MP)
          </note>
          <note>
            Anf. 23 JÖRGEN WARBORN (M)
          </note>
          <note>
            Anf. 24 CECILIA MAGNUSSON (M)
          </note>
          <note>
            Anf. 25 Kultur- och demokratiminister ALICE BAH KUHNKE (MP)
          </note>
          <note>
            Anf. 26 JÖRGEN WARBORN (M)
          </note>
          <note>
            Anf. 27 Kultur- och demokratiminister ALICE BAH KUHNKE (MP)
          </note>
          <note>
            § 9 Anmälan om interpellationer
          </note>
          <note>
            § 10 Anmälan om frågor för skriftliga svar
          </note>
          <note>
            § 11 Anmälan om skriftliga svar på frågor
          </note>
          <note>
            § 12 Kammaren åtskildes kl. 10.18.
          </note>
          <note>
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
