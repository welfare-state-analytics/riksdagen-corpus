<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201516</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201516</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--49</head>
          <docDate when="2015-12-18 00:00:00">2015-12-18 00:00:00</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollen för den 2, 3 och 4 december justerades.
          </note>
          <note>
            § 2 Anmälan om återtagande av plats i riksdagen
          </note>
          <note>
            Förste vice talmannen meddelade
          </note>
          <note>
            att Johan Löfstrand (S) skulle återta sin plats i riksdagen från
            och med den 1 januari 2016, varigenom uppdraget som ersättare
            skulle upphöra för Eva Lindh (S),
          </note>
          <note>
            att Jonas Jacobsson Gjörtler (M) skulle återta sin plats i riksdagen
            från och med den 1 januari 2016, varigenom uppdraget som ersättare
            skulle upphöra för Ulrika Heindorff (M),
          </note>
          <note>
            att Maria Ferm (MP) skulle återta sin plats i riksdagen från
            och med den 1 januari 2016, varigenom uppdraget som ersättare
            skulle upphöra för Magda Rasmusson (MP),
          </note>
          <note>
            att Erik Ezelius (S) skulle återta sin plats i riksdagen från
            och med den 1 januari 2016, varigenom uppdraget som ersättare
            för talmannen skulle upphöra för Ida Ekeroth (S) samt
          </note>
          <note>
            att Linda Snecker (V) skulle återta sin plats i riksdagen från
            och med den 5 januari 2016, varigenom uppdraget som ersättare
            skulle upphöra för Torbjörn Björlund (V).
          </note>
          <note>
            § 3 Avsägelser
          </note>
          <note>
            Förste vice talmannen meddelade
          </note>
          <note>
            att Jonas Jacobsson Gjörtler (M) avsagt sig uppdraget som ledamot
            i finansutskottet,
          </note>
          <note>
            att Maria Plass (M) avsagt sig uppdraget som ledamot i skatteutskottet,
          </note>
          <note>
            att Finn Bengtsson (M) avsagt sig uppdraget som ledamot i socialutskottet,
          </note>
          <note>
            att Ulf Berg (M) avsagt sig uppdraget som ledamot i miljö- och
            jordbruksutskottet,
          </note>
          <note>
            att Cecilie Tenfjord-Toftby (M) avsagt sig uppdraget som ledamot
            i näringsutskottet samt
          </note>
          <note>
            att Camilla Waltersson Grönvall (M) avsagt sig uppdraget som
            suppleant i socialutskottet.
          </note>
          <note>
            Kammaren biföll dessa avsägelser.
          </note>
          <note>
            § 4 Anmälan om kompletteringsval
          </note>
          <note>
            Förste vice talmannen meddelade att Moderaternas riksdagsgrupp
            anmält Maria Plass som ledamot i finansutskottet, Cecilie Tenfjord-Toftby
            som ledamot i skatteutskottet, Jenny Petersson som ledamot i socialutskottet,
            Jonas Jacobsson Gjörtler som ledamot i miljö- och jordbruksutskottet,
            Ulf Berg som ledamot i näringsutskottet samt Finn Bengtsson som
            suppleant i socialutskottet.
          </note>
          <note>
            Förste vice talmannen förklarade valda till
          </note>
          <note>
            ledamot i finansutskottet
          </note>
          <note>
            Maria Plass (M)
          </note>
          <note>
            ledamot i skatteutskottet
          </note>
          <note>
            Cecilie Tenfjord-Toftby (M)
          </note>
          <note>
            ledamot i socialutskottet
          </note>
          <note>
            Jenny Petersson (M)
          </note>
          <note>
            ledamot i miljö- och jordbruksutskottet
          </note>
          <note>
            Jonas Jacobsson Gjörtler ( M )
          </note>
          <note>
            ledamot i näringsutskottet
          </note>
          <note>
            Ulf Berg (M)
          </note>
          <note>
            suppleant i socialutskottet
          </note>
          <note>
            Finn Bengtsson (M)
          </note>
          <note>
            § 5 Anmälan om betänkande
          </note>
          <note>
            Följande dokument anmäldes:
          </note>
          <note>
            Finansutskottets betänkande
          </note>
          <note>
            2015/ 16:FiU 10 Statens budget för 2016
          </note>
          <note>
            § 6 Anmälan om granskningsrapport
          </note>
          <note>
            Förste vice talmannen anmälde att följande granskningsrapport
            hade kommit in från Riksrevisionen:
          </note>
          <note>
            RiR 2015:21 It-relaterad brottslighet – polis och åklagare kan
            bli effektivare
          </note>
          <note>
            § 7 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2015/16:68 till justitieutskottet
          </note>
          <note>
            2015/16:71 till socialutskottet
          </note>
          <note>
            2015/16:78 till justitieutskottet
          </note>
          <note>
            Motioner
          </note>
          <note>
            2015/16:3293 till civilutskottet
          </note>
          <note>
            2015/16:3291 och 3292 till socialförsäkringsutskottet
          </note>
          <note>
            EU-dokument
          </note>
          <note>
            KOM(2015) 648 till finansutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 11 februari 2016 .
          </note>
          <note>
            § 8 Svar på interpellation 2015/16:206 om öppenhet och transparens
          </note>
          <note type="speaker">
            Anf. 1 Finansminister MAGDALENA ANDERSSON (S):
          </note>
          <note>
            Herr talman! Niklas Wykman har frågat varför politikens effekter
            inte redovisas på ett öppet, transparent och mångsidigt vis.
          </note>
          <note>
            Niklas Wykman påstår att budgetpropositionen för 2016 inte innehåller
            analyser av vilka inkomstgrupper som får lägre eller högre disponibel
            inkomst med regeringens politik. Detta är ett felaktigt påstående.
            Analysen återfinns i bil. 2 och är gjord med exakt samma metod
            som i tidigare budgetpropositioner och i enlighet med internationell
            praxis.
          </note>
          <note>
            Liksom Niklas Wykman anser jag att det är viktigt med transparens
            och öppenhet när det gäller effekterna av den ekonomiska politiken.
            Därför redogör regeringen i budgetpropositionen också för den
            samlade bedömningen av hur regeringens reformer kommer att påverka
            tillväxten, arbetslösheten, inkomstfördelningen och jämställdheten.
          </note>
          <note>
            Det råder dock en betydande osäkerhet om i vilken utsträckning
            och i vilken takt bland annat sysselsättningen och arbetslösheten
            ändras till följd av olika enskilda åtgärder. De effekter som
            den tidigare regeringen redovisade av sina reformer bygger på
            modellskattningar och beräkningar utifrån tumregler som får betraktas
            som ytterst osäkra, och de kan inge ett falskt intryck av exakthet
            i bedömningarna. En sådan redovisning främjar inte nödvändigtvis
            öppenhet och transparens.
          </note>
          <note type="speaker">
            Anf. 2 NIKLAS WYKMAN (M):
          </note>
          <note>
            Herr talman! Först och främst: Finansministern hävdar att jag
            efterfrågar en tabell om effekterna av fördelningen, och finansministern
            hänvisar korrekt till att en sådan tabell återfinns i budgetpropositionen,
            det vill säga att fördelningseffekterna redovisas precis så som
            finansministern beskriver det. Men det jag efterfrågar är den
            tabell som alltid tidigare har funnits. Det framgår också mycket
            tydligt av interpellationen att det är den tabellen som efterfrågas,
            där långtidseffekter på sysselsättning, arbetskraft, arbetslöshet
            och bnp redovisas. Det är den tabellen som jag efterlyser. Finansministerns
            svar är därmed svar på en fråga som över huvud taget inte har
            ställts och dessutom en anklagelse som är felaktig.
          </note>
          <note>
            Jag förstår att finansministern hänger upp sig på just den här
            fördelningstabellen, för det var ju en mycket bred diskussion
            i medierna om huruvida finansministern själv skulle ha intervenerat
            och lyft bort den tabellen, eftersom den enligt de källor som
            Svenska Dagbladet hade visade att åtta av tio hushåll fick sämre
            disponibel inkomst. Men nu var det inte den tabellen som efterfrågades,
            utan tvärtom handlar det om vilken effekt den förda politiken
            har på jobb och bnp , på sysselsättning, arbetskraftsdeltagande
            och arbetslöshet. Den typen av redovisningar har tidigare regeringar
            gjort på ett öppet och transparent sätt, där man har kunnat följa
            de skattningar som regeringen har gjort av de åtgärder som man
            har vidtagit.
          </note>
          <note>
            Att öppet och ärligt redovisa vad de enskilda politikposterna
            förväntas få för effekter är demokratiskt riktigt. Det ger medierna
            möjlighet att granska. Det ger oppositionen möjlighet att granska.
            Det ger expertmyndigheter möjligheter att granska.
          </note>
          <note>
            Framför allt är det ett viktigt verktyg för att kunna utvärdera
            politiken. Alla reformer blir ju inte rätt. Alla alliansregeringens
            reformer hade inte den effekt som de förväntades ha. Alla den
            här regeringens reformer kommer inte att ha den effekt som regeringen
            tror. Därför är det viktigt, herr talman, att kunna gå tillbaka
            och utvärdera vad regeringen trodde när man genomförde reformen.
            Annars är det näst intill omöjligt att säga ifall man har nått
            de mål man har med politiken eller inte.
          </note>
          <note>
            Herr talman! Att den här regeringen döljer och mörkar den här
            typen av effekter är allvarligt mot bakgrund av den historia som
            Socialdemokraterna har på området. Men stängde ned ESO, den expertmyndighet
            som ska utvärdera och granska den offentliga ekonomin. Man var
            sluten för internationell granskning. Man har tidigare dolt politikens
            effekter.
          </note>
          <note>
            Det trixande, herr talman, som tidigare socialdemokratiska regeringar
            ägnade sig åt med arbetslöshetsstatistiken är troligtvis bland
            det värsta vi har sett i Sverige. Bland annat utgick det bonus
            på Försäkringskassan för att förtidspensionera människor så fort
            som möjligt. Sedan fanns det också ett mer strukturerat sätt att
            göra detta på – plusjobb, friår, omfattande förtidspensioneringar
            och så vidare – som ledde fram till en eller en och en halv miljon
            människor i utanförskap.
          </note>
          <note>
            Detta har fortsatt under den här perioden. Vi får nu se vad extrajobb
            med mera gör med omklassificeringen av människor. Vi har kunnat
            notera hur man försämrar redovisningen. Det är det som har efterfrågats
            i den här interpellationen. Det har varit förtäckta hot mot Finanspolitiska
            rådet om att de skulle ha spelat ut sin roll nu när vi har en
            socialdemokratisk regering. Det är omklassificering av människor
            i olika arbetslöshetsåtgärder och så vidare.
          </note>
          <note>
            Det är på grund av att regeringar inte ska kunna ” fischla ”,
            fuska och slarva som man ska ha transparens. Man ska ha transparens
            därför att det är viktigt i demokratiskt hänseende, för medier
            och medborgare. Det motverkar korruption och maktmissbruk. Det
            förbättrar och kvalificerar också den politiska debatten, herr
            talman.
          </note>
          <note>
            Därför undrar jag, finansministern: Varför är tabellen som belyser
            ef ­ fekterna på arbete och arbetskraftsdeltagande borttagen ur
            budgetproposi ­ tionen?
          </note>
          <note type="speaker">
            Anf. 3 Finansminister MAGDALENA ANDERSSON (S):
          </note>
          <note>
            Herr talman! Jag svarade även på den frågan i interpellationssvaret.
            Min bedömning är att det är viktigt med öppenhet och transparens.
            Men min uppfattning är att den tabell som användes under några
            år av den moderatledda regeringen – det är inget som historiskt
            eller traditionellt har varit med i budgetpropositionen, utan
            det infördes under förra mandatperioden, tror jag, av den moderatledda
            regeringen – inte nödvändigtvis främjar öppenhet och transparens,
            eftersom den bygger på mycket osäkra modellräkningar där effekterna
            är väldigt osäkra. Det ger intryck av en tydlighet och säkerhet
            som inte finns.
          </note>
          <note>
            Jag tycker att det är viktigt att man utvärderar politiken. Men
            jag tycker kanske inte att politiken ska utvärderas utifrån mycket
            osäkra modellskattningar utifrån vilken effekt politiken har.
            Det tycker jag är oerhört viktigt att göra. Men det är naturligtvis
            verkligheten man ska utvärdera politiken utifrån, inte i vilken
            utsträckning den lever upp till osäkra modellskattningar.
          </note>
          <note>
            Sedan tycker jag att det är förskräckande att Niklas Wykman talar
            om plusjobb, extratjänster och traineejobb som ett sätt att trixa
            med statistiken. Det är förvånansvärt.
          </note>
          <note>
            En aktiv arbetsmarknadspolitik är någonting som kan stödja människor
            att komma tillbaka i arbete. Vi socialdemokrater tycker att det
            är viktigt att arbetslösa människor får möjlighet att åter komma
            i arbete. Ett sätt att göra det är att stödja en introduktion
            på arbetsmarknaden.
          </note>
          <note>
            Det visar sig att om man får utföra vanliga arbetsuppgifter under
            sin period som arbetslös ökar möjligheterna att komma in i arbete
            sedan. Här är plusjobben, traineetjänsterna och extratjänsterna
            ett sätt för arbetslösa att få vara i den vanliga verksamheten,
            stärka kvaliteten där och därmed också komma närmare arbetsmarknaden.
            Att kalla det för statistiktrix tycker jag är ett förvånande uttryckssätt
            av Niklas Wykman .
          </note>
          <note type="speaker">
            Anf. 4 NIKLAS WYKMAN (M):
          </note>
          <note>
            Herr talman! Känsloladdning kallas det i läroboken om retorik.
            Det är ett knep man kan ta till när fakta tryter. Då kan man spela
            indignerad i stället.
          </note>
          <note>
            Självklart spelar arbetsmarknadsåtgärder roll. De kan vara viktiga
            för enskilda personer och för deras möjligheter att komma tillbaka
            på arbetsmarknaden. Men arbetsmarknadsåtgärder skapar inte några
            jobb. Det är det andra saker som gör. Det brukar arbetsmarknadsminister
            Ylva Johansson återkomma till.
          </note>
          <note>
            Jag ska inte stå här och diskutera interna konflikter i regeringen,
            men jag konstaterar att jag inte har hävdat att arbetsmarknadsåtgärder
            inte spelar någon roll. Däremot användes denna typ av åtgärder
            för att massivt omklassificera människor från arbetslösa till
            sysselsatta för att dölja en mycket stor arbetslöshet i samhället.
            Detta blev sedermera välkänt som utanförskapet och som omfattade
            mer än 1 miljon människor när det var som störst och som nu återigen
            växer.
          </note>
          <note>
            Herr talman! Den här interpellationen handlar om öppenhet och
            transparens. Jag tolkar ändå finansministern som att hon tar tillbaka
            påståendet om att jag skulle göra felaktiga påståenden om budgetpropositionen
            efter ­ som det inte är fallet.
          </note>
          <note>
            Jag efterfrågar alltså en tabell som handlar om effekten på bnp
            , sysselsättning och arbetskraftsdeltagande. Jag får till svar
            att min fråga är fel. Finansministern säger: ”Niklas Wykman påstår
            att budgetpropositionen för 2016 inte innehåller analyser av vilka
            inkomstgrupper som får lägre eller högre disponibel inkomst med
            regeringens politik.”
          </note>
          <note>
            Jag är fullt medveten om att en sådan tabell återfinns i budgetproposi
            ­ tionen. Problemet med denna regering är inte att man inte redovisar
            fördel ­ ningseffekter av politiken. Problemet är att man inte
            redovisar effekter av det som gör att någonting ska finnas att
            fördela. Det framgår inte tydligt och klart vad man tror att de
            olika åtgärderna har för effekter på jobb och arbetsmarknad.
          </note>
          <note>
            Om man inte gör denna typ av bedömningar i Regeringskansliet,
            hur prioriterar man i så fall mellan olika typer av åtgärder?
            En budgetprocess ser rimligen ut på det sättet att man har en
            lång lista med olika reformer som man vill genomföra och som man
            sedermera väljer mellan därför att man har ett begränsat utrymme
            eller begränsade möjligheter att göra saker. På något sätt prioriteras
            mellan olika typer av reformer. Ett rimligt ingångsvärde är att
            denna prioriteringslista åtminstone kvalitativt sett kan vara
            känd för svenska folket. Hur prioriterar regeringen egentligen?
            Men när man inte redovisar den förväntade effekten av de enskilda
            reformerna är det okänt hur man prioriterar. Gör man detta för
            att köpa Vänsterpartiets stöd? Gör man detta för att hålla ihop
            regeringen med Miljöpartiet? Gör man detta för att det är någonting
            som man har drömt om sedan SSU-kursen på Bommersvik? Eller gör
            man detta för att det är bättre för Sverige ju högre bnp , ju
            högre tillväxt och ju fler sysselsatta man har?
          </note>
          <note>
            När man inte redovisar saker, när man inte är transparent och
            när man inte är öppen lever vi andra i ovisshet. Det gör politiken
            sämre, och det ger medborgarna och medierna sämre möjligheter
            till insyn. Därför uppmanar jag denna regering att bli mer transparent
            och mer öppen.
          </note>
          <note>
            Jag hänvisar också till den diskussion som utbröt i medierna
            med anledning av denna tabell som påstods saknas. Det är ytterligare
            ett tecken på att det, när det blir stora diskussioner i medierna
            och nästan drev kring huruvida en tabell finns med eller inte
            eller huruvida man ska redovisa på disponibelinkomst, på hushåll
            eller på individnivå, finns en underliggande oro om att det här
            ” fischlas ” och mörkas. Det kommer av att man valde att ta bort
            redovisningen av effekterna för de enskilda reformerna.
          </note>
          <note>
            Men om finansministern nu inte vill vara mer öppen och transparent
            och inte vill redovisa på detta sätt kanske finansministern kan
            förklara vad prioriteringsordningen är från regeringen när man
            gör en budgetproposi ­ tion. Är det jobb och sysselsättning, eller
            är det andra motiv? Och hur ska i så fall vi som är utanför regeringen
            kunna känna till den och granska regeringen för vad den gör?
          </note>
          <note type="speaker">
            Anf. 5 Finansminister MAGDALENA ANDERSSON (S):
          </note>
          <note>
            Herr talman! Om Niklas Wykman inte vill att vi ska berätta för
            honom igen att den här tabellen finns med kanske han inte skulle
            formulera sig som han gör i interpellationen. När man läser interpellationen
            kan man tydligt få intrycket att Niklas Wykman inte har förstått
            att tabellen finns med eftersom han skriver: ”Finansministern
            har i medierna också fått kritik för vad som där beskrivs som
            att Finansdepartementet på ministerns instruktioner strukit den
            redovisning som tydliggör att åtta av tio hushåll får försämrad
            disponibelinkomst med regeringens politik.”
          </note>
          <note>
            Det är kanske dumt att skriva på det sättet om man inte vill
            bli missförstådd. Dessutom stämmer inte påståendet att åtta av
            tio hushåll har fått försämrad disponibelinkomst, vilket jag har
            tydliggjort i tidigare interpellationsdebatter. Jag är därför
            lite förvånad över att det återkommer och undrar naturligtvis
            om Niklas Wykman lyssnar på svaren i interpellationsdebatterna
            givet att han återkommer med felaktiga påståenden.
          </note>
          <note>
            Regeringen tycker att det är viktigt att vi använder våra skattepengar
            på ett så effektivt sätt som möjligt för att stärka välfärden,
            för att få fler människor i arbete och sysselsättning och för
            att stärka skolan. Därför har regeringen också vidtagit viktiga
            åtgärder för att öka effektiviteten när det gäller hur vi tar
            ut skatt och hur vi använder våra pengar.
          </note>
          <note>
            Den viktigaste åtgärden som regeringen har vidtagit sedan vi
            tillträdde är att ta bort den sänkta arbetsgivaravgiften för ungdomar,
            eftersom den enligt en rad expertmyndigheter har bedömts vara
            mycket ineffektiv och kostsam för att den har en mycket liten
            effekt. Därför har vi tagit bort den och i stället satsat på mer
            effektiva åtgärder.
          </note>
          <note>
            Det görs en samlad bedömning av vilka åtgärder som är mest effektiva.
            Regeringen redovisar också i budgetpropositionen den samlade bedömningen
            av effekten av regeringens politik.
          </note>
          <note type="speaker">
            Anf. 6 NIKLAS WYKMAN (M):
          </note>
          <note>
            Herr talman! Den här typen av förvirrade debatter, kanske utan
            något större intresse för den breda publiken, blir det när en
            regering försöker dölja och trixa. När finansministern dessutom
            försöker förvränga frågeställningen så mycket som möjligt för
            att undvika att svara på den blir det allvarligt.
          </note>
          <note>
            Det står så här i interpellationen: ”Regeringen valde att plocka
            bort den tabell som tidigare år redovisat effekten av regeringens
            politik på lång sikt.”
          </note>
          <note>
            Det är svårt att missförstå vad det är som efterfrågas. Sysselsättningseffekter
            gömdes undan.
          </note>
          <note>
            Herr talman! Det är inte jag ensam som står för denna kritik.
            Det finns en lång rad tunga instanser och personer som kritiserar
            regeringen för att ” fischla ”, trixa, gömma och så vidare.
          </note>
          <note>
            Finanspolitiska rådet sa på en pressträff den 12 maj 2015: Regeringen
            bör redovisa sysselsättningseffekter av sin politik.
          </note>
          <note>
            Lars Calmfors, professor i internationell ekonomi sa den 19 maj
            2015: Det är dessutom olyckligt att regeringen inte redovisar
            beräkningar av effekter av sina reformer.
          </note>
          <note>
            Ekonomistyrningsverket riktade den 7 maj 2015 allvarlig kritik
            för att man inte gör någon utvärdering och genomgång av reformerna.
          </note>
          <note>
            Arbetsförmedlingen och Tillväxtverket efterfrågar en utförligare
            redovisning av hur åtgärderna slår och vad de har för betydelse
            på arbetsmarknaden.
          </note>
          <note>
            Konjunkturinstitutet, Saco och Arbetsgivarverket gör bedömningen
            att regeringen tydligt överskattar vad reformerna får för effekt
            men att man inte kan utvärdera vidare eftersom ingen specifikation
            ges.
          </note>
          <note>
            Konjunkturinstitutet och Arbetsförmedlingen gör andra typer av
            bedömningar än regeringen gör.
          </note>
          <note>
            Man kan räkna upp snart sagt vilken expert och expertmyndighet
            som helst i detta land som har kritik mot att öppenheten och transparensen
            håller på att gå förlorad. Jag hoppas att finansministern kan
            ta tag i detta och återkomma med mer öppna och transparenta budgetar
            framöver.
          </note>
          <note type="speaker">
            Anf. 7 Finansminister MAGDALENA ANDERSSON (S):
          </note>
          <note>
            Herr talman! Jag tror att det blir den här typen av förvirrade
            debatter när man inte skriver öppna och transparenta interpellationer.
            Denna interpellation avslutas med något som kanske inte ens är
            en fråga, nämligen: ”Med anledning av ovanstående vill jag fråga
            finansminister Magdalena Andersson varför hon inte vill redovisa
            politikens effekter på ett öppet, transparent och mångsidigt vis.”
          </note>
          <note>
            I det tidigare stycket hänvisar Niklas Wykman just till den här
            tabellen över disponibelinkomster.
          </note>
          <note>
            Niklas Wykman kanske skulle försöka skriva lite öppnare och mer
            transparenta interpellationer. Då blir det lättare för finansministern
            att svara på dem. Men det blir naturligtvis något mindre förvirrande
            för dem som lyssnar på debatten.
          </note>
          <note>
            En sak är tydlig: Den här regeringen använder våra skattepengar
            på ett betydligt mer effektivt sätt än man gjorde på Finansdepartementet
            när Niklas Wykman jobbade där.
          </note>
          <note>
            Vi vill att vi ska få ut så mycket jobbeffekter, skolsatsningar
            och förbättringar för klimatet som möjligt för de skattepengar
            vi drar in. Därför har vi avvecklat de väldigt dyra och ineffektiva
            skattesubventioner som den förra regeringen använde, inte minst
            arbetsgivaravgiften för ungdomar. I stället satsar vi nu på effektiva
            insatser som verkligen skapar jobb och ger möjlighet för ungdomar
            att komma in på arbetsmarknaden. Det syns också i statistiken
            där vi ser ungdomsarbetslösheten gå ned och sysselsättningen stiga.
            Det är naturligtvis väldigt glädjande och välkommet.
          </note>
          <note>
            Överläggningen var härmed avslutad.
          </note>
          <note>
            § 9 Svar på interpellation 2015/16:217 om vidmakthållande av
            utgiftstaken
          </note>
          <note type="speaker">
            Anf. 8 Finansminister MAGDALENA ANDERSSON (S):
          </note>
          <note>
            Herr talman! Niklas Wykman har frågat mig om jag står fast vid
            den bedömning av utgiftstaket som gjordes i budgetpropositionen
            för 2016.
          </note>
          <note>
            Låt mig först konstatera att sedan regeringen tillträdde har
            finanspolitiken lagts om i en mer ansvarsfull riktning. Underskottet
            i de offentliga finanserna har nästan halverats jämfört med förra
            året.
          </note>
          <note>
            Till följd av den aktuella flyktingsituationen har oförutsedda
            utgifter uppstått. Det pågår nu ett arbete inom Regeringskansliet
            för att se över åtgärder för att säkra goda marginaler. Beroende
            på hur de offentliga finanserna och migrationsströmmarna utvecklas
            kan det innebära olika sätt att dämpa kostnadsökningar samt besparingsåtgärder
            i kommande budgetar.
          </note>
          <note>
            Utgiftstakets nivå i budgetpropositionen för 2016 ligger fast,
            och vi agerar från regeringens sida för att bidra till att det
            finns goda marginaler under taket.
          </note>
          <note type="speaker">
            Anf. 9 NIKLAS WYKMAN (M):
          </note>
          <note>
            Herr talman! Efter gårdagens och den gångna veckans opinionsundersökningar
            är det lätt att förstå att det råder viss desperation hos regeringen
            och det socialdemokratiska partiet.
          </note>
          <note>
            Det blir ändå lite komiskt, herr talman, när Socialdemokraternas
            partisekreterare förklarar opinionsmätningars resultat med att
            det beror på att Alliansens budget har gällt. Det är alltså därför
            det går så dåligt för partiet i opinionen. Sedan kommer finansministern
            och förklarar att underskotten har halverats. Det Socialdemokraternas
            partisekreterare uttrycker som en negativ effekt av Alliansens
            budget beskriver alltså sedermera finansministern som en stor
            framgång för svensk ekonomi.
          </note>
          <note>
            Det är korrekt att underskotten har halverats. Det bör då understrykas
            att finansministern alltså inte har regerat med sin egen budget
            utan med Alliansens och att tidigare genomförda alliansåtgärder
            har haft en mycket positiv effekt på skatteintäkter. Till exempel
            jobbskatteavdrag, åtstramningar i bidragssystem, tydligare regler
            i sjukförsäkringar och så vidare gör alltså att skatteintäkterna
            överraskar på uppsidan. Finansministern kan ändå vara tydlig med
            att hon har regerat med en alliansbudget som har halverat underskotten
            efter den ekonomiska krisen.
          </note>
          <note>
            Det finansministern däremot har bidragit med är att nu skapa
            en omfattande oklarhet kring framtiden. Fem i tolv lånas 11 miljarder
            kronor för att täcka utgiftsökningar under året. Det går inte
            att spara in 11 miljarder på några månader, men i samband med
            detta presenteras ingen bana för offentliga finanser. Det redovisas
            inte när vi ska nå balans eller överskott. Det redovisas inte
            heller hur finansieringen långsiktigt ska se ut. Detta möts med
            tystnad.
          </note>
          <note>
            Det kom en debattartikel i Dagens Industri i dag, kanske föranledd
            av dessa diskussioner. Där hävdas att budgeten innehåller besparingar,
            men det handlar om transfereringar där man omfördelar utgifter
            över år i stället. Det ges inga svar när det gäller hur saker
            och ting långsiktigt ska finansieras och betalas för. Det ges
            inga svar när det gäller hur banan för offentliga finanser ser
            ut och när Sverige ska nå balans eller överskott. Det är tre kärnuppgifter
            för en finansminister, och det är miss på alla tre.
          </note>
          <note>
            Skandinaviska Enskilda Banken, SEB, beskrev finansministerns
            politik som att man skickar tre heliga statsfinansiella kor till
            snabbslakt. Man syftade då på överskottsmålet, krona-för-krona-principen
            och utgiftstaket.
          </note>
          <note>
            Herr talman! Interpellationen och frågeställningen handlar om
            just utgiftstaket. Finansministern har nämligen lämnat beskedet
            att utgiftstaket gäller för 2016, om än med mycket små säkerhetsmarginaler.
            Det välkomnas, men hela poängen med utgiftstaket är att det långsiktigt
            binder politiken, skapar trygghet och stabilitet och framtvingar
            prioriteringar i regeringen.
          </note>
          <note>
            Utgiftstaken är ju beslutade även för 2017 och 2018, och preliminärt
            för 2019. Därför blir frågan till finansministern om hela utgiftstaksperioden
            gäller. Gäller utgiftstaken även för 2017 och 2018? Detta är nämligen
            den egentliga frågeställningen och den egentliga nyttan och poängen
            med utgiftstak, det vill säga att det långsiktigt binder finanspolitiken
            vid en viss utgiftsnivå som inte kan överskridas.
          </note>
          <note>
            Att utgiftstaken upprätthålls och gäller är väldigt viktigt för
            svensk motståndskraft. Vi gick till exempel in i 1990-talskrisen
            utan ekonomiska skyddsvallar, och då förlorade vi en halv miljon
            arbetstillfällen. Det tog 15 år för till exempel kvinnors sysselsättningsgrad
            att återhämta sig till tidigare nivåer. Under krisen 2008, som
            var väsentligt värre och mer omfattande, kunde jobben i stället
            bli ungefär 350 000 fler tack vare ramverk, reformer för jobb
            och stramhet i de offentliga finanserna.
          </note>
          <note>
            Därför är frågan till finansministern: Gäller de beslutade utgiftstaken
            för 2017 och 2018?
          </note>
          <note type="speaker">
            Anf. 10 Finansminister MAGDALENA ANDERSSON (S):
          </note>
          <note>
            Herr talman! Niklas Wykman säger att det är små säkerhetsmarginaler
            under taket. På vilken grund påstår Niklas Wykman det?
          </note>
          <note type="speaker">
            Anf. 11 NIKLAS WYKMAN (M):
          </note>
          <note>
            Herr talman! Den senast gjorda offentliga bedömningen – finansministern
            har ju inte gjort någon eller presenterat något för svenska folket
            på ett öppet och transparent sätt – är den Ekonomistyrningsverket
            har gjort och presenterat. Där påtalar man just de små marginalerna
            i utgiftstaken.
          </note>
          <note>
            Hade finansministern själv gjort och presenterat en bedömning
            och genomgång av banan för offentliga finanser och överskott –
            eller för den delen balansmål – i samband med att man lånade 11
            miljarder extra hade den här interpellationen kanske inte behövt
            ställas. Den ställs ju mot bakgrund av att redovisningen inte
            är tillräckligt tydlig från regeringen. Den är det inte nu och
            var det inte heller tidigare. Den senaste offentliga genomgången
            som finns är ju den från Ekonomistyrningsverket. Om finansministern
            kan presentera en annan bedömning är det i sådana fall välkommet,
            och det är just det jag eftersöker – mer öppenhet och transparens
            samt en tydlig redovisning.
          </note>
          <note>
            Sedan tycker jag, herr talman, att det ankommer på en finansminister
            att inte bara ställa nya frågor utan också svara på de frågor
            finansministern får. Det är lite det som är syftet med interpellationsdebatter.
            Min fråga till finansministern är: Gäller utgiftstaket så som
            det är beslutat för 2017 och 2018? Jag tar frågeställningen en
            gång till. Gäller utgiftstaket så som det är beslutat för 2017
            och 2018?
          </note>
          <note type="speaker">
            Anf. 12 Finansminister MAGDALENA ANDERSSON (S):
          </note>
          <note>
            Herr talman! Jag svarar väldigt ofta på Niklas Wykmans frågor,
            men trots att jag svarar på dem får jag ofta tillbaka dem. Det
            gäller för övrigt inte bara Niklas Wykman utan även många andra
            moderata riksdagsledamöter. Jag får samma frågor gång på gång,
            trots att jag svarar på dem.
          </note>
          <note>
            Svaret är ja. Nu får vi se om jag får tillbaka frågan fler gånger.
          </note>
          <note>
            Anledningen till att jag är väldigt förbluffad över Niklas Wykmans
            påstående att det är små säkerhetsmarginaler är naturligtvis att
            vi har vidtagit åtgärder för att säkerställa att vi har goda marginaler
            under taket, och det har vi redovisat i dag.
          </note>
          <note>
            Vad gäller banan för offentliga finanser och den samlade bedömningen
            av utrymmet under taket vet Niklas Wykman mycket väl – han har
            ju själv jobbat på Finansdepartementet – att man ungefär runt
            årsskiftet gör en ny prognos för de offentliga finanserna och
            för den ekonomiska utvecklingen. Man redovisar detta när arbetet
            är klart. Niklas Wykman vet från sina år på Finansdepartementet
            mycket väl att det inte sker i november utan att det är klart
            någon gång runt årsskiftet. Självklart kommer jag att redovisa
            det när det är klart.
          </note>
          <note>
            Sedan är jag något förvånad över att Niklas Wykman upprepade
            gånger tar upp de 11 miljarderna, eftersom Moderaterna står bakom
            den extra ändringsbudgeten. Inte minst mot bakgrund av att Moderaterna
            vid flertalet tillfällen under hösten har brutit tidigare överenskommelser
            man har gjort med regeringen blir jag lite undrande över om man
            avser att bryta även den här överenskommelsen. Nu var vi nämligen
            överens om att vi skulle göra den här extra ändringsbudgeten,
            och ändå går Niklas Wykman på den här i riksdagen.
          </note>
          <note>
            Moderaterna har tidigare under hösten valt att bryta Decemberöverenskommelsen,
            som vi slöt för snart tolv månader sedan och som sa s skulle gälla
            under åtta år. Det var en överenskommelse – vi tog i hand – men
            Moderaterna valde att bryta den. R egeringen och Moderaterna var
            också överens om id-kontroller , men man valde ändå att inte stödja
            det förslaget i går. Därför undrar jag naturligtvis hur det är
            med Moderaternas fasthet och karaktär när det gäller att stå fast
            vid överenskommelser. Jag blir lite orolig när de här 11 miljarderna
            kommer upp.
          </note>
          <note type="speaker">
            Anf. 13 NIKLAS WYKMAN (M):
          </note>
          <note>
            Herr talman! En tidigare, berömd socialdemokratisk minister sa
            att internet var en fluga som skulle blåsa förbi. Det visade sig
            ju inte vara särskilt sant; det blev i stället tvärtom. Numera
            finns teknik som gör det möjligt för alla människor som så vill
            och som har tillgång till en Iphone, en dator eller någonting
            liknande att gå tillbaka och kolla vad som faktiskt har sagts
            i debatten. Man behöver inte begära ut riksdagsprotokollet.
          </note>
          <note>
            Där framgår det mycket tydligt att jag inledde med att säga att
            det inte var något konstigt att man lånade 11 miljarder, för den
            typen av besparingar går inte att göra på några månader i slutet
            av ett år, det vill säga att jag står fast och tydligt bakom detta.
          </note>
          <note>
            Det min oro gäller, herr talman och finansministern, är a tt
            man i samband med att man vidtar den här typen av krisliknande
            åtgärder inte redovisar den totala effekten av politiken. När
            man behöver intervenera, göra något exceptionellt i ekonomin och
            låna upp mycket pengar med kort tid kvar, då bör man redovisa
            vad det får för långsiktiga effekter, hur det påverkar banan för
            offentliga finanser, hur det påverkar robustheten och stabiliteten
            i ekonomin, hur det påverkar vår långsiktiga möjlighet att finansiera
            välfärd, göra jobbsatsningar och andra saker som en finansminister
            bör presentera.
          </note>
          <note>
            Finansministern säger att allting ska ske som vanligt. Men, finansministern,
            allting är faktiskt inte som vanligt.
          </note>
          <note>
            År 2008 hade vi en exceptionell ekonomisk kris i världen med
            det största fallet i internationell efterfrågan som vi haft sedan
            depressionen. Då hade vi en mycket aktiv regering som ständigt,
            tidigt och tydligt kommunicerade de utmaningar som fanns.
          </note>
          <note>
            Nu har vi en annan typ av utmaningar med ett mycket stort flyktingtryck
            på Sverige med kostnader för migration och integration. Då går
            det inte att säga: Vi gör som vanligt, vi arbetar enligt mall.
            I allvarliga lägen måste man vara tidig, tydlig och transparent
            med att berätta vad det är som händer med ekonomin.
          </note>
          <note>
            Det togs ett lån på 11 miljarder kronor. Det backade vi upp och
            röstade bifall till den budgeten, precis enligt den överenskommelse
            som gjorts. Däremot eftersökte vi en idé om hur detta långsiktigt
            ska finansieras och regeringens idé om hur de offentliga finanserna
            ska gå ihop. Finansminis ­ tern skulle vid det tillfället, anser
            jag, ha redovisat effekterna på offentliga finanser, på överskottsmål,
            på balansmål, om man så vill, och på utgiftstak. Detta gjordes
            inte och har fortfarande inte gjorts.
          </note>
          <note>
            Finansministern står här och berättar att i dag har hon presenterat
            detta, att nu är allting klart. Men så är inte fallet. Det vi
            har kunnat ta del av är en debattartikel i Dagens Industri .
          </note>
          <note>
            Jag gick före denna debatt in och letade på Finansdepartementets
            hemsida efter en promemoria eller en powerpointpresentation. Det
            är möjligt att det finns där nu eller fanns där då, men jag kunde
            i alla fall inte på något enkelt sätt hitta det. Om jag gör det
            ska jag givetvis läsa redovisningen av banan för offentliga finanser,
            när balansmål eller överskottsmål beräknas nås och hur utgiftstaken
            ska se ut. Eftersom finansministern säger det tror jag givetvis
            att en sådan presentation finns tillgänglig någonstans för svenska
            folket att ta del av. Men det vi kan läsa om i Dagens Industri
            är en omdisponering av utgifter mellan åren, där till exempel
            Miljöpartiets projekt att köpa upp och förstatliga skog ska försenas
            eller delas upp över ett antal år och där man ska spara lite på
            de reformer man har lovat på skolan och andra saker. Det är förvisso
            tydliga indragningar på Miljöpartiets område i regeringen, men
            det finns ingen bana för offentliga finanser eller tidpunkt satt
            för när man ska nå överskott och så vidare i den debattartikel
            som är presenterad i Dagens Industri.
          </note>
          <note>
            Jag hoppas, eftersom finansministern säger det, att det finns
            ett mer kvalificerat material att ta del av än en debattartikel
            i en tidning.
          </note>
          <note type="speaker">
            Anf. 14 Finansministe r MAGDALENA ANDERSSON (S) :
          </note>
          <note>
            Herr talman! Snälla Niklas Wykman ! Jag kommer naturligtvis att
            göra en samlad bedömning av de framtida prognoserna för de offentliga
            finanserna och för ekonomins utveckling, precis som man alltid
            gör. Det kommer jag att göra när den är klar, ungefär runt årsskiftet.
            Då kommer jag naturligtvis att ha en sedvanlig pressträff och
            visa alla diagram. Då är Niklas Wykman hjärtligt välkommen att
            antingen lyssna på livesändningen eller att ta del av materialet
            på Regeringskansliets hemsida. Jag gör, precis som man gjorde
            när Niklas Wykman arbetade på Finansdepartementet, en total bedömning
            av statsfinanserna.
          </note>
          <note>
            Att vi lagt fram en extra ändringsbudget är ju ett bevis på att
            regeringen inte agerar som om allting var som vanligt. I samband
            med att vi lade fram ändringsbudgeten hade jag många kontakter
            med Moderaterna. Ingen moderat bad mig dock i det läget att göra
            en samlad redovisning av de offentliga finanserna. Därför är jag
            lite förvånad över att Niklas Wykman nu i december står här och
            säger att jag skulle ha gjort någonting i november när ingen moderat
            i november bad mig om just detta. I så fall hade vi naturligtvis
            kunnat resonera kring det. Det är lite märkligt.
          </note>
          <note>
            Sedan tycker jag att det är bra att Niklas Wykman säger att man
            står fast vid överenskommelsen om den extra ändringsbudgeten.
            Jag tycker att det är väldigt glädjande att Moderaterna står fast
            vid i alla fall en överenskommelse.
          </note>
          <note>
            Överläggningen var härmed avslutad.
          </note>
          <note>
            § 10 Svar på interpellation 2015/16:238 om restaurangmomsens
            sysselsättningseffekt
          </note>
          <note type="speaker">
            Anf. 15 Finansminister MAGDALENA ANDERSSON (S):
          </note>
          <note>
            Herr talman! Anette Åkesson har frågat mig om Finansdepartementet
            har tagit del av Konjunkturinstitutets rapport om restaurangmomsen
            och vilka analyser jag har utgått från i min bedömning av momssänkningens
            påverkan.
          </note>
          <note>
            Jag har tagit del av Konjunkturinstitutets slutrapport om effekterna
            av den sänkta restaurang- och cateringmomsen. Där görs bedömningen
            att reformen har ökat sysselsättningen i branschen med omkring
            6 000 personer. Den långsiktiga sysselsättningseffekten i ekonomin
            som helhet bedöms dock vara avsevärt lägre – omkring 1 000–3 000
            personer.
          </note>
          <note>
            Konjunkturinstitutets slutrapport visar därför att den sänkta
            restaurang- och cateringmomsen inte tycks ha varit ett särskilt
            kostnadseffektivt sätt att öka sysselsättningen.
          </note>
          <note type="speaker">
            Anf. 16 ANETTE ÅKESSON (M):
          </note>
          <note>
            Herr talman! Till en början vill jag tacka finansministern för
            svaret.
          </note>
          <note>
            Det är intressant att Magdalena Andersson så snabbt avfärdar
            det ändå relativt stora antal jobb som skapats – 6 000 – och en
            långsiktig sysselsättningseffekt på omkring 1 000–3 000.
          </note>
          <note>
            Att den långsiktiga effekten är lägre beror på att en ökad efterfrågan
            på arbetskraft normalt inte har någon effekt på den totala sysselsättningen,
            eftersom sysselsättningseffekten i en bransch motsvaras av fallande
            sysselsättning i andra branscher. Det betyder alltså att de jobb
            som skapats tack vare reformen med sänkt matmoms i restauranger
            ändå till stor del lyckats pricka in dem som inte redan fanns
            på arbetsmarknaden, det vill säga till stor del unga och nyanlända.
          </note>
          <note>
            Just unga utan gymnasieutbildning och utomeuropeiskt födda har
            relativt svårt att etablera sig på den svenska arbetsmarknaden.
            Men de är samtidigt viktiga att få med, eftersom risken för långsiktigt
            utanförskap ökar med tiden man är utan jobb. Det är därför angeläget,
            både för individen och för samhället, att även dessa människor
            kommer in på arbetsmarknaden.
          </note>
          <note>
            Under 2012 och 2013 gick, enligt Visita , ca 45 procent av jobben
            inom restaurangnäringen till personer 24 år och yngre och 45 procent
            till personer som inte var födda i Sverige. Av de utlandsfödda
            gick 60 procent av jobben till personer födda i Asien eller Mellanöstern
            och 12 procent till personer födda i Afrika. Träffsäkerheten är
            alltså stor.
          </note>
          <note>
            Det fanns flera syften med åtgärden att sänka momsen på restaurang-
            och cateringtjänster. Den främsta var att öka den varaktiga sysselsättningen
            – något som uppenbarligen har lyckats – men även att förenkla
            skattereglerna, något som minskar byråkratin för företagen i restaurangbranschen.
            Att alliansregeringen lade mycket fokus på branscher som har låga
            trösklar till jobb var ingen tillfällighet. Det gäller exempelvis
            även för RUT-tjänsterna. Här finns en relativt god möjlighet att
            få sitt första jobb. Att skapa kostnadseffektiva jobb för dem
            som står långt ifrån arbetsmarknaden är i allas våra intressen,
            men Alliansen levererade faktiskt, vilket rapporten från Konjunkturinstitutet
            visar.
          </note>
          <note>
            Efter ett drygt år i regeringsställning har S-MP lanserat två
            förslag, traineetjänster och utbildningskontrakt, som riktar in
            sig mot den ena av de två målgrupperna: unga. Resultatet hittills
            imponerar inte. 41 traineetjänster och 9 eller 147 platser med
            utbildningskontrakt har kortsiktigt tillsatts. Bägge uppgifterna,
            9 eller 147, förekommer i ett reportage från Sveriges Radio, så
            jag vet inte riktigt vilken av dem som stämmer. Vad kostnaden
            är för dessa vet vi inte, och det är därför svårt att bedöma hur
            kostnadseffektiva de är. Inte heller vet vi om de får någon långsiktig
            sysselsättningseffekt över huvud taget.
          </note>
          <note>
            Eftersom finansministern hävdar att sänkt moms på mat inte har
            varit kostnadseffektivt behöver vi som befinner oss utanför Finansdepartementet
            få ta del av informationen: Vilka är kostnaderna per plats för
            de av S-MP genomförda åtgärderna? Hur kostnadseffektiva bedöms
            traineejobben och platserna med utbildningskontrakt vara? Och,
            eftersom de har fokus på unga, har S-MP några förslag över huvud
            taget som riktar in sig på att utrikes födda lättare ska komma
            in på arbetsmarknaden? Inte minst det senare är angeläget med
            tanke på det senaste halvårets utveckling.
          </note>
          <note type="speaker">
            Anf. 17 Finansminister MAGDALENA ANDERSSON (S):
          </note>
          <note>
            Herr talman! Självklart är såväl traineetjänsterna som extratjänsterna
            och alla andra tjänster på arbetsmarknaden tillgängliga oavsett
            var man är född, i Sverige eller någon annanstans i världen. Extratjänsterna
            och traineejobben är naturligtvis också tillgängliga för personer.
            Vi gör inte skillnad i vår arbetsmarknadspolitik på var man är
            född utan vilken form av stöd man behöver för att komma in på
            arbetsmarknaden.
          </note>
          <note>
            Självklart är extratjänsterna och traineejobben betydligt billigare
            per person som är ute i arbete än de sänkta arbetsgivaravgifterna
            för ungdomar eller den sänkta restaurangmomsen, eftersom man gör
            en subvention av lönen, och den är betydligt lägre än kostnaderna
            för sänkningen av restaurangmomsen. Även om man skulle ta den
            högre siffran, som visar ökning ­ en av sysselsättningen i branschen
            och inte tar hänsyn till att det blir färre sysselsatta i andra
            branscher, är kostnaden ändå nästan 1 miljon per jobb. Självklart
            kostar inte lönen i traineejobben 1 miljon per jobb.
          </note>
          <note>
            Traineejobben är inte tänkta att vara en permanent sysselsättning
            utan ett sätt för ungdomar att få in en fot på arbetsmarknaden
            och komplettera det med en utbildning så att de sedan kan komma
            in i fast anställning.
          </note>
          <note>
            Om man vill att fler människor ska gå på restaurang är sänkt
            restaurangmoms ett bra sätt att använda pengarna på. Men vill
            man att människor ska komma i arbete är det svårt att hävda att
            restaurangmomsen är ett effektivt sätt att arbeta på eftersom
            det ger väldigt liten effekt per insatt krona.
          </note>
          <note>
            Om man i stället skulle anställa personer i offentlig sektor
            skulle det kunna ge uppemot 10 000 arbeten – bara som ett räkneexempel
            – medan den långsiktiga effekten med sänkt restaurangmoms bedöms
            vara mellan 1 000 och 3 000 arbeten.
          </note>
          <note>
            Att det är särskilt effektivt som arbetsmarknadsåtgärd eller
            för att skapa jobb är alltså svårt att hävda. Men man kan givetvis
            tycka att det viktigt av andra orsaker att människor går och äter
            på restaurang.
          </note>
          <note type="speaker">
            Anf. 18 ANETTE ÅKESSON (M):
          </note>
          <note>
            Herr talman! Det är lite besynnerligt att S-MP-regeringen har
            behållit den sänkta restaurangmomsen om den nu är så kostnadsineffektiv.
          </note>
          <note>
            Jag fick inget riktigt svar på frågan eftersom svaret var att
            kostnaden för alliansåtgärden var 1 miljon per jobb och att traineejobben
            kommer att kosta mindre. Jag har alltså ännu inte fått veta hur
            mycket traineejobben kostar och om de är kostnadseffektiva eller
            inte.
          </note>
          <note>
            De åtgärder som Socialdemokraterna och Miljöpartiet har lanserat
            är riktade till unga, men det finns även äldre nyanlända. De är
            alltså delvis riktade till utrikes födda beroende på ålder.
          </note>
          <note>
            Inom ramen för skatteutskottet har vi, kanske speciellt alliansledamöterna,
            gjort många besök hos krögare och branschorganisationer för att
            få återkoppling på de åtgärder som genomfördes. Restaurangnäringen
            är en viktig näring i hela landet, och bra villkor är avgörande
            för att hjälpa till att hålla hela Sverige levande. Dessutom är
            restaurangbranschen ofta en personalintensiv bransch med tuff
            konkurrens och små marginaler.
          </note>
          <note>
            Krögarna uppskattade såväl sänkningen av matmomsen och arbetsgivaravgiften
            för unga som personalliggarna. De har kunnat utöka sina öppettider
            och exempelvis börjat erbjuda luncher. Många har också framfört
            att deras marginaler är små och att de genomförda reformerna rent
            krasst handlat om att vinna eller försvinna.
          </note>
          <note>
            Partierna till vänster hävdar ofta att företagen stoppar pengarna
            i egen ficka. Men utredning efter utredning visar en lägre prisökningstakt
            trots att löner och råvarukostnader har ökat. De sänkta priserna
            har lockat fler kunder. Detta i kombination med att vanliga familjer
            har mer pengar i fickan tack vare jobbskatteavdragen har gjort
            att fler valt att gå ut och äta. Med fler kunder finns utrymme
            att skapa fler jobb. Det finns alltså ett samband mellan att fler
            går ut och äter och att fler jobb skapas. Det blir en god cirkel.
          </note>
          <note>
            Man kan säga att vi alla har vunnit på den sänkta restaurangmomsen,
            inte endast de som fått de nya riktiga jobben. Kunderna har fått
            ett stort utbud till ett lägre pris, de som redan jobbade i branschen
            har säkrare jobb och restaurangägarna kan fortsätta att driva
            sina verksamheter. Vinnare är även staten och kommunerna som genom
            skatteintäkterna säkrar den fortsatta finansieringen av vår välfärd.
          </note>
          <note>
            Som Niklas Wykman var inne på redovisade Alliansen tydliga sysselsättningseffekter
            i sina budgetpropositioner, i motsats till S och MP. Jag kan förstå
            att det är jobbigt när man som regering lägger fram en budget
            som minskar antalet jobb, men det blir ju inte bättre för att
            man mörkar.
          </note>
          <note>
            De skattehöjningar som S-MP-regeringen sa skulle riktas mot höginkomsttagare
            vet vi nu kommer att slå brett. Åtta av tio hushåll kommer att
            få mindre i plånboken efter årsskiftet när S-MP:s budget börjar
            gälla.
          </note>
          <note>
            Eftersom nöje inte prioriteras när man har mindre att röra sig
            med och eftersom till exempel momsen höjs på biobiljetter undrar
            jag hur man ska tolka finansministerns utspel att den sänkta matmomsen
            på restaurang inte är kostnadseffektiv. Betyder det att regeringen
            tänker avskaffa den?
          </note>
          <note>
            Och var är de jobbskapande reformerna i regeringens verktygslåda?
          </note>
          <note type="speaker">
            Anf. 19 NIKLAS WYKMAN (M):
          </note>
          <note>
            Herr talman! Finansminister Magdalena Andersson väljer att inte
            redovisa effekter av den politik hon föreslår och som regeringen
            bedriver.
          </note>
          <note>
            Det kom ett anmärkningsvärt uttalande från finansministern.
          </note>
          <note>
            Hon säger att den tidigare regeringens reformer kostade 1 miljon
            kronor per jobb. Det vet hon bestämt. I nästa andetag säger finansministern
            att det är svårt och osäkert att göra denna typ av beräkningar,
            så därför väljer regeringen att inte göra sådana för sina reformer.
            Beräkningarna är alltså tydliga och klara när det gäller sådant
            man kan kritisera Alliansen för, men när det gäller den egna politiken
            är de omöjliga att redovisa.
          </note>
          <note>
            Den här typen av redovisningar, eller ex-poststudier som de kallas,
            får sin mening av att man har gjort en bedömning på förhand, en
            så kallad ex-antestudie. Man jämför dessa resultat med varandra
            för att se om reformerna fick den avsedda effekten eller inte.
          </note>
          <note>
            Nu till det anmärkningsvärda finansministern säger. Hon säger
            att lönekostnaden för regeringens arbetsmarknadsåtgärder är lägre
            än Alliansens och alltså mer effektiva. Det uttalandet bygger
            på ett totalt åsidosättande av ekonomisk bedömning och kvalificerad
            ekonomisk analys och att den miljon eller de 500 000 eller 400
            000 eller 300 000, eller vad regeringen nu betalar för dessa platser,
            bara finns där, att de kommer från ingenstans och är gratis och
            att de inte har någon effekt i någon annan del av ekonomin.
          </note>
          <note>
            Men, finansministern, man måste göra kvalificerade bedömningar
            utifrån bästa möjliga vetenskap på området och fråga sig: Vad
            hade de 300 000 eller 400 000 jag betalar för platsen annars gjort
            i ekonomin? Vad leder detta till i så kallad allmän jämvikt?
          </note>
          <note>
            Dessa pengar kommer någonstans ifrån, och där har de också effekt
            på ekonomin. När staten har 300 000 är det 300 000 som någon annan
            människa i ekonomin har avstått från av sina pengar, sin lön eller
            sitt arbete. Dessa pengar hade kunnat leda till ett arbete, till
            sysselsättning eller investeringar någon annanstans i ekonomin.
          </note>
          <note>
            Därför behöver man göra kvalificerade bedömningar utifrån bästa
            tillgängliga vetenskap och utifrån bästa tillgängliga metoder.
          </note>
          <note>
            Det är precis detta finansministern inte vill göra och inte vill
            redovisa. Hon säger bara att regeringens åtgärder är effektiva
            eftersom den totala lönesumman är lägre än den utvärderade kostnaden
            är per jobb. Så kan man inte göra ekonomiska bedömningar, finansministern.
          </note>
          <note>
            Det är anmärkningsvärt att vi 2015 med det mått av kunskap, insikt
            och aggregerad forskning som finns på området har en regering
            som uttrycker sig på detta sätt.
          </note>
          <note type="speaker">
            Anf. 20 Finansminister MAGDALENA ANDERSSON (S):
          </note>
          <note>
            Herr talman! I den förra interpellationsdebatten hävdade Niklas
            Wykman att jag inte svarade på frågor och sa att det är viktigt
            att jag svarar på frågor i interpellationsdebatter.
          </note>
          <note>
            Nu fick jag en fråga från Niklas Wykmans partivän Anette Åkesson
            om vad traineejobben kostar jämfört med jobben i restaurangbranschen,
            och då svarade jag på den frågan. Då begär Niklas Wykman ordet
            och är mycket arg och upprörd över att jag har svarat på frågan.
          </note>
          <note>
            Jag blir lite förvirrad. Vill Niklas Wykman att jag ska svara
            på de frågor som Moderaterna ställer i interpellationerna, eller
            ska jag inte svara på frågorna?
          </note>
          <note>
            När jag svarade på frågan var jag också tydlig med att det är
            skillnad på traineejobben, för de är inte tänkta att vara för
            evigt. Tanken är att man ska vara där ett tag för att sedan komma
            ut på den ordinarie arbetsmarknaden.
          </note>
          <note>
            Jag svarade på frågan. Men jag vill gärna att Niklas Wykman tydliggör:
            Vill Niklas Wykman att jag ska svara på frågorna, eller vill Niklas
            Wykman inte att jag ska svara?
          </note>
          <note>
            Niklas Wykman tycker att det är viktigt att på förhand redovisa
            och göra osäkra beräkningar enligt modeller om vilka effekter
            åtgärder har för att sedan jämföra dem med de effekter som de
            bedöms ha när man studerar dem i efterhand. Jag delar inte denna
            uppfattning.
          </note>
          <note>
            I den rapport jag talar om studeras reformen just i efterhand.
            Det är bra och viktigt att man studerar olika åtgärder i efterhand.
            Då kan man också bedöma om de har varit effektiva eller inte.
            Det lämpligaste är inte att jämföra dem med vad man trodde innan,
            utan det handlar om vilken effekt de de facto har haft i verkligheten.
            Det är viktigare att förhålla sig till hur åtgärder fungerar i
            verkligheten och hur mycket man får ut för varje skattekrona än
            hur de förhåller sig till en teoretisk förhandsberäkning.
          </note>
          <note>
            Om det var så Niklas Wykman bedrev politik på Finansdepartementet
            förstår jag varför resultatet efter åtta år var högre arbetslöshet,
            högre ungdomsarbetslöshet och högre långtidsarbetslöshet.
          </note>
          <note>
            Det är helt korrekt att om man lägger pengar på till exempel
            traineejobb är det pengar som i stället hade kunnat finnas någon
            annanstans i ekonomin. Så är det dock även när man sänker skatten.
            Det är också pengar som hade kunnat finnas någon annanstans i
            ekonomin och göra nytta.
          </note>
          <note>
            Man måste fundera på precis samma sak när det gäller om en skattesänkning
            eller en uppgift är effektiv. Där är det viktigt att göra en samlad
            bedömning, och det har regeringen gjort. Det är bland annat därför
            vi har tagit bort den nedsatta arbetsgivaravgiften för ungdomar.
          </note>
          <note>
            Jag noterar att även Moderaterna nu tycker att det kanske inte
            var en helt lyckad reform. De har helt nya förslag och har närmat
            sig regeringen i sin budgetmotion. Det tycker jag naturligtvis
            är mycket välkommet.
          </note>
          <note>
            Jag noterar också att det nu går väldigt bra på svensk arbetsmarknad.
            Regeringens budget – de ändringsförslag som vi lade fram i vårändringsbudgeten
            – har börjat gälla nu. Nu är det alltså inte bara en borgerlig
            budget utan också en socialdemokratisk budget.
          </note>
          <note>
            Jag ser att det går bra på arbetsmarknaden. När man tittar på
            till exem ­ pel Riksbankens prognos ser det ut som att det blir
            väldigt bra tryck på arbetsmarknaden även nästa år, när den socialdemokratiska
            och miljöpar ­ tistiska regeringens budget gäller till fullo.
          </note>
          <note type="speaker">
            Anf. 21 ANETTE ÅKESSON (M):
          </note>
          <note>
            Herr talman! Det är bra att även finansministern tycker att det
            är viktigt med tydlighet. Frågan är hur mycket vi får ut av de
            380 miljoner kronor som är budgeterade för de 41 traineetjänsterna
            och de 9 eller 147 utbildningskontrakt en.
          </note>
          <note>
            Finansministerns uttalande skapar osäkerhet. Att framföra att
            sänkningen av momsen på restaurangmat inte är en kostnadseffektiv
            åtgärd i kombination med att S-MP dels bibehåller reformen, dels
            samtidigt inte levererar några alternativa åtgärder själva är
            förvånande.
          </note>
          <note>
            Konjunkturinstitutets rapport visar på goda resultat. De av Alliansen
            genomförda åtgärderna, exempelvis den sänkta restaurangmomsen,
            är därför något att bygga vidare på, inte att kritisera. Att det
            skapas jobb inom branscher som anställer unga och nyanlända är
            en verklig utmaning, men den är viktig att ta tag i. Lyckas vi
            inte kommer det att få negativa effekter, inte bara för individen
            utan även för samhället, både på kort och lång sikt.
          </note>
          <note>
            Jag vill tacka finansministern för debatten.
          </note>
          <note type="speaker">
            Anf. 22 NIKLAS WYKMAN (M):
          </note>
          <note>
            Herr talman! Finansministern frågar ifall jag vill ha svar på
            frågor. Man får väl anta att det är en retorisk fråga. Om jag
            frågar finansministern vilket nummer som kommer efter åtta och
            finansministern svarar grön är det klart att det i någon bemärkelse
            är ett svar, men det är inte ett svar på den fråga som har ställts.
          </note>
          <note>
            Svaret grön i stället för det rätta svaret nio kan liknas med
            att jämföra vad en reform kostar i allmän jämvikt, där hänsyn
            tas till påverkan på hela ekonomin, och sedan, som finansministern
            gör, jämföra detta med den kostnad det diskretionärt innebär att
            betala ett jobb ur statsbudgeten.
          </note>
          <note>
            Det är att jämföra äpplen och päron eller, om man så vill, bananer
            och vindruvor. Det är inte ett seriöst sätt att närma sig en ekonomisk
            analys, det är inte ett seriöst sätt att göra en budget och det
            är inte ett seriöst sätt att sköta ett lands ekonomi.
          </note>
          <note>
            Därför, herr talman, efterfrågar vi från oppositionen och Alliansen
            tydlig och transparent redovisning av vilka effekter regeringen
            tror att politiken kommer att få. Då går det att utvärdera dem,
            och då går det också att utvärdera regeringen.
          </note>
          <note>
            Herr talman! Jag är inte ett dugg bekymrad över att en del av
            de reformer som Alliansen genomförde inte hade den effekt som
            vi på förhand trodde att de skulle ha. That’s life – allting blir
            inte precis som man har tänkt sig. Sammantaget vet vi, efter summering
            och utvärdering, att de reformer Alliansen genomförde hade mycket
            god effekt. Vi hade högst sysselsättningsgrad i hela Europeiska
            unionen 2014, det blev 350 000 fler jobb, trots krisen, och vi
            hade de starkaste offentliga finanserna.
          </note>
          <note>
            Då var det möjligt att gå tillbaka och utvärdera reform för reform
            – precis den typ av granskning och utvärdering som regeringen
            nu tänker undvika genom att inte redovisa, inte vara öppna och
            inte vara transparenta. Men tiderna är annorlunda nu, finansministern.
            Vi har Finanspolitiska rådet, Konjunkturinstitutet, internet och
            mer kunniga och medvetna medborgare.
          </note>
          <note type="speaker">
            Anf. 23 Finansminister MAGDALENA ANDERSSON (S):
          </note>
          <note>
            Herr talman! Jag tror att det vore bra om Anette Åkesson och
            Niklas Wykman kunde prata ihop sig före debatten, för nu blir
            jag gång på gång beskylld när jag försöker svara på de frågor
            jag får.
          </note>
          <note>
            Det var nämligen så, Niklas Wykman , att jag precis fick en fråga
            av Anette Åkesson som innebar att jämföra äpplen och päron. Jag
            svarade ändå på frågan, men jag sa samtidigt att det just är äpplen
            och päron. Jag gjorde det genom att påpeka att traineejobben inte
            är tänkta att vara för evigt.
          </note>
          <note>
            Niklas Wykman sa att det är viktigt att man redovisar effekter
            av reformer, samtidigt som Anette Åkesson sa att det skapar osäkerhet
            när jag redovisar effekter av reformer. Här kanske Niklas Wykman
            och Anette Åkesson vill tala ihop sig lite.
          </note>
          <note>
            Niklas Wykman sa att Alliansens åtgärder haft mycket god effekt.
            Då blir man lite förvånad eftersom restaurangmomsreformen, som
            kostade över 5 miljarder kronor, bedöms ge mellan 1 000 och 3
            000 jobb. Det är lite svårt att hävda att det är mycket god effekt.
          </note>
          <note>
            Sedan har vi den nedsatta arbetsgivaravgiften, som enligt samtliga
            bedömare inte har någon större effekt, inte enligt Moderaterna
            heller längre. De har ju ändrat sig på den punkten och följer
            nu efter regeringen. Så det är väldigt tveksamt.
          </note>
          <note>
            Vi kan nu se att med regeringens arbetsmarknadspolitik stiger
            sysselsättningen. Arbetslösheten sjunker, och ungdomsarbetslösheten
            är på den lägsta nivån sedan 2002, om man tar bort de som studerar.
          </note>
          <note>
            När jag svarade på Anette Åkessons fråga sa Niklas Wykman att
            det inte är ett seriöst sätt att sköta ekonomin. Där kan jag lova
            att trygga och lugna ned Niklas Wykman . Regeringen sköter inte
            ekonomin utifrån de frågor vi får i interpellationsdebatter i
            riksdagen.
          </note>
          <note>
            Överläggningen var härmed avslutad.
          </note>
          <note>
            § 11 Svar på interpellationerna 2015/16:242 och 245 om konsekvenser
            av mindre ändringar av RUT-avdraget
          </note>
          <note type="speaker">
            Anf. 24 Finansminister MAGDALENA ANDERSSON (S):
          </note>
          <note>
            Herr talman! Niklas Wykman har frågat mig om jag har några beräkningar
            som visar att självfinansieringsgraden ökar när RUT-avdraget halveras
            och om jag kan garantera att kravet från Vänsterpartiet att avskaffa
            RUT-avdraget inte kommer att bli regeringens politik.
          </note>
          <note>
            Anette Åkesson har frågat mig hur jag kommenterar utvecklingen
            i Danmark till följd av de förändringar de gjort av sitt system,
            främst under år 2000, och varför utvecklingen inte blir densamma
            i Sverige. Hon har också frågat mig varför det är viktigare att
            sätta dit höginkomsttagare än att se till att öka antalet jobb
            för unga och nyanlända, minska svartjobben samt underlätta för
            kvinnors företagande.
          </note>
          <note>
            Regeringen vill att RUT-avdraget ska vara kvar, och vi har en
            uppgörelse med de borgerliga partierna om insatser för att stärka
            mottagandet av asylsökande och etableringen av nyanlända. I uppgörelsen
            ingår som bekant förslaget att RUT-avdraget utvidgas till att
            inkludera ytterligare trädgårdsarbete, flyttjänster och it-tjänster
            i hemmet.
          </note>
          <note>
            Som jag tidigare sagt är motiven bakom de förändringar av RUT-avdraget
            som regeringen tidigare genomfört eller föreslagit att RUT-avdraget
            inte ska bidra till att öka klyftorna mellan elever samt att det
            ska riktas mer mot vanliga hushåll. Därför har skattereduktionen
            för hjälp med läxor och annat skolarbete slopats, och därför vill
            vi genomföra de förändringar som beslutades av riksdagen i samband
            med budgetpropositionen för 2016.
          </note>
          <note>
            Vidare bedöms inte självfinansieringsgraden i RUT-avdraget påverkas
            i stor utsträckning då få RUT-köpare förväntas påverkas av halveringen
            av taket.
          </note>
          <note>
            Vad gäller Danmark genomförde de jämförelsevis stora begränsningar
            av sin motsvarighet till RUT-avdraget under perioden 2000–2004.
            Att utbetalningar av en skattereduktion minskar när begränsningar
            görs är helt naturligt. Utbetalningarna av RUT-avdraget bedöms
            inte minska i samma omfattning som i Danmark då de förändringar
            regeringen föreslår är mycket små i jämförelse.
          </note>
          <note type="speaker">
            Anf. 25 NIKLAS WYKMAN (M):
          </note>
          <note>
            Herr talman! RUT-avdraget är en framgångsfaktor för svensk ekonomi.
            Det är en mycket stor lättnad och ett stöd för många människor,
            såsom de personer som genom RUT-avdraget har ett arbete att gå
            till, ett tydligt syfte och ett tydligt yrkesliv, där de kan utvecklas
            som person och förtjäna sitt eget uppehälle. Det betyder väldigt
            mycket att ha ett jobb att gå till.
          </note>
          <note>
            RUT-avdraget, herr talman, var en viktig åtgärd för att pressa
            tillbaka det mycket stora utanförskap som Magdalena Anderssons
            tidigare regering lämnade efter sig.
          </note>
          <note>
            RUT-avdraget har därför bidragit till ökad jämställdhet och gjort
            det möjligt för många kvinnor att mer uttrycka sin arbetsvilja
            och arbetsglädje på den reguljära arbetsmarknaden. Därmed har
            löneskillnaderna också pressats tillbaka. Som exempel kan nämnas,
            finansministern, att för första gången någonsin i svensk historia
            arbetar en majoritet av svenska kvinnor heltid. Det skedde under
            Alliansens tid.
          </note>
          <note>
            RUT-avdraget var också viktigt för att upprätthålla den inhemska
            efterfrågan i en mycket djup internationell ekonomisk kris – den
            värsta ekonomiska krisen sedan depressionen. Trots det kunde 350
            000 fler arbetstillfällen skapas i Sverige. Inte alla, och långt
            ifrån en majoritet, men många kom till tack vare RUT-avdraget.
          </note>
          <note>
            Herr talman! Detta väcker frågor till finansministern. Vi har
            alltså en reform som enligt alla bedömningar som jag har tagit
            del av är självfinansierad. RUT-reformen bekostar alltså sig själv
            genom att färre lever på bidrag, fler lever på egenförsörjning,
            fler konsumerar och fler deltar i ekonomin genom att själva arbeta.
            På så sätt finansierar RUT-reformen sig själv.
          </note>
          <note>
            Ändå är det just den som finansministern ger sig på med en halvering
            av RUT-avdraget, vilket enligt tidigare beräkningar från Finansdepartementet
            beräknas kosta ungefär 1 000 arbetstillfällen. Trots att det enligt
            alla bedömare inte ger en enda krona till in i de offentliga finanserna
            ger sig finansministern på den här reformen.
          </note>
          <note>
            Herr talman! Jag undrar alltså hur finansministern resonerar
            när hon står här i talarstolen och ger sig på restaurangmomsen
            som en mycket ineffektiv reform, men väljer att behålla restaurangmomsnedsättningen.
            Sedan står finansministern här och säger: RUT-reformen är effektiv,
            men den ger jag mig på!
          </note>
          <note>
            Hur ser logiken bakom det ut? Hur kan man vilja behålla reformer
            som man anser vara ineffektiva medan man i stället väljer att
            ge sig på och försämra reformer som man anser vara effektiva?
          </note>
          <note>
            Det kan ju vara så, herr talman, att det svenska folkets rekordlåga
            för ­ troende för regeringen och Socialdemokraternas rekordlåga
            siffror i opi ­ nionsundersökningar bygger just på att politiken
            inte hänger ihop, inte är hederlig, inte har ett tydligt syfte
            och inte har en tydlig grund. Den verkar mer verkar vara ett lapptäcke
            för att köpa Vänsterpartiets och Miljöpartiets stöd och samtidigt
            få göra allt för att behålla makten. Då kan man stå här och tala
            illa om reformer och sedan behålla dem och stå här och berömma
            reformer och sedan halvera dem. Det är inte en politik som går
            hem.
          </note>
          <note type="speaker">
            Anf. 26 ANETTE ÅKESSON (M):
          </note>
          <note>
            Herr talman! Jag vill börja med att tacka finansministern för
            svaret, även om jag kan konstatera att min tredje fråga inte har
            besvarats alls.
          </note>
          <note>
            Under hela hösten har finansministern använt sig av tre argument
            för att försvara försämringen av RUT-avdraget. Det första är att
            det endast är ”mindre”, ”mycket små” eller till och med ”minimala”
            förändringar. Det andra är att det bara är 1 procent av köparna
            som drabbas av försämringen, och det tredje är att det bara är
            de rika försämringarna slår mot. Jag tänker bemöta argumenten.
          </note>
          <note>
            Att de försämringar som S-MP inför är mindre, mycket små eller
            minimala, kan diskuteras. S-MP halverar summan, förändrar de tjänster
            man kan söka avdrag för, inför en åldersgräns och krånglar till
            reglerna i och med att de från och med årsskiftet inte längre
            kommer att vara desamma som för ROT-avdraget. Min interpellation
            handlar just om vilka konsekvenser även mindre förändringar får
            på regelverket.
          </note>
          <note>
            I Danmark blev förändringarna år 2000 en brytpunkt då branschen
            vände från tillväxtbransch till en bransch i fritt fall. De förändringarna
            bedömdes också som små. Reduktionsgraden för trädgårdsarbete sänktes
            till 35 procent. Barnhämtning tillkom medan djurrastning, fönsterputsning
            och flyttpackning inte längre räknades till de avdragsgilla tjänsterna.
            Men man var inne och krånglade till det, precis som den svenska
            regeringen gör. Det var inte längre lika lätt att komma ihåg vad
            som gäller, och man gav signaler om att branschen är osäker.
          </note>
          <note>
            Några år senare, 2002, sänktes reduktionen för städning från
            50 procent till 40 procent, och mindre tjänster exkluderades.
            Det fick till resultat att branschen fortsätter att minska.
          </note>
          <note>
            År 2004 infördes slutligen att endast pensionärer får göra avdrag.
            Det kan man naturligtvis bara kalla en större förändring, men
            samtidigt slog just den förändringen inte så hårt. Branschen hade
            redan tappat så mycket på grund av de tidigare mindre förändringarna
            – från knappa 500 miljoner danska kronor i omsättning per år 2000
            till mindre än 100 miljoner kronor år 2004 – att detta endast
            innebar att utvecklingen stagnerade och kurvan planades ut på
            en låg nivå.
          </note>
          <note>
            För att gå in på de andra två argumenten – att det bara är 1
            procent som drabbas samt att det bara är rika som drabbas – ifrågasätter
            jag endast till viss del sakinnehållet, även om den största ökningen
            bland RUT-avdragen sker bland medelinkomsttagare. Däremot ifrågasätter
            jag relevansen av argumenten.
          </note>
          <note>
            Om man ser till vilka som har tjänat på RUT-avdragen är det de
            som har fått de nytillkomna jobben. Det är till stor del unga
            och nyanlända, grupper som har svårt att komma in på arbetsmarknaden
            och de vars jobb tidigare var svarta och nu är vita och därmed
            ger rätt till avtalsenliga löner och pensionspoäng. Det är de
            som har kunnat starta företag för att en ny marknad har utvecklats.
            Det är kunderna – både de som är rika och övriga – eftersom de
            minskade skattekilarna har gjort det möjligt att köpa fler tjänster
            av sådant man annars hade gjort själv, nu med tillgång till försäkringar.
            Det är även de arbetsgivare vars arbetstagare jobbar några timmar
            extra för att man köper hemservicetjänster. Det är dessutom samhället,
            som har fått ökade skatteintäkter i form av inkomstskatter och
            företagsskatter.
          </note>
          <note>
            Jag missar säkert någon eller några kategorier, men detta är
            alltså åtminstone sex kategorier som drar nytta av RUT-avdragen,
            som inte kostar samhället något. Genom att vilja försämra villkoren
            för de rika, som utgör en halv kategori, försämrar regeringen
            med öppna ögon för övriga fem och en halv kategorier.
          </note>
          <note>
            Varför räknar inte finansministern ett jobb som servar rika som
            ett riktigt jobb?
          </note>
          <note type="speaker">
            Anf. 27 Finansminister MAGDALENA ANDERSSON (S):
          </note>
          <note>
            Herr talman! Det Anette Åkesson säger är korrekt: Den sista frågan
            i hennes interpellation är inte riktigt besvarad i interpellationssvaret.
            Jag har dock svarat på frågan under flertalet gånger av de tidigare
            elva interpella ­ tionsdebatter vi har haft om RUT-avdraget. Det
            handlar om att vi vill göra denna förändring därför att vi vill
            rikta RUT-avdraget mer till vanliga fa ­ miljer. Bakgrunden är
            att vi vill stärka legitimiteten i systemet.
          </note>
          <note>
            Jag tycker inte att Danmark är en särsk ilt lämplig jämförelse
            när det gäller de förändringar som har gjorts i det danska systemet
            och den förändring som vi nu gör i RUT. I Danmark gjorde man en
            rad förändringar. Bland annat sänktes subventionsgraden på till
            exempel städarbete från 60 till 40 procent. Det är en betydligt
            större förändring än den vi gör. Man tog bort fönsterputs, precis
            som Anette Åkesson helt korrekt beskriver. Det var 20 procent
            av de RUT-tjänster som köptes i Danmark på den tiden. Man tog
            alltså bort 20 procent bara genom detta, och det är naturligtvis
            en mycket större förändring än den enprocentsförändring som vi
            gör.
          </note>
          <note>
            Man har också mot slutet nu – vilket är det som verkligen har
            minskat subventionerna i Danmark – ändrat avdraget så att det
            numera enbart går till pensionärer och till ett maxbelopp på 6
            000 danska kronor om året. Det går självklart inte att jämföra
            med den minimala förändring som vi gör i Sverige.
          </note>
          <note>
            Niklas Wykman hävdar av någon outgrundlig anledning att detta
            är en halvering av RUT-avdraget. Det är det naturligtvis inte.
            Det är en halvering av taket, men subventionsgraden av RUT-avdraget
            är kvar. Det bedöms påverka ungefär 1 procent av RUT-köparna,
            detta givet att de har en genomsnittlig inkomst på nästan 1 miljon
            kronor. Bedömningen kan nog vara att de kanske kommer att fortsätta
            att köpa tjänsterna även när de inte längre får denna RUT-subvention.
          </note>
          <note>
            Poängen med förändringen är som sagt att stärka legitimiteten
            i systemet. Men vi gör en väldigt liten förändring. Den ska jämföras
            med den förändring vi gör i ROT, som är betydligt större. Det
            handlar bland annat om att ROT är en betydligt mindre kostnadseffektiv
            subvention än RUT-arbetet. Det är därför vi gör en distinktion
            i hur vi gör förändringarna.
          </note>
          <note>
            Självfallet finns det en logik i hur regeringen väljer att göra
            olika skatteförändringar. ROT-subventionen är betydligt dyrare
            per jobb. Där gör vi en större förändring. RUT är betydligt mer
            kostnadseffektiv. Där gör vi en väldigt liten förändring. Arbetsgivaravgiften
            för ungdomar är kostnadsineffektiv, och den tar vi bort helt.
            Självklart har vi ett resonemang i regeringen om vilka skatteförändringar
            vi gör och om motiven bakom dess a.
          </note>
          <note>
            Vad gäller restaurangmomsen är det väl känt att vi från Socialdemokraternas
            sida gick till val på att förändra restaurangmomsen medan Miljöpartiet,
            den andra delen av regeringen, gick till val på att inte förändra
            den.
          </note>
          <note type="speaker">
            Anf. 28 NIKLAS WYKMAN (M):
          </note>
          <note>
            Herr talman! Miljöpartiets inflytande i regeringen har väl märkts
            lite si och så på slutet. Det är säkert möjligt för finansministern
            att bedriva den politik hon själv önskar.
          </note>
          <note>
            Finansministern säger att det självklart förs resonemang i regeringen
            om de skattereformer och reformer den genomför. Det är bra att
            regeringen för den typen av resonemang, men det är en återkommande
            logik från regeringens sida att inte tillkännage de här resonemangen
            för svenska folket. Man vill inte vara öppen och transparent och
            inte redovisa sina resonemang och sina skattningar av reformerna
            när det gäller vad de kan tänkas få för effekter eller hur de
            kan påverka ekonomin. De här resonemangen väljer regeringen att
            tiga om och inte tillkännage oss andra, inte berätta om, utan
            i slutna rum ska man sitta och resonera, och sedan försöker man
            politisera diskussionen så my cket som möjligt i sann SSU-and
            a. Det tycker jag inte är värdigt en finansminister och en regering
            år 2015.
          </note>
          <note>
            Herr talman! Det är angeläget att fråga regeringen hur man resonerar.
            Jobbskatteavdraget har gång på gång kritiserats av Magdalena Andersson
            för att inte vara bra, trots att det beräknas leda till ungefär
            130 000 fler arbetstillfällen. Ändå behåller regeringen jobbskatteavdragen.
            Man gör förvisso en försämring och avtrappar jobbskatteavdragen,
            vilket gör att Sverige nu får världens högsta marginalskatter.
            Det har vi tidigare testat, och det slutade i mer eller mindre
            ekonomisk katastrof för det här landet. Ändå väljer regeringen
            att göra på det sättet. Men i grunden behåller man jobbskatteavdragen.
            Man behåller de stora delarna av jobbskatteavdragen, trots att
            man kritiserar dem mycket.
          </note>
          <note>
            Restaurangmomsen kritiserar man också mycket och säger att den
            är ineffektiv, men man behåller den. Man kritiserar den förra
            regeringen för att fastighetsskatten togs bort, för att rätt typ
            av reformer på bostadsmarknaden inte gjordes och för att människor
            inte beskattades mer för sina hem. Magdalena Andersson har flera
            gånger varit mycket tydlig med att det stora misstaget av alliansregeringen
            var att man tog bort fastighetsskatten och inte höjde andra skatter
            på boende. Ändå höjer regeringen inte skatten på boende. Man återinför
            inte fastighetsskatten.
          </note>
          <note>
            När det gäller RUT-avdraget däremot, som är till gagn för många
            grupper som har svårt att göra sig hörda i samhället, till exempel
            utrikes födda med svag etablering på arbetsmarknaden, vågar regeringen
            sig på ett rejält hugg. Mot kvinnor, som är tyngda av att ta ett
            stort ansvar hemma för städning, tvätt och barn och därmed går
            miste om chanser i yrkeslivet, orkar regeringen slå till. Mot
            utrikes födda, ungdomar med svag ställning på arbetsmarknaden
            och kvinnor tyngda av normer att ta ansvar i hemmet vågar regeringen
            slå till med försämringar. Mot villaägarna däremot, nejdå, där
            vågar och orkar regeringen inte, utan i den frågan kastar man
            i stället bara floskler mot tidigare regeringar.
          </note>
          <note>
            Är inte det lite märkligt ur en maktanalysvinkel, som vi kan
            kalla det, eftersom Vänsterpartiet ingår i regeringens budgetunderlag,
            att man agerar på det sättet? Man kan gå fram med försämringar
            för de grupper som har svårast att göra sina röster hörda, men
            när det gäller andra nöjer man sig med att kritisera tidigare
            regeringar.
          </note>
          <note>
            Finansministern gör någon form av negativ beskrivning av min
            fråga om att man halverar RUT-avdragen och hävdar att de inte
            alls är halverade. Av dem som hör det och får sin möjlighet till
            avdrag reducerad från 50 000 kronor till 25 000 kronor skulle
            nog de flesta med lite enkel matematik komma på att det faktiskt
            är en halvering. 25 000 gånger två är 50 000 och 50 000 delat
            på två är 25 000, och då upplever man nog att man har fått en
            halvering. Så mycket kontakt med verkligheten borde en finansminister
            ha att hon inser det.
          </note>
          <note type="speaker">
            Anf. 29 ANETTE ÅKESSON (M):
          </note>
          <note>
            Herr talman! Jag har som sagt tidigare bara haft en enda interpellation
            på det här temat, och jag betonade när jag skrev den här interpellationen
            att den enbart skrevs för att jag inte fick något svar på den
            här frågan. Det gällde speciellt Danmark, men det har jag fått
            svar på nu.
          </note>
          <note>
            Gång på gång anklagas vi moderater för att strida för de rika.
            Jag vill hävda att M strider för jobben och därmed unga och nyanlända
            som fått vita jobb, alla kunder oavsett inkomst, de, oftast kvinnor,
            som har startat företag som hade en god tillväxt fram till att
            hotet om försämringar av villkoren från S -MP-regeringen kom,
            de arbetsgivare som har fått lite mindre stressade arbetstagare
            och samhället som fått ökade skatteintäkter. Men S- MP däremot
            bryr sig inte om någon av dessa, bara de får sätta dit rika RUT-köpare.
          </note>
          <note>
            Ja, det sistnämnda är såklart min egen tolkning, men eftersom
            jag inte får något annat svar från finansministern står det än
            så länge oemotsagt. Än så länge har finansministern inte kommit
            med något argument för varför man väljer att försämra villkoren.
            Det ger ju inga extra tillskott i skattekistan, vilket man skulle
            kunna tro.
          </note>
          <note>
            Jag kan ana i retoriken att Socialdemokraterna har ideologiska
            betänkligheter. Jag håller definitivt inte med, eftersom i princip
            alla tjänar på att RUT-avdragen är kvar, inte specifikt de med
            höga inkomster. Men om det nu är så, varför inte stå för det?
          </note>
          <note>
            Det finns en uppenbar risk att även de mindre försämringarna
            och tillkrånglandet av systemet får samma effekter som i Danmark.
            Varför riskerar S-MP-regeringen det? Kurvan bröts som sagt år
            2000, och då var inte förändringarna särskilt stora.
          </note>
          <note>
            Varför riskerar S- MP att försämra för just en bransch som har
            låga trösklar för att komma in på arbetsmarknaden, som inte kräver
            någon direkt utbildning och som kan vara en bra väg för att komma
            in på arbetsmarknaden när man inte kan svenska och här får möjligheten
            att lära sig?
          </note>
          <note>
            RUT-jobben är instegsjobb. Varför försvåra för dem? Och varför
            är kundernas inkomst avgörande? Vilken betydelse har det för jobbet
            hur mycket pengar en kund tjänar? De avgörande fördelarna med
            RUT-avdragen kommer till sin rätt oavsett vilken inkomst kunderna
            har. Inom vilken annan bransch är det avgörande vad kunden tjänar?
          </note>
          <note type="speaker">
            Anf. 30 Finansminister MAGDALENA ANDERSSON (S):
          </note>
          <note>
            Herr talman! I Danmark år 2000, när det var ett fall i hur mycket
            avdrag man gjorde för RUT-tjänster, var det inkörningsproblem
            på skattemyndigheten. Det är troligen förklaringen till att det
            dök i början och sedan återhämtade sig ganska snabbt när inkörningsproblemen
            var över.
          </note>
          <note>
            Niklas Wykman tycker att vi på Finansdepartementet öppet bör
            redovisa alla våra resonemang. Det är en intressant idé. Vi kanske
            skulle ha direktsändningar via webben från Finansdepartementets
            möten för att redovisa våra interna resonemang. Det var dock inget,
            vad jag minns, som man hade under den tid då Niklas Wykman arbetade
            på Finansdepartementet. Regeringen redovisar sina resonemang i
            budgetpropositionen där vi motiverar varför vi gör de olika förändringar
            vi gör i både skatter och utgifter.
          </note>
          <note>
            Niklas Wykman säger att RUT-avdraget är viktigt för människor,
            inte minst kvinnor, som behöver stöd för att arbeta och ta för
            sig på arbetsmarknaden. För de kvinnor som behöver den typen av
            stöd för att ta för sig och göra karriär görs heller ingen förändring,
            och jag tror nog inte att de kvinnor som har en genomsnittlig
            inkomst på 960 000 kronor, alltså nästan 1 miljon per år, behöver
            statligt bidrag för att ta för sig på arbetsmarknaden.
          </note>
          <note type="speaker">
            Anf. 31 NIKLAS WYKMAN (M):
          </note>
          <note>
            Herr talman! Vi kanske ska sänka debattonen något och reflektera
            över vad finansministern säger. Finansministern säger att höginkomsttagarkvinnor
            inte behöver stöd och hjälp från politiken. Det här handlar inte
            bara om höginkomsttagarkvinnor. Finansministern lägger kanske
            här ihop hela hushållsekonomin, väljer ett genomsnitt av inkomsterna
            hos dem som tjänar mycket och blandar kanske in männens inkomster
            i kvinnornas inkomster i den här beräkningen och kan då konstatera,
            utifrån dessa antaganden, att de inte behöver stöd och hjälp.
          </note>
          <note>
            Herr talman! Jag är helt övertygad om att de strukturer och normer
            som finns mellan män och kvinnor på arbetsmarknaden, i hem och
            i relationer påverkar alla kvinnor. RUT-avdraget har varit viktigt
            för att de med svag etablering på arbetsmarknaden ska få komma
            in och få en chans – kanske lära sig ett språk och kanske få möjlighet
            att utvecklas i sina yrkeskunskaper – och för att just kvinnor
            ska få öka sitt deltagande på arbetsmarknaden.
          </note>
          <note>
            Finansministern föreställer sig alltså att så fort inkomsterna
            är höga finns jämställdheten där. Jag är inte alls övertygad om
            det. Det stämmer inte, och det ser man om man kollar på våldsstatistik
            och brottsstatistik eller om man gör mätningar av skillnader i
            hur mycket som städas hemma, vem som tar hand om barnen, hämtar
            på förskola och så vidare. För mig är det i alla fall tydligt
            att det finns ojämställdhet också i höginkomsttagarfamiljer.
          </note>
          <note>
            Menar man allvar med att man vill ha jämställdhet mellan könen
            kan det inte bara vara för dem som har en viss inkomst. Min ambition
            för jämställdhet är det ska gälla alla män och alla kvinnor oavsett
            vad man har i lönekuvertet, och här ger sig finansministern på
            en reform som skapar jämställdhet. Det är tydligen okej att inte
            ha jämställdhet för vissa.
          </note>
          <note type="speaker">
            Anf. 32 ANETTE ÅKESSON (M):
          </note>
          <note>
            Herr talman! Vad jag förstår har jag inte fått svar på mina frågor
            om varför ett jobb som innebär att serva rika inte räknas som
            ett riktigt jobb och inte heller varför kundens inkomst är avgörande,
            enligt finansminis ­ tern. Det är beklagligt. Det riskerar tyvärr
            att leda till att ännu en interpellation behöver ställas. Men
            finansministern kanske kommer med svaret i sitt sista inlägg.
          </note>
          <note>
            Tyvärr visar finansministern att symbolpolitiken för S-MP går
            före jobben. Trots att det fortfarande är tufft för unga och nyanlända
            att komma in på arbetsmarknaden vill man riskera att dramatiskt
            försämra villkoren för RUT-branschen. Redan hotet om försämringar
            av villkoren har stoppat tillväxten i hemservicebranschen.
          </note>
          <note>
            Det finns inget annat argument än det ideologiska. Det är bara
            att beklaga. S-MP vill inte inse att ett jobb är ett jobb, även
            om kunden har hög inkomst och att det jobbet gör att den anställda
            får in en fot på arbetsmarknaden, kanske lär sig svenska, får
            pensionspoäng och annat som hör till de vita jobben.
          </note>
          <note>
            Jag vill ändå tacka finansministern för debatten. Jag antar att
            vi är ömsesidigt glada över att slippa se varandra på ett tag,
            och jag önskar en god jul.
          </note>
          <note type="speaker">
            Anf. 33 Finansminister MAGDALENA ANDERSSON (S):
          </note>
          <note>
            Herr talman! Nej, jag är inte alls glad över att inte få se Anette
            Åkesson. Jag kommer tvärtom att sakna Anette Åkesson under julledigheten
            och lovar att skicka henne en tanke, kanske inte på julafton men
            absolut på juldagen. Jag uppskattar de intressanta interpellationsdebatter
            vi har.
          </note>
          <note>
            Anette Åkesson frågar om kundens inkomst är avgörande. Kundens
            inkomst är självklart inte avgörande. Vi har lyft upp den genomsnittliga
            inkomsten på dem som kommer att påverkas av detta då jag vill
            visa att det inte är osannolikt att de personerna kommer att fortsätta
            köpa RUT-tjänster, eftersom de har väldigt höga inkomster.
          </note>
          <note>
            Niklas Wykman undrar var den här uppgiften kommer från. Det är
            genomsnittlig inkomst. Det är viktigt att understryka det.
          </note>
          <note>
            Jag delar Niklas Wykmans uppfattning om att den ojämställdhet
            som finns i samhället finns i alla samhällsskikt. Ojämställdhet
            finns bland kvinnor som tjänar mycket, och ojämställdhet finns
            bland kvinnor som tjänar mindre. Därför behöver naturligtvis alla
            kvinnor stöd i olika former, för att jämställdheten i alla samhällsskikt
            i Sverige ska öka. När det gäller stöd för att köpa städning och
            andra hushållstjänster för mer än 25 000 om året är just det stödet
            inte lika viktigt för personer som i genomsnitt tjänar 960 000
            kronor om året.
          </note>
          <note>
            Niklas Wykman påstår att man inte får något stöd om man har hög
            inkomst. Så är det inte. Man får precis som alla andra ett stöd
            upp till 25 000 kronor om året. Ur ett internationellt perspektiv,
            i jämförelse med till exempel Danmark, är det oerhört generöst.
          </note>
          <note>
            Regeringen gör mycket begränsade reformer i RUT-systemet. Det
            påverkar ungefär 1 procent av köparna. De har en inkomst på ungefär
            1 miljon. Det är de fakta som ligger på bordet.
          </note>
          <note>
            Överläggningen var härmed avslutad.
          </note>
          <note>
            § 12 Svar på interpellation 2015/16:244 om budgetramar och överskottsmål
          </note>
          <note type="speaker">
            Anf. 34 Finansminister MAGDALENA ANDERSSON (S):
          </note>
          <note>
            Herr talman! Niklas Wykman har frågat mig hur regeringen ser
            på kommande års ökade utgifter från statskassan och om jag planerar
            att täcka kommande års budgetunderskott genom att öka Sveriges
            statsskuld. Niklas Wykman har även frågat mig hur den uppkomna
            situationen påverkar banan för de offentliga finanserna.
          </note>
          <note>
            Niklas Wykman tycks ha glömt det stora underskott i de offentliga
            finanserna som fanns när denna regering tillträdde och som i stor
            utsträckning var en konsekvens av de ofinansierade skattesänkningar
            som den tidigare regeringen genomförde. Sedan dess har regeringen
            lagt fram ekonomiska propositioner som har bidragit till att de
            offentliga finanserna har förbättrats. Underskottet har nästan
            halverats jämfört med förra året samtidigt som det strukturella
            sparandet har stärkts.
          </note>
          <note>
            Just nu är det många människor som söker asyl i Sverige. Regeringen
            har, tillsammans med bland andra Moderaterna, tagit fram en ändringsbudget
            för 2015 som svar på den akuta situation vi befinner oss i. Förslagen
            i ändringsbudgeten finansieras med ökad statlig upplåning och
            innebär sammantaget att utgifterna ökar med 11 miljarder kronor.
            Det pågår även ett arbete inom Regeringskansliet för att se över
            tänkbara åtgärder för att finansiera olika utgiftsökningar som
            kan uppstå under kommande år. Beroende på hur de offentliga finanserna
            och migrationsströmmarna utvecklas kan det innebära olika sätt
            att dämpa kostnadsökningar, besparingar i kommande budgetar och
            lånefinansiering.
          </note>
          <note>
            Jag avser att återkomma med nya prognoser innan årsskiftet, däribland
            en prognos över hur de offentliga finanserna utvecklas de närmaste
            åren. Regeringen kommer även fortsättningsvis att föra en ansvarsfull
            ekonomisk politik som bidrar till att det finansiella sparandet
            trendmässigt stärks.
          </note>
          <note>
            För övrigt är Niklas Wykmans påstående att åtta av tio hushåll
            får sämre ekonomi enligt Finansdepartementets beräkningar inte
            korrekt, vilket jag har påtalat även vid tidigare tillfällen.
          </note>
          <note type="speaker">
            Anf. 35 NIKLAS WYKMAN (M):
          </note>
          <note>
            Herr talman! För att börja där finansministern slutade kan man
            läsa detta i Svenska Dagbladet: ”Finansdepartementets beräkningar
            visar att 80 procent av hushållen förlorar i disponibel inkomst
            på regeringens politik under 2016. Det erfar SvD. Men i budgetpropositionen
            finns siffrorna, som normalt redovisas i finansplanen, inte med.
            Den som har tagit beslutet att lyfta ur siffrorna är finansminister
            Magdalena Andersson.”
          </note>
          <note>
            Det är inte alls säkert att det som står i Svenska Dagbladet
            är sant. Däremot leder det trixande och mörkande som regeringen
            ägnar sig åt när det gäller finanspolitiken till spekulationer.
            Man redovisar inte på ett öppet och transparent sätt de reformer
            som man går fram med och deras effekter. Transparensen är viktig
            för att vi ska få en god och kvalificerad debatt.
          </note>
          <note>
            80 procent av hushållen får sämre ekonomi eller sämre disponibel
            inkomst, men kanske inte om höstbudgetens och vårbudgetens effekter
            räknas med. Det är möjligt. Men eftersom det inte redovisas på
            ett tydligt sätt och på det sätt som man tidigare har gjort blir
            det också spekulationer.
          </note>
          <note>
            Min uppmaning till regeringen är därför att sluta politisera
            och mörka. Då blir debatten också bättre.
          </note>
          <note>
            Herr talman! Den här debatten handlar om att finansministern
            påstår att underskotten halveras med den politik regeringen för.
            Men det är Alliansens budget som har gällt och som har halverat
            underskotten. Jag uppmanar finansministern att vara tydlig med
            hur verkligheten ser ut och vilka villkor som har gällt.
          </note>
          <note>
            Ekonomistyrningsverket har presenterat den senaste bedömningen
            som gjorts av ekonomin. Där ser vi att arbetskraftsdeltagandet
            under åren framöver förväntas sjunka, att sysselsättningen förväntas
            sjunka och att arbetslösheten förväntas stiga. Detta kommer att
            ske efter några år av stark konjunktur, detta och nästa år. På
            lång sikt ser vi en mycket bekymmersam utveckling för den svenska
            ekonomin med lägre arbetskraftsdeltagande, lägre sysselsättning
            och högre arbetslöshet.
          </note>
          <note>
            Vi är oroade för hur regeringen väljer att använda de pengar
            som finns. Av de ca 150 miljarder kronor som regeringen kommer
            att använda under åren framöver går 45 miljarder kronor till bidrag,
            transfereringar och arbetsmarknadspolitik. Det är saker som inte
            stärker svensk ekonomi, sysselsättning, arbetskraftsdeltagande
            och konkurrenskraft.
          </note>
          <note>
            Man kan jämföra de 45 miljarder som finansministern lägger på
            bidrag, transfereringar och Ams politik med de 13 miljarder som
            läggs på utbildning eller de 10 miljarder som läggs på kommunikationer
            och infrastruktur. Den stora delen, lejonparten, av budgeten läggs
            alltså på bidrag, transfereringar och arbetsmarknadspolitik.
          </note>
          <note>
            Ekonomistyrningsverket spår att underskotten kommer att öka de
            offentliga finanserna, från 42 miljarder innevarande år till 57
            miljarder 2017. Totalt sett, enligt de kalkyler som regeringen
            presenterar, talar vi om 230 miljarder kronor i samlat underskott
            under åren framöver.
          </note>
          <note>
            Det är bra att finansministern på en debattsida i dag meddelar
            att hon har valt att senarelägga några av Miljöpartiets allra
            minst effektiva satsningar i statsbudgeten. Det gäller förstatligandet
            av skog och andra åtgärder som inte alls gagnar jobb utan kanske
            tvärtom är negativa.
          </note>
          <note>
            Däremot kvarstår faktumet att en tydlig redovisning av ekonomin
            saknas. Den har ännu inte gjorts. Finansministern säger att den
            ska komma. Vi är på allvar oroade över att vi har ett finansdepartement
            som verkar ha förlorat i ställning i regeringen och att utgifter
            numera inte prövas och redovisas öppet i fråga om deras effektivitet.
          </note>
          <note type="speaker">
            Anf. 36 Finansminister MAGDALENA ANDERSSON (S):
          </note>
          <note>
            Herr talman! Problemet med Niklas Wykmans påstående om åtta av
            tio hushåll är att han tolkar tabellen på ett felaktigt sätt.
            Jag kan förklara den felaktiga tolkningen efter att interpellationsdebatten
            är avslutad. Jag trodde att Niklas Wykman kanske hade lärt sig
            att tolka tabeller under sina år på Finansdepartementet.
          </note>
          <note>
            Den här regeringen har tagit ansvar för statsfinanserna från
            den dagen vi tillträdde. Den första budgetpropositionen som vi
            lade på riksdagens bord hade mycket strama ramar. Vi lade fram
            förslag där vi kraftigt minskade underskotten. Sedan lade den
            förra alliansregeringen fram en gemensam budgetmotion som gick
            igenom. Den byggde på samma ramar som regeringens proposition.
          </note>
          <note>
            Där hade vi förra året samma förslag till hur finanspolitiken
            i stort skulle utformas, naturligtvis inte när det gällde innehållet,
            däremot att det var ett akut läge att strama åt de offentliga
            finanserna. När Moderaterna styrde på Finansdepartementet lånade
            man för att uppfylla sina vallöften, sina stora skattesänkningar,
            som var helt ofinansierade och helt fel i det konjunkturläge som
            rådde.
          </note>
          <note>
            Sedan lade vi fram en vårändringsbudget där vi hade en mycket
            stram finanspolitik, och det är likadant i den budget som vi har
            lagt fram och som nu har beslutats av riksdagen.
          </note>
          <note>
            Sammantaget visar detta att den här regeringen har en mycket
            ansvarsfull ekonomisk politik. Vi har halverat underskotten, och
            en sak är tydlig: Så stora underskott som Niklas Wykman lämnade
            efter sig när han lämnade Finansdepartementet kommer den här regeringen
            inte att ha.
          </note>
          <note type="speaker">
            Anf. 37 NIKLAS WYKMAN (M):
          </note>
          <note>
            Herr talman! Det gläder mig att finansministern vill förklara
            för mig hur man ska läsa tabeller. Jag tror inte att det är finansministerns
            huvud ­ sakliga bekymmer, utan det består i att man inte på ett
            öppet och transpa ­ rent sätt redovisar vad regeringens politik
            har för effekter. Det borde rege ­ ringen göra så att det tydligt
            framgår av de tabeller som finns. Jag hänvisar till de uppgifter
            som har funnits i medierna och till att man valde att gå från
            att redovisa per hushåll till per individ. Sedan har man flyttat
            tabeller, tagit bort effekter och så vidare. Det föranledde att
            det blev den här typen av diskussion. Om regeringen väljer att
            vara öppen och transparent och inte politisera sina statsdokument
            kommer också den här typen av diskus ­ sioner att försvinna.
          </note>
          <note>
            Med det sagt har finansministern lämnat två väldigt positiva
            besked. Det ena beskedet – som skiljer sig från de besked som
            lämnades i den debattartikel som finansministern har skrivit –
            är att det är Alliansens budget som har halverat underskotten.
            Det är ett välkommet besked till sven ­ ska folket. Jag ser fram
            emot att finansministern fortsätter att upprepa det när hon talar
            om de halverade underskotten, att det är tack vare den budget
            som Alliansen drev igenom i denna kammare.
          </note>
          <note>
            Det andra mycket positiva beskedet från finansministern är att
            utgifts ­ taken gäller som de har beslutats också för 2017 och
            2018. Det ger stabili ­ tet för svensk ekonomi. Det skapar trygghet
            på marknader och det gör att man kan ha större tilltro till att
            svensk ekonomi ska återhämta sig på ett tryggt och hållbart sätt.
            Nu återstår det för finansministern att också leva upp till detta
            när Vänsterpartiet, Miljöpartiet och vänsterfalangen inom So ­
            cialdemokraterna ropar efter större utgifter.
          </note>
          <note>
            Det finns saker att ifrågasätta i det som finansministern säger.
            Vi har nu en kris, sa finansministern, så vi lånar 11 miljarder
            kronor. Underskotten kan stiga mer än vad vi hade förväntat oss.
            År 2008 var det en mycket större kris i ekonomiska, inte i humanitära,
            termer. Det skedde ett mycket stort fall på världsmarknaden. Då
            lånade givetvis alliansregeringen en del pengar eftersom man hade
            underskott i de offentliga finanserna. I början av 2006, 2007
            och 2008 hade Alliansen mycket stora överskott, som tillsammans
            med de överskott som regeringen Persson hade gjorde att vi kunde
            möta lågkonjunkturen och krisen på ett effektivt sätt.
          </note>
          <note>
            Nu anklagar finansministern den borgerliga regeringen för att
            ha bedrivit en aktiv finanspolitik under krisen för att stötta
            jobb och tillväxt. Nu är det en annan typ av kris, och då ska
            man självklart låna pengar. Den typen av politiserade resonemang
            gör givetvis att allmänheten tappar förtroendet för politiken,
            för politiker, för Finansdepartementet och för regeringen. Man
            politiserar ett resonemang så till den milda grad att ingen människa
            kan hålla det för troligt att det faktiskt är sant.
          </note>
          <note>
            Därför är min fråga till finansministern om hon utöver utgiftstaket
            kan göra en bedömning av när ekonomin kommer tillbaka till balans.
            Eller när kommer ekonomin tillbaka till överskott? Den typen av
            redovisning saknas hos finansministern, och det skapar otrygghet.
            Då hjälper det inte att några av Miljöpartiets mest kostnadsdrivande
            satsningar får vänta eller kanske till och med helt utebli. Det
            säkrar inte svensk motståndskraft.
          </note>
          <note>
            Vi vet att den amerikanska ekonomin går bra, men bara ungefär
            hälften så bra som den brukar göra i en återhämtningsfas. Kina
            anpassar sin tillväxt till väsentligt lägre tal. Vad det kan betyda
            för svenska företag, svensk export, världsmarknad, mineralmarknad,
            skogsindustri och bilindustri och annat är ännu oklart.
          </note>
          <note>
            Det finns starka skäl för att Sverige ska ha skyddsvallar i ekonomin.
            Vi i Sverige är skuldsatta, men omvärlden är än mer skuldsatt.
            Vi är ett exportberoende land, och finansministern redovisar inte
            hur våra skyddsvallar ska hålla till nästa gång.
          </note>
          <note type="speaker">
            Anf. 38 Finansminister MAGDALENA ANDERSSON (S):
          </note>
          <note>
            Herr talman! Niklas Wykmans främsta angrepp är nu vid vilken
            tidpunkt som Finansdepartementet kommer med nya prognoser. Vi
            kommer med nya prognoser precis vid samma tidpunkt som under den
            tid som Niklas Wykman jobbade på Finansdepartementet. Om Niklas
            Wykman inte har någon större invändning mot regeringens politik
            än när vi kommer med prognoser kan jag naturligtvis ta en diskussion
            med Moderaterna om vid vilka tidpunkter som det är lämpligt att
            lämna nya prognoser.
          </note>
          <note>
            Niklas Wykman påstår att jag har kritiserat den moderatledda
            regeringen för hur man agerade under finanskrisen. Det är inte
            korrekt. Jag har aldrig kritiserat Moderaterna för att man drev
            en expansiv finanspolitik under själva krisen. Min kritik har
            riktat sig mot att man fortsatte att genomföra stora skattesänkningar
            när konjunkturen vände uppåt i slutet av förra mandatperioden.
            Det var inte en väl avvägd politik, och det är många som har kritiserat
            Moderaterna för att man gjorde det.
          </note>
          <note>
            Man valde att i stället för att ta ansvar för de offentliga finanserna
            låna för att uppfylla sina vallöften och att skuldsätta hela svenska
            folket för att sänka skatten, särskilt för dem som tjänar allra
            mest. Det har jag kritiserat Moderaterna för, och det har också
            många andra gjort. Det är inte en väl avvägd politik att fortsätta
            att öka underskotten när konjunkturen vänder uppåt. Det är också
            det som är resultatet av åtta års alliansstyre.
          </note>
          <note>
            Underskotten fortsatte att öka varje år, och det är inte konstigt
            att de gjorde det under finanskrisen. Men att de fortsatte att
            öka och blev större 2014 än under själva finanskrisen går inte
            att försvara. Det är oansvarigt.
          </note>
          <note>
            Därför behövde politiken läggas om, och det gjorde vi när vi
            fick regeringsmakten. Då satte vi upp väldigt strama ramar. Med
            vår budget halverades underskotten, och eftersom den budgetmotion
            som Alliansen lade fram byggde på våra ramar så halverades också
            underskotten. Men i regeringens budget, som man utgick ifrån,
            hade underskottet halverats.
          </note>
          <note>
            Resultatet av den här regeringens politik är att statsfinanserna
            kommer att stärkas. Jag kommer att redovisa detta när jag gör
            en prognosföredragning, och det kommer inte att dröja länge. Då
            kommer man att få se hur vi ständigt stärker statsfinanserna.
            Men en sak är väldigt tydlig: Den oansvariga politik som fördes
            med ofinansierade reformer som ökar underskotten när det inte
            är krisläge, vare sig i ekonomin eller någon annan tillfällig
            kris som man inte kan påverka , som fördes när Niklas Wykman var
            på Finansdepartementet kommer den här regeringen aldrig att föra.
            Där kan Niklas Wykman känna sig väldigt trygg och lugn. Jag kommer
            inte att göra som Niklas Wykman .
          </note>
          <note type="speaker">
            Anf. 39 NIKLAS WYKMAN (M):
          </note>
          <note>
            Herr talman! Tack, finansministern, för ett engagerat inlägg!
          </note>
          <note>
            Som finansministern vet är det viktigt att under hela krisen
            och även i krisens efterdyningar vidta åtgärder för att undvika
            det som kallas persistenseffekter, det vill säga att arbetslösheten
            kommer att bita sig fast länge.
          </note>
          <note>
            Det fanns också en önskan från Europeiska gemenskapen att de
            länder som kunde skulle bedriva en expansiv politik för att lyfta
            hela EU-området ur den ekonomiska kris som fortfarande rådde och
            som i vissa länder fort ­ farande råder. Självklart ska Sverige
            vara en aktiv aktör i det internatio ­ nella arbetet. Det gagnar
            svenska jobb och svensk tillväxt på sikt.
          </note>
          <note>
            Jag tänkte inte vara polemisk. Jag tänkte ägna min sista minut
            åt att önska finansministern en riktigt god jul. Att vara finansminister
            är ett tufft och krävande jobb som förtjänar stor respekt av alla
            i den här kammaren och av hela svenska folket. Det är en institution
            som är mycket viktig för hela Sverige.
          </note>
          <note>
            Jag kanske inte håller med Magdalena Andersson om allt som hon
            säger. Jag ifrågasätter dock inte en enda av hennes ansträngningar
            för att Sverige ska fungera väl. Jag vill därför passa på att
            önska finansministern en riktigt god jul.
          </note>
          <note>
            Vi upplever en överflödstid kring jul, och vi och många andra
            länder har möjlighet att ta del av detta materiella överskott,
            överskott på mat och så vidare. Då kan man givetvis reflektera
            kring de människor som har väldigt lite. Många av dem har på sistone
            sökt sig till Sverige.
          </note>
          <note>
            Jag är väldigt glad över att ha en statsminister som tar den
            här situa ­ tionen på stort allvar. Jag hoppas att finansministern
            efter en skön ledighet återkommer med fler förslag och reformer
            som gör att de människor som nu har sökt sig från krig och elände
            åtminstone nästa jul ska kunna fira en riktigt god jul i världens
            bästa land, Sverige.
          </note>
          <note>
            Jag vill önska finansministern god jul och gott nytt år!
          </note>
          <note type="speaker">
            Anf. 40 Finansminister MAGDALENA ANDERSSON (S):
          </note>
          <note>
            Herr talman! Jag vill passa på att önska Niklas Wykman en god
            jul och ett gott nytt år. Jag vill också tacka Niklas Wykman för
            alla uppfriskande debatter vi har haft i den här kammaren. Det
            är bra att Moderaterna har kunnat samarbeta med regeringen om
            migrationsöverenskommelsen. I den delen av politiken gäller fortfarande
            handslaget, vilket jag tycker är väldigt bra. Även i fråga om
            den extra ändringsbudgeten gäller fortfarande det handslag vi
            tagit. Den typen av samarbeten uppskattar jag väldigt mycket,
            på samma sätt som jag naturligtvis uppskattar de här debatterna.
            Och precis som jag sa att jag lovar att skicka en tanke till Anette
            Åkesson under min ledighet lovar jag att också skicka en särskild
            tanke till Niklas Wykman vid lämpligt tillfälle under julledigheten
            .
          </note>
          <note>
            Överläggningen var härmed avslutad.
          </note>
          <note>
            § 13 Svar på interpellation 2015/16:246 om momsregler för flyktingboenden
          </note>
          <note type="speaker">
            Anf. 41 Finansminister MAGDALENA ANDERSSON (S):
          </note>
          <note>
            Herr talman! Gunilla Nordgren har frågat mig om jag är beredd
            att agera och verka för ett förtydligande angående uthyrning av
            flyktingboenden så att de ska anses som tillfälliga boenden med
            momsplikt och avdragsrätt för ingående moms. Gunilla Nordgren
            pekar exempelvis på en ändring i plan- och byggförordningen.
          </note>
          <note>
            Uthyrning av bostäder till flyktingar kan vara sådan korttidsuthyrning
            av boende i hotellverksamhet, eller liknande verksamhet, som är
            momspliktig och ger rätt till avdrag för moms. Vid stadigvarande
            uthyrning av sådana bostäder är uthyrningen momsfri och det saknas
            därför rätt till avdrag.
          </note>
          <note>
            Det är Skatteverkets och domstolarnas uppgift att tillämpa gällande
            lagstiftning och tolka praxis.
          </note>
          <note>
            En ändring av förutsättningarna för att ta ut moms ska ske i
            riksdagsbeslut genom en ändring av mervärdesskattelagen. Om det
            blir aktuellt med en ändring av regelverket återkommer regeringen
            med förslag.
          </note>
          <note type="speaker">
            Anf. 42 GUNILLA NORDGREN (M):
          </note>
          <note>
            Herr talman! Jag får väl tacka för interpellationssvaret, som
            jag dock inte är särskilt nöjd med, eftersom jag inte får något
            svar på frågan. Jag har tidigare ställt en skriftlig fråga och
            fått samma intetsägande svar.
          </note>
          <note>
            Bakgrunden till min fråga är en dom i Högsta förvaltningsdomstolen
            från oktober 2015 där det anges att ett boende för ensamkommande
            barn på HVB-hem med mera utgör stadigvarande bostad och därmed
            inte är berättigat till momsavdrag. Nu är oron stor ute i landet,
            och det kan inte ha gått finansministern förbi.
          </note>
          <note>
            I dagens läge är det stor brist på boenden för asylsökande. Migrationsverket
            söker med ljus och lykta efter nya boenden. Då är det väldigt
            olyckligt att sådana här tveksamheter om vad som ska anses vara
            stadigvarande bostäder ska fortsätta. Svenskt Näringsliv, Fastighetsägarna,
            Företagarna, Visita , SKL och Ekonomistyrningsverket har pekat
            på den här frågan.
          </note>
          <note>
            Allt fler privata företag som har stugbyar, vandrarhem, bed and
            breakfast med mera tvekar nu att lägga anbud. Det finns många
            företag som nu med anledning av Skatteverkets inställning riskerar
            retroaktiv återbetalning av moms.
          </note>
          <note>
            Uthyrning av vanliga bostäder är inte momspliktig. Det är riktigt.
            Fastighetsägaren får då inte heller dra av moms. Det är det så
            kallade avdragsförbudet, en ganska förlegad regel. Det problematiska
            är att Skatteverket har börjat tolka HVB-boenden och asylboenden
            som stadigvarande bostäder. Det är ett slags utvidgning av avdragsförbudet.
            En tolkning är att dessa människor inte har någon annan adress
            som de är skrivna på. Men i min tankevärld kan jag inte se ett
            asylboende som en stadigvarande bostad.
          </note>
          <note>
            Det har också förekommit olika besked från olika skattekontor
            ute i landet. Skatteverket har lovat att komma med ett ställningstagande,
            men det dröjer. I alla fall kunde jag inte se någonting på hemsidan
            alldeles nyss.
          </note>
          <note>
            I de föregående debatterna har det tagits upp att det är väldigt
            viktigt att man svarar på frågorna. Nu har finansministern en
            chans att ge mig ett svar i stället för att läsa upp hur man gör
            för att ändra mervärdesskattelagen. Regeringen får i så fall återkomma
            till riksdagen – se, det vet jag också. Det är inte det min fråga
            gäller.
          </note>
          <note>
            Nu hoppas jag att jag kan få ett svar i dag från finansministern
            om huruvida hon är beredd att verka för detta genom att komma
            med förtydliganden till Skatteverket och så vidare för att få
            bort den här tveksamheten.
          </note>
          <note type="speaker">
            Anf. 43 Finansminister MAGDALENA ANDERSSON (S):
          </note>
          <note>
            Herr talman! Jag önskar verkligen att det fanns ett enkelt svar
            på Gunilla Nordgrens fråga. I så fall skulle Gunilla Nordgren
            få det enkla svaret.
          </note>
          <note>
            Problemet är att det här inte är någon enkel fråga att lösa.
            Det är inte heller så att jag kan ge instruktioner till Skatteverket
            om hur de ska tolka lagstiftningen. Det vore att utöva ministerstyre,
            och någon av Gunilla Nordgrens partivänner skulle omedelbart KU-anmäla
            mig om jag gjorde på det sättet.
          </note>
          <note>
            Det ni gör i riksdagen är att stifta lagar. Sedan är det Skatteverket
            och domstolarna som tolkar de lagarna.
          </note>
          <note>
            Enligt momslagstiftningen är det så att en stadigvarande bostad
            inte är momspliktig, medan hotellverksamhet är momspliktig. Det
            är domstolar och Skatteverket som tolkar vad som är stadigvarande
            bostad och inte.
          </note>
          <note>
            Gunilla Nordgren hade en idé om att man skulle kunna ändra i
            plan- och byggförordningen för att där tydliggöra vad som är stadigvarande
            bostad och inte. Problemet är att lagen styr över förordningen.
            Det skulle alltså inte lösa det här problemet.
          </note>
          <note>
            Det som skulle kunna komma i fråga är att ändra i momslagstiftningen
            om vilka tjänster som ska omfattas av moms och vilka som inte
            ska omfattas av moms. Det skulle i så fall kunna innebära en förändring
            för alla som hyr sin bostad, för alla hyresgäster, för alla som
            hyr studentbostäder. Det skulle vara en väldigt omfattande förändring.
          </note>
          <note>
            Om Gunilla Nordgren tycker att hon inte får ett tydligt svar
            på frågan är problemet att det tyvärr inte finns något enkelt
            svar på frågan. Det hindrar inte att vi behöver titta vidare på
            den här frågan för att se om det går att göra någonting, men någon
            enkel förändring finns tyvärr inte.
          </note>
          <note type="speaker">
            Anf. 44 GUNILLA NORDGREN (M):
          </note>
          <note>
            Herr talman! Ekonomistyrningsverket har fått i uppdrag av regeringen
            att göra en rapport och utvärdering. De pekar på att även staten
            har problem med det här. Kriminalvården fick problem för att de
            skulle hyra ut en fängelseanstalt som asylboende och plötsligt
            då inte fick dra av momsen. SKL har pekat på denna fråga i sin
            32-punktslista, eller hur många de nu är, som vad jag sett senast
            uppdaterats den 10 december. Jag tror dessutom att SKL har skickat
            in en hemställan till regeringen nu i dagarna. Jag har dock inte
            hittat den någonstans.
          </note>
          <note>
            Det är oerhört viktigt att de här oklarheterna kommer upp. MSB
            och Migrationsverket har problem. Vem ska kompensera dem som riskerar
            att få betala tillbaka moms tio år bakåt i tiden? Det finns i
            min ända av landet exempel på verksamhet som varit hotellverksamhet
            hela tiden men som plötsligt blivit omvärderad av Skatteverket
            och därför eventuellt inte ger rätt att dra av moms.
          </note>
          <note>
            Det är inte fråga om att hyra ut vanliga bostäder, vilket momsavdragsregeln
            syftar på, utan vi pratar om asylboenden och HVB-boenden. Nu kommer
            man att kunna ha de stödboenden som vi fattade beslut om häromdagen.
            Då måste de här sakerna vara utredda. Nu när Migrationsverket
            har löpande upphandlingar vet inte vissa ägare av stugbyar och
            så vidare huruvida de ska få lov att dra av momsen. Migrationsverket
            utgår från 12 procents moms, men företagarna vet inte längre om
            de vågar ge anbud, för då riskerar de att inte få ihop det. Dessutom
            lär det inte bli billigare. Det fick vi höra om i morse.
          </note>
          <note>
            Jag tycker att det är olyckligt att man inte har tagit tag i
            detta tidigare. Olika intresseföreningar har drivit frågan i minst
            ett och ett halvt år, till exempel Visita , som hade en artikel
            häromdagen. Vi fick höra på Dagens Eko av kommunstyrelseordföranden
            i Gagnef att de inte fick dra av för ett HVB-boende, vilket tydligen
            kostar dem 2 miljoner som de hade kunnat lägga på boendet i stället.
          </note>
          <note>
            Det här är akut. Vi vet hur det ser ut ute i landet. SKL anser
            att man skulle kunna göra ett förtydligande. Jag tycker att regeringen
            har en chans att göra det snabbt. Sedan kan man se över momsskattelagen
            och ta det via riksdagen, vilket tar mer tid. Om det är möjligt
            att göra ett förtydligande tycker jag att man ska försöka göra
            det.
          </note>
          <note>
            Vad jag efterlyser är en vilja från regeringen. De svar jag fått
            på min skriftliga fråga och min interpellation har handlat om
            att detta ska beslutas i riksdagen och att man ska återkomma.
            Det är inte några svar som är till hjälp i en situation som vi
            vet är akut. Migrationsverket har jättestora problem, och så fastnar
            det i att Skatteverket plötsligt utvidgar avdragsförbudet och
            dessutom inte kommer loss med ett ställningstagande, vilket de
            har lovat att göra i december. Det skulle komma i dag, hette det,
            men nu verkar det inte komma före jul.
          </note>
          <note>
            Detta är oerhört viktigt. Det är därför jag undrar om finansministern
            är beredd att ta till alla olika medel – utan att göra sig skyldig
            till ministerstyre, naturligtvis – för att uppmärksamma denna
            oerhört viktiga fråga.
          </note>
          <note type="speaker">
            Anf. 45 Finansminister MAGDALENA ANDERSSON (S):
          </note>
          <note>
            Herr talman! Gunilla Nordgren har helt rätt i att det skapar
            problem och en osäkerhet för många av dem som skulle vilja upplåta
            platser och sängplatser till tillfälliga asylboenden eller långvariga
            asylboenden och boenden för till exempel ensamkommande barn. Det
            är väldigt olyckligt att oklarheten har uppstått och att den riskerar
            att potentiella boenden inte blir boenden, vilket är särskilt
            angeläget i den här situationen.
          </note>
          <note>
            Det är Skatteverket självt som bestämmer när det kommer med förtydliganden
            och riktlinjer. Det är ingenting som vi styr från Finansdepartementet.
            Det förslag SKL hade om att ändra förordning kommer tyvärr inte
            heller att lösa situationen eftersom lagen går före förordning.
            Det man då behöver göra är att titta på om man kan göra en förändring
            av lagen.
          </note>
          <note>
            Som Gunilla Nordgren vet är det ganska komplicerat, särskilt
            som jag t ror att varken 21 jag eller Gunilla Nordgren vill att
            alla som bor i en hyresrätt skulle riskera att få betala moms
            för hyresrätten. Det är problemet med lagstiftningen.
          </note>
          <note type="speaker">
            Anf. 46 GUNILLA NORDGREN (M):
          </note>
          <note>
            Herr talman! Jag är nöjd med att finansministern nu ger mig ett
            rakare svar än i svaren på den skriftliga frågan och frågan i
            interpellationen. Då är det i varje fall uppe på banan, kan man
            hoppas.
          </note>
          <note>
            Problemet är att Skatteverket har ändr at inställning. Dessutom
            ger de olika besked på olika skattekontor. Det kanske man skulle
            kunna tala med dem om. Bland annat tar de ibland hänsyn till mantalsskrivningsadress.
            Det säger sig väl självt att om man kommer hit som asylsökande
            eller som ensamkommande barn eller ungdom har man ingen mantalsskrivnings
            ­ adress i Sverige. Det är ganska så klart.
          </note>
          <note>
            Naturligtvis ska det inte gälla alla hyresrätter. Det torde bero
            på hur tydligt man skriver i lagstiftningen att det inte ska gälla
            hyresrätter. Man får väl peka ut asylboenden, HVB-boenden och
            stödboenden, som är den nya formen, och så vidare.
          </note>
          <note>
            Man kan inte straffa statliga myndigheter, kommuner och privata
            företagare som plötsligt inte vet i vilket landskap de lever.
            Ska de få avdrag för momsen eller inte? De kanske bygger om i
            sina anläggningar, stugbyar och annat, bygger ut tvättstugan eller
            vad det kan vara. Sedan vet de inte om de får lov att dra av momsen
            för den kostnaden. Det är helt otillfredsställande.
          </note>
          <note>
            Jag hoppas att finansministern håller ett stort öga på detta
            och börjar fundera på att göra snabba och tydliga förändringar
            så att det inte gäller hyresrätterna som sådana. I övrigt vill
            jag stämma in i att önska en god jul. Vi ses i januari för nya
            debatter.
          </note>
          <note type="speaker">
            Anf. 47 Finansminister MAGDALENA ANDERSSON (S):
          </note>
          <note>
            Herr talman! Jag vill önska Gunilla Nordgren en god jul och ett
            gott nytt år. Jag vill också tacka för att Gunilla Nordgren har
            tagit upp en angelägen fråga i interpellationsdebatten. Det är
            viktigt att vi riktar ljuset på den osäkerhet som finns.
          </note>
          <note>
            Jag tror att både jag och Gunilla Nordgren hoppas på att Skatteverket
            blir klart med sitt ställningstagande så att vi tydliggör situationen
            och vad som gäller för alla som nu funderar på om de kan upplåta
            sina fastigheter till asylboende eller boende för till exempel
            ensamkommande barn. Det vore naturligtvis väldigt bra.
          </note>
          <note>
            Vi kommer att titta på om det går att göra någonting i lagstiftningen.
            Men som jag påpekade är det komplicerat. Vi brukar i lagstiftning
            försöka att inte vara så specifika att vi radar upp exakt vilka
            boendeformer det ska gälla. Vi brukar försöka jobba med mer generell
            lagstiftning. Sedan är det upp till de rättstillämpande myndigheterna
            att bedöma det mer exakta innehållet i detta.
          </note>
          <note>
            Självklart kommer vi att titta på hur vi kan gå vidare med detta.
            Jag hoppas att det långt innan dess har klargjorts genom att Skatteverket
            blir klart med sitt ställningstagande.
          </note>
          <note>
            Överläggningen var härmed avslutad.
          </note>
          <note>
            § 14 Svar på interpellation 2015/16:250 om kustrobotsystem i
            behov av en kompetent radar
          </note>
          <note type="speaker">
            Anf. 48 Försvarsminister PETER HULTQVIST (S):
          </note>
          <note>
            Herr talman! Mikael Oscarsson har frågat mig hur jag resonerar
            i frågan om svensk kustrobot i enlighet med Försvarsberedningen.
            Mikael Oscarsson har även frågat mig om jag anser att det är rimligt
            att i dag utrangera ett befintligt radarsystem som i stället kan
            uppgraderas och användas till ett kustrobotsystem, vilket Försvarsberedningen
            uttryckt ett behov av.
          </note>
          <note>
            Det enskilt viktigaste under försvarsinriktningsperioden är att
            öka den operativa förmågan i krigsförbanden och att säkerställa
            den samlade förmågan i totalförsvaret. Det är av vikt att Försvarsmakten
            fokuserar på att bygga upp och materielförsörja de krigsförband
            som ingår i krigsorganisationen i dag. Detta är en prioritering
            som vi enats om i en bred politisk överenskommelse – en överenskommelse
            som även Kristdemokraterna har ställt sig bakom.
          </note>
          <note>
            Det är riksdagen och regeringen som beslutar om försvarsmaktsorganisationens
            övergripande utformning. Med detta som grund bestämmer Försvarsmakten
            den närmare utformningen av krigsförbanden för att kunna uppfylla
            statsmakternas krav på operativ militär förmåga.
          </note>
          <note>
            Försvarsmaktens försvarslogistikplan revideras årligen i mars
            månad varvid myndigheten genomför avvägningar avseende vilka materielsystem
            som ska vidmakthållas alternativt modifieras för att optimera
            krigsförbandens operativa förmåga. I detta ingår att ta ställning
            till om uppdateringar av system som inte är i bruk är viktigare
            än åtgärder på materielsystem som ingår i dagens krigsförband.
          </note>
          <note>
            Försvarsmaktens beslut att utrangera ett befintligt radarsystem
            är en del av den ständiga prioritering myndigheten genomför i
            verksamheten. Värt att notera i sammanhanget är att beslutet om
            totalavveckling genom försäljning av radarpatrullterrängbilen
            ArtE 740/T fattades den 29 november 2012 – det vill säga under
            föregående regerings mandatperiod. På grund av uthyrning av systemet
            fördröjdes avvecklingen, och den 29 maj 2015 upphävdes totalavvecklingsbeslutet
            i syfte att kunna fylla telekrigsbataljonens fordonsbehov.
          </note>
          <note>
            Jag som försvarsminister kan och ska inte styra myndigheten i
            enskilda ärenden. Jag har fullt förtroende för Försvarsmaktens
            prioriteringar, och vår gemensamma målsättning är att höja krigsförbandens
            operativa förmåga här och nu.
          </note>
          <note>
            Försvarsberedningens rapport, Försvaret av Sverige – s tarkare
            försvar för en osäker tid , ligger till grund för utvecklingen
            av Sveriges försvar. Jag har ingen annan åsikt än att Försvarsmakten
            bör analysera och pröva möjligheten att återinföra ett markbaserat
            kustrobotförband. Inom ramen för det ökade försvarsanslaget, fastställt
            genom en bred försvarspolitisk överenskommelse, finns dock inga
            ekonomiska medel avsatta för återinförandet av ett kustrobotförband.
          </note>
          <note>
            Det är viktigt att materielförsörjningen fokuserar på minskade
            kostnader och kortare leveranstid genom att så långt som möjligt
            använda och vidmakthålla befintlig materiel ingående i krigsorganisationen.
          </note>
          <note>
            När det gäller behovet av framtida materielsystem, efter försvarsbeslutsperioden,
            kommer en utredning att tillsättas för att se över Försvarsmaktens
            långsiktiga materielbehov. Materielutredningen ska vara klar 2018
            och utgör underlag för regeringens och Försvarsberedningens fortsatta
            arbete inför nästa försvarsinriktningsbeslut.
          </note>
          <note type="speaker">
            Anf. 49 MIKAEL OSCARSSON (KD):
          </note>
          <note>
            Fru talman! I juni i år beslutade riksdagen att höja försvarets
            förmåga. Det innebär att befintliga materiel ska behållas. I stället
            för att köpa nya dyra system ska man i första hand modernisera
            det man har. Det framgår också i ett regeringsbeslut från den
            25 juni.
          </note>
          <note>
            I Försvarsberedningens rapport säger vi att Försvarsmakten bör
            analysera och pröva möjligheten samt den operativa effekten av
            att ny sjömålsrobot blir tillgänglig som markbaserad förstärkning
            på Gotland i form av kustrobot.
          </note>
          <note>
            Jag har därför intresserat mig för ett system som betecknas ArtE
            740 som har kostat skattebetalarna 630 miljoner.
          </note>
          <note>
            Försvarsministern och jag hade en debatt om det här den 12 november.
            Då sas det att ett av de fem systemen är intakt och att fyra är
            urmonterade och ligger på lastpallar.
          </note>
          <note>
            Bakgrunden är att fyra radarstationer har varit uthyrda till
            Storbritannien och Australien, som har använt dem för att skydda
            sina trupper i Afghanistan. Till min kännedom har det kommit att
            de finns i ett varmgarage i örlogshamnen på Muskö.
          </note>
          <note>
            Försvarsministern sa då också att vi i stort sett bara fått tillbaka
            fordon med mast. Därför tänkte jag, fru talman, att jag skulle
            åka ut och titta på det här. Hur ser det ut egentligen? Det var
            ett väldigt intressant besök, som jag rekommenderar försvarsministern
            att göra.
          </note>
          <note>
            Det här är ett mycket kompetent system. När man öppnar pansardörren
            längst bak ser man att fordonet är fyllt av radarelektronik. Britterna
            har själva betalat en ombyggnad av kontrollrummet och graderat
            upp systemet till en modernare variant. All utrustning är fast
            monterad inne i vagnen. Vad som saknas för att köra igång radarsystemet
            i pansarfordonet är en radarantenn högst upp på fordonets mast.
            Den har britterna köpt och behållit för att använda själva. Enligt
            uppgift har det sagts att det skulle kosta runt 15 miljoner.
          </note>
          <note>
            Det sas också i debatten att det inte hade skett något underhåll
            på flera år. Men det fordon som jag fick tillfälle att åka runt
            i kan åka på motorvägar i 120. Det är följaktligen väldigt bra.
            Man kan flytta på dem och använda dem på olika sätt. Vi baserade
            det, när vi provade det där ute, på två minuter och kunde få upp
            antennen. Det sas då att inget underhåll hade skett på flera år,
            men det som jag tittade på hade bara gått 50 mil. Och det var
            besiktigat så sent som i januari 2014.
          </note>
          <note>
            I Arboga finns två liknande radarstationer som också har varit
            uthyrda till Australien. De levererades efter genomgång och tester,
            så att allt skulle vara i toppskick, så sent som den 25 september
            i år. Saab passade på att sätta på sina egna antenner, 3D-antenner,
            för att demonstrera att radarsystemet fungerar.
          </note>
          <note>
            Experten som fanns där ute, Magnus Aronsson på FMV, säger så
            här: Jag bedömer personligen att det krävs relativt små åtgärder
            för att återställa och utveckla systemets förmåga. Det blir billigare
            att bygga på det system vi har i stället för att köpa ett helt
            nytt radarsystem, vilket troligen blir mycket dyrare och tar flera
            år.
          </note>
          <note>
            Då kommer jag tillbaka till frågan. Försvarsministern säger att
            materielutredningen ska titta på det här. Är det inte rimligt
            att se till att det här inte avvecklas utan att man först tittar
            på om detta kan passa in i det system som vi vill ha i framtiden?
          </note>
          <note type="speaker">
            Anf. 50 Försvarsminister PETER HULTQVIST (S):
          </note>
          <note>
            Fru talman! Försvarsmakten har nu officiellt, på sin hemsida,
            gett sin bild av läget. Jag anser inte att jag har någon anledning
            att ifrågasätta den. Det man skriver är:
          </note>
          <note>
            ”Uppgifter i media gör gällande att Försvarsmakten vill skrota
            ett ’modernt’ radarsystem för 630 miljoner kronor.”
          </note>
          <note>
            Det är en sanning med modifikation.
          </note>
          <note>
            Man skriver vidare:
          </note>
          <note>
            ”Det mobila radarsystemet som kallas ArtE 740 togs fram för ledning
            av kustartilleri, men innan det blev driftsatt beslutade Sveriges
            riksdag att kustartilleriet skulle avvecklas. Försvarsmakten hade
            därför inget behov av radarstationerna och systemet infördes aldrig
            i förbandsstrukturen utan blev kvar i FMV:s vård.”
          </note>
          <note>
            Det här är alltså ett system som inte ingår i dagens krigsorganisation.
          </note>
          <note>
            Man skriver vidare:
          </note>
          <note>
            ”Det gjordes analyser och försök i syfte att hitta nya användningsområden,
            men det visade sig att nyttan inte motsvarade kostnaden och i
            november 2012 fattades beslut om totalavveckling. Men eftersom
            Storbritannien och Australien då hade leasat fyra radarsystem
            för insatsen i Afghanistan avvaktade FM med avvecklingen.
          </note>
          <note>
            Då det fanns ett avvecklingsbeslut fanns heller ingen anledning
            att installera svenska lednings- och sambandssystem eller att
            anskaffa radarantenner och identifieringsfunktion vid återlämnandet
            efter insatsen i Afghanistan. I maj 2015 upphävdes beslutet om
            total avveckling för att använda investeringen i fordonen i systemet
            – de tolv pansarbilarna har nu omfördelats till andra förband
            som behöver splitterskyddade fordon.
          </note>
          <note>
            I media har antytts att ArtE 740 skulle behövas på Gotland om
            Försvarsmakten, efter år 2020, eventuellt uppdras att återinföra
            ett kustrobotförband. Media har även hävdat att systemet blir
            lika modernt som luftvärnssystemet UndE 23 som används idag, bara
            man monterar en ny antenn. Detta är en alltför förenklad bild
            och de prisuppgifter på anskaffning av nya radarantenner som har
            florerat i media är inte korrekta. Kostnaden är betydligt högre.
          </note>
          <note>
            Radarmottagare och sändare i ArtE -systemet är i bra skick, men
            det är långt ifrån ett komplett system. För att kunna driftsättas
            och integreras i dagens förbandsstruktur eller i ett eventuellt
            nyutvecklat kustrobotförband i framtiden krävs att radarantenner,
            identifieringsfunktion samt lednings- och sambandssystem tillförs.
            Vidare krävs att personal avdelas, utbildas och övas. Modifieringen
            bedöms vara kostsam och kan inte rättfärdigas under nuvarande
            omständigheter. Utveckling, materielförsörjning och bemanning
            av dagens krigsförband är prioriterad framför modifiering av materiel
            som inte ingår i krigsorganisationen.
          </note>
          <note>
            För att summera är det Försvarsmaktens bedömning att kostnaden
            för att driftsätta systemet inte motsvarar den operativa nyttan.
            Den fasta sensorkedjan tillsammans med korvett typ Visby, luftvärnets
            UndE-23 och flygvapnets flygande radarstationer bedöms lösa det
            nuvarande behovet.”
          </note>
          <note>
            Det här är vad Försvarsmakten säger officiellt. Det finns på
            deras hemsida, så att man kan ta del av detta. När det gäller
            det konkreta innehållet ser jag ingen anledning att ifrågasätta
            substansen. Detta är väl i så fall en diskussion som Oscarsson
            får föra vidare med Försvarsmaktens representanter.
          </note>
          <note>
            När ArtE 740 återlämnades till Försvarsmakten var det utan antenn.
            Således var påståendet helt riktigt: Det var ett fordon med en
            mast men inte med en antenn som återlämnades.
          </note>
          <note>
            Antennen är en central del av radarsystemet, och en stor del
            av intelligensen sitter just i antennen. ArtE 740:s sambandssystem
            togs ur fordonen före uthyrningen, och det finns i dagsläget inget
            uppdaterat ledningssystem, ingen identifieringsfunktion eller
            något gränssnitt för att kunna a nvända ArtE 740 som måla nvisning
            för skjutande förband.
          </note>
          <note>
            Så är läget, som jag har uppfattat det. Det är väl där vi står
            nu. Och detta ingår inte i krigsorganisationen.
          </note>
          <note type="speaker">
            Anf. 51 MIKAEL OSCARSSON (KD):
          </note>
          <note>
            Fru talman! Det är faktiskt så att det som behövs är en antenn
            och sambandsutrustning. Jag noterar nu att försvarsministern inte
            längre är inne på det som han var sist. Då lät det nästan som
            att det var något slags skrot på pall. Men det är faktiskt ett
            mycket kompetent system.
          </note>
          <note>
            Sedan kan man påpeka att Försvarsmaktens beslut går stick i stäv
            med det behov av sensorer som Försvarsmakten har visat på i sin
            egen sensor ­ studie från 2014. Att Försvarsmakten fortfarande
            vill skrota det som man själv förklarar är helt nödvändigt i framtiden
            är någonting som i varje fall bör kunna diskuteras. Så kommer
            att ske. Försvarsutskottet har beslutat att ta in representanter
            från Försvarsmakten, FOI och FMV för att få informa ­ tion om
            det här och för att gå till botten med detta. Är det så att vi
            faktiskt kan använda det här systemet i framtiden?
          </note>
          <note>
            Försvarsministern säger att han inte ska eller kan styra myndigheten
            i enskilda ärenden. Det är naturligtvis så. Men faktum är att
            Försvarsmakten måste ha regeringens medgivande för alla materielinvesteringar
            som överstiger 200 miljoner kronor. Samtidigt måste man kunna
            diskutera om Försvarsmakten har fria händer att avveckla materiel
            som i dag skulle kosta närmare 1 miljard att nyanskaffa. Är det
            verkligen rimligt?
          </note>
          <note>
            Om det nu är fordon man behöver finns det förmodligen andra sätt
            att lösa det på än att skrota 740-systemet.
          </note>
          <note>
            Om man nu skrotar ArtE 740 och den kommande materielutredningen
            kommer fram till, som man gjorde i sensorstudien, att rörliga
            skyddande sensorer behövs kommer vi ännu en gång att konstatera
            att det blev fort och fel, i likhet med en hel del av de tidigare
            avvecklingsbesluten.
          </note>
          <note>
            Vad är då ArtE 740? Ja, det kan användas till generell sjöövervakning,
            under förutsättning att man implementerar ytkanal . Det kan användas
            till luftmål och länka luftmål – absolut. Kan det användas för
            att ge informa ­ tion till markstridsförband för luftlandsättningar
            och landsättningar? Ja, absolut, på samma sätt som UndE 23.
          </note>
          <note>
            Är det ett bra komplement och en reserv? Absolut! Det innebär
            förtätning av sensorkedjan, ersättning vid bortfall, riktade insatser
            – ett multikompetent system. Det är alltså viktigt för sjörobotsystemet
            som vi säger att vi vill ha i framtiden, men det är också någonting
            som kan användas allsidigt.
          </note>
          <note>
            Det har sagts lite föraktfullt att den här klarar 16 kilometer.
            Faktum är att i 3D-utförande på en Mod C-instrumenterad räckvidd
            handlar det om 120 kilometer och 20 000 meter upp i luften. Det
            här är ett system som har förmåga att titta på sjömål och flygplan
            och kan ge de underlag som man behöver.
          </note>
          <note>
            Detta är i grunden samma system som UndE 23, vilket är samma
            system som skyddade Obama när han var i Sverige. Det användes
            också under OS i London för att skydda.
          </note>
          <note>
            Jag vill återigen uppmana regeringen att göra halt här nu och
            vänta på materielutredningen innan vi slaktar ett system som med
            stor sannolikhet kommer att behövas i framtiden.
          </note>
          <note type="speaker">
            Anf. 52 Försvarsminister PETER HULTQVIST (S):
          </note>
          <note>
            Fru talman! Jag vet inte om Oscarsson har en framtida karriär
            som försäljare av artillerisystem framför sig. Han talar väldigt
            entusiast iskt om detta, och jag har ingen anledning att ifrågasätta
            engagemanget.
          </note>
          <note>
            Det jag läste upp tidigare om Försvarsmaktens syn på detta är
            ingenting jag behöver upprepa. Är det sedan så att försvarsutskottet
            vill gå djupare i frågan är det helt fritt fram. Det är inget
            jag har några synpunkter på eller över huvud taget i någon mening
            skulle försöka agera i. Det är bara att begära att Försvarsmakten
            och andra myndigheter kommer och redovisar sitt, och sedan får
            ni väl diskutera frågan då.
          </note>
          <note>
            Jag har redogjort för det förhållande som gäller för nuvarande
            prioriteringar. Jag vill dock bara understryka ytterligare att
            detta är ett system som inte ingår i krigsorganisationen. Ska
            man föra in ett sådant här system behöver alltså försvarslogistikplanen
            justeras. Då är det rätt stora belopp som måste omfördelas från
            andra planerade materielprojekt, för då kommer frågan upp vad
            det är man i så fall måste plocka bort, senarelägga eller omprioritera.
          </note>
          <note>
            Det här är alltså inte bara någon enkel operation, utan det har
            en effekt även i den delen. Man kan därför fråga sig vilka krigsförhand
            Försvarsmakten ska nedprioritera till förmån för det här ArtE
            740-systemet.
          </note>
          <note>
            Jag vill också markera att detta inte var någonting som ingick
            i den försvarspolitiska uppgörelse som riksdagen har ställt sig
            bakom. Det här är en ny fråga om ett system som inte ingår i nuvarande
            organisation, som i så fall kommer utifrån. Des sa saker ska man
            ha klara för sig när man bedömer ärendet så att inte entusiasmen
            gör att den typen av fakta försvinner ur resonemanget.
          </note>
          <note type="speaker">
            Anf. 53 MIKAEL OSCARSSON (KD):
          </note>
          <note>
            Fru talman! Jag tycker att man i politiken måste vara ärlig och
            kunna säga att ibland blir det inte rätt, för vi vet inte allt.
            När fakta kommer upp måste man kunna ta till sig det och göra
            en omprövning och se att det inte blev bra.
          </note>
          <note>
            Det var ju så, försvarsministern, att detta inte var uppe i Försvarsberedningen.
            Vi fick ingen information i förhandlingarna om att det här systemet
            skulle avvecklas eller inte kunde användas. Nu har det kommit
            upp på bordet, och nu ser vi också en allt tuffare miljö. Vi ser
            att vi behöver varje system vi kan tänka oss för att försvara
            Sveriges folk och ge trygghet. Då måste vi tänka till så att vi
            inte gör något dumt, som att vi om några år bestämmer oss för
            att ha ett kustrobotförband. Det första man behöver då är en sensor,
            och då har vi skrotat ett system som vi har lagt hundratals miljarder
            på.
          </note>
          <note>
            Det duger inte! Man måste ju vara så pass öppen för att ta in
            fakta. Det här är alltså ett system som Storbritannien och Australien
            var jättenöjda med i Afghanistan. Man satsade 1 miljard. Nu är
            det uppgraderat. Det behövs en 3D-antenn, och det behövs ett sambandssystem,
            men jämför man det med att börja om på ny kula blir ju det senare
            alternativet oändligt mycket dyrare.
          </note>
          <note>
            Jag tycker därför att det finns all anledning att vi tittar på
            det här, vilket också kommer att ske i försvarsutskottet. Min
            förhoppning är att vi kan göra halt med avvecklingen och se: Är
            det här någonting vi kan använda? Är det någonting som behövs
            för att få ett kustrobotsystem på plats om några år? Då ska vi
            inte avveckla det. Då ska vi använda skattepengarna på ett bra
            sätt och få ett tryggt och bättre Sverige.
          </note>
          <note type="speaker">
            Anf. 54 Försvarsminister PETER HULTQVIST (S):
          </note>
          <note>
            Fru talman! Jag tror inte att det är rimligt att påstå att det
            är någon som står här och är oärlig på något sätt. Det blir lite
            väl högstämt att börja med den typen av debatteknik.
          </note>
          <note>
            Jag har redovisat de fakta som föreligger, de prioriteringar
            som är gjorda och det som är grunden för Försvarsmaktens ställningstagande
            i det här sammanhanget. Då måste väl även Oscarsson fundera på
            hur öppen han är för att ta in fakta. Det gäller ju inte bara
            att se det man helst vill se utan även kanske se de svårigheter
            som finns.
          </note>
          <note>
            Jag kan bara säga att de här nytillverkade 3D-antennerna som
            fanns med var någonting som kunderna behöll efter att man avslutade
            leasingen, så bara det är en uppgift som man bör ha med sig inför
            fortsättningen.
          </note>
          <note>
            Det här systemet ingår inte i dagens krigsorganisation. Därför
            är det inte bara att säga att det är någonting som man enkelt
            kan föra in. Det är klart att det skulle ha effekter och leda
            till omprioritering. Det kostar pengar, och i så fall skulle det
            bli andra fordon och annat som måste bekostas för att klara ut
            det här exempelvis med telekrigsbataljonerna.
          </note>
          <note>
            Sedan måste man också se de kapaciteter som Försvarsmakten har
            i dag och som man anser fyller det här behovet. Det handlar bl
            and annat om k orvett typ Visby, det handlar om luftvärn UndE
            23 och det handlar om flygande radarstationer. Detta är vad man
            har bedömt löser det nuvarande behovet.
          </note>
          <note>
            Här någonstans står vi i dag. Processen får fortsätta i försvarsutskottet
            , så får vi väl se vad som kommer ut av det. Det finns också en
            möjlighet för Oscarsson att ta kontakt med Försvarsmakten centralt
            och fortsätta detta resonemang om intresse föreligger.
          </note>
          <note>
            Överläggningen var härmed avslutad.
          </note>
          <note>
            § 15 Svar på interpellation 2015/16:252 om försvarsmaktsresurser
            till polisen
          </note>
          <note type="speaker">
            Anf. 55 Försvarsminister PETER HULTQVIST (S):
          </note>
          <note>
            Fru talman! Mikael Oscarsson har frågat mig vad jag avser att
            göra för att skyndsamt ställa ändamålsenliga försvarsmaktsresurser
            tillgängliga för polisen.
          </note>
          <note>
            Av 22 § skyddslagen framgår att det är den som äger eller nyttjar
            ett skyddsobjekt som ansvarar för att objektet bevakas. Av 9 §
            skyddslagen följer att för bevakning av ett skyddsobjekt får polismän,
            militär personal eller annan särskilt utsedd personal anlitas.
            Den som bevakar ett skyddsobjekt och som inte är polisman benämns
            skyddsvakt. Vilka befogenheter en skyddsvakt har följer av 10
            – 17 §§ skyddslagen.
          </note>
          <note>
            Försvarsmakten sköter bevakningen av militära skyddsobjekt och,
            enligt särskilda bestämmelser, statschefens residens.
          </note>
          <note>
            Jag kan konstatera att det hittills inte har funnits behov i
            den rådande situationen att utnyttja Försvarsmaktens personal
            för bevakning av civila skyddsobjekt i större utsträckning än
            som sker.
          </note>
          <note>
            Det ska tilläggas att Försvarsmakten har möjlighet att lämna
            stöd till polisiär verksamhet i enlighet med lagen och förordningen
            om Försvars ­ maktens stöd till polisen vid terrorismbekämpning
            och förordningen om Försvarsmaktens stöd till civil verksamhet.
            I dessa författningar är det reg ­ lerat när polisen kan begära
            stöd från Försvarsmakten, under vilka förut ­ sättningar stöd
            ska respektive får lämnas samt på vilket sätt en framställ ­ ning
            om stöd ska ske.
          </note>
          <note type="speaker">
            Anf. 56 MIKAEL OSCARSSON (KD):
          </note>
          <note>
            Fru talman! Tack för svaret!
          </note>
          <note>
            Bakgrunden till min interpellation är att efter regeringens beslut
            att införa gränskontroller samt den höjda beredskapen är polisen
            hårt ansträngd. Det har framkommit på många olika sätt. Inrikesminister
            Ygeman har sagt att gränskontrollen utgör en betydande belastning
            på polisens resurser och att det finns en risk att annat polisiärt
            arbete kommer att bli lidande. Samtidigt är det viktigt att se
            över om det finns andra resurser som kan nyttjas i samhället för
            att hjälpa till i den uppkomna situationen.
          </note>
          <note>
            Jag har mycket kontakt med Försvarsmakten. Det vet jag att försvarsministern
            också har. Där råder en stor frustration, som jag är säker på
            att försvarsministern har känt av, bland anställda och i ledningen
            att de inte används i sådana här situationer.
          </note>
          <note>
            Vi befinner oss på Helgeandsholmen , och bakom oss finns slottet.
            Det har stått i många hundra år. Redan på slottet Tre kronors
            tid fanns högvakten. Faktum är att sedan Gustav Vasas tid har
            Försvarsmakten ställt upp med högvakten.
          </note>
          <note>
            I det läge som råder efter de förfärliga terrorhandlingarna den
            13 november i Frankrike, det förhöjda säkerhetsläget i riksdagen,
            beredskapen vid Rosenbad och runt de olika departementen är det
            lite märkligt att vi inte använder Försvarsmakten. Det finns heltidsanställda
            soldater som skulle kunna få ansvaret för att hjälpa till med
            bevakningen av till exempel riksdagen på Helgeandsholmen samt
            Rosenbad.
          </note>
          <note>
            Ibland har det sagts mig, fru talman, att det tragiska som hände
            i Ådalen spökar för Socialdemokraterna; polismakten får inte blandas
            ihop med Försvarsmakten. Men de händelserna skedde för länge sedan
            . De var förfärliga, m en nu finns det ingen anledning att tro
            att sådana problem skulle uppstå igen. Nu måste de resurser som
            finns nyttjas. Det är därför jag har skrivit interpellationen.
          </note>
          <note>
            Hur ser försvarsministern på denna fråga framöver? Vi närmar
            oss jul , och fridens högtid närmar sig. Samtidigt är det tyvärr
            ett dystert läge i världen och ett dystert säkerhetsläge i Europa,
            även i vår egen huvudstad. Vi kan påminna oss vad som hände på
            Drottninggatan för fem år sedan med en självmordsbombare. Tack
            och lov misslyckades han med vad han hade tänkt sig. Annars hade
            det blivit en krater i Stockholms innerstad.
          </note>
          <note>
            Vi ser ett ökat säkerhetshot. Kan försvarsministern tänka sig
            att använda Försvarsmakten så att soldater kan hjälpa till med
            bevakningen så att det inte bara är Säpo som får uppgiften? Då
            kan det bli en avlastning så att gemensamma resurser används på
            ett bättre sätt för att skapa trygghet.
          </note>
          <note type="speaker">
            Anf. 57 Försvarsminister PETER HULTQVIST (S):
          </note>
          <note>
            Fru talman! Jag måste förhålla mig till gällande lagstiftning.
            Jag tänker inte stå här och spekulera om eventuella scenarier
            när det ena eller det andra kan användas.
          </note>
          <note>
            Den förordning som gäller är Försvarsmaktens stöd till civil
            verksamhet. Den kallas stödförordningen . Försvarsmakten får efter
            begäran lämna stöd till statliga myndigheter samt kommuner. Stödförordningen
            gäller inte sådant stöd från försvarsmakt som regleras i särskild
            lag eller förordning. Exempel på sådana författningar är skyddslagen,
            lagen om skydd mot olyckor och författningarna om Försvarsmaktens
            stöd till polisen vid terrorismbekämpning. Stöd får lämnas endast
            om Försvarsmakten har lämpliga resurser för uppgiften och det
            inte hindrar den ordinarie verksamheten eller dess medverkan i
            räddningstjänst enligt lagen om skydd mot olyckor. Försvarsmakten
            får lämna stödet enligt förordningen , men det finns ingen skyldighet
            att göra det. Det är myndigheten själv som bestämmer om stöd ska
            lämnas enligt stödförordningen.
          </note>
          <note>
            När Försvarsmakten lämnar stöd får myndighetens personal inte
            användas i situationer där det finns risk för att den kan komma
            att bruka våld eller tvång mot enskilda. Det är fråga om bevakning
            av skyddsobjekt och medverkan i terroristbekämpning samt när det
            finns möjlighet för Försvarsmakten att ställa helikopterresurser
            till förfogande.
          </note>
          <note>
            I de här sammanhangen ska det komma en begäran från exempelvis
            Polismyndigheten. Vad jag har förstått av dagsläget har polisen
            inte gjort den typen av begäran. Det är polisen som ska göra bedömningen
            om polisen saknar tillgång till resurser av sådant särskilt slag
            som ett ingripande kräver. Det måste hanteras tillsammans med
            polisen, och sedan gäller det att det som ska genomföras stämmer
            överens med gällande lagstiftning. Jag har fullt förtroende för
            att myndigheterna har förmåga att hantera dessa frågor.
          </note>
          <note type="speaker">
            Anf. 58 MIKAEL OSCARSSON (KD):
          </note>
          <note>
            Fru talman! Tack, försvarsministern, för svaret!
          </note>
          <note>
            Ska jag tolka det som att om det läggs fram en sådan begäran
            kommer försvarsministern inte att motsätta sig den , utan han
            kan tänka sig att, för att avlasta Säpo, låta Försvarsmakten få
            ansvar för till exempel riksdagen och Rosenbad?
          </note>
          <note>
            Det är en sak om vi kan säga att det är fråga om något tillfälligt,
            men tyvärr är det här något som vi får vänja oss vid. Det kommer
            att bli fråga om gränskontroller vid landets gränser och olika
            typer av bevakning. Då går alla bevakningsresurser åt.
          </note>
          <note>
            Den socialdemokratiska kommunledningen i Märsta skrev nyligen
            ett brev till regeringen och framförde att man inte kan få tag
            på fler vakter på den privata marknaden. Kommunledningen lyfter
            fram beredskapspolisen. Det är en annan fråga som jag vill passa
            på att ta upp eftersom jag tycker att den ligger i linje med min
            interpellation. Hur ser försvarsministern på att återinföra beredskapspolisen?
            Den fanns under ett antal år och gjorde en viktig insats vid stormen
            Gudrun och efter 11 september. Beredskapspolisen är nedlagd, men
            registret finns kvar. Av de 1 500 är 750 lättillgängliga. En vecka
            skulle gå åt för en kurs, och sedan skulle de kunna användas igen
            för att avlasta vid gränskontroller.
          </note>
          <note>
            Polisen har sagt att man behöver anställa flera tusen nya poliser.
            Det behöver man säkert göra. De privata vaktbolagen suger in allt
            som finns. Nu får vi vända på stenarna och se om riksdagen och
            regeringen kan göra något för att samanvända resurserna som finns
            och som kan göra att vi står säkrare.
          </note>
          <note>
            Jag har särskilt pekat på Försvarsmakten för att hjälpa till
            med bevakningsuppdrag. Jag förstår att det finns en öppning hos
            försvarsministern. Det skulle också vara intressant att höra försvarsministerns
            syn på att återinföra beredskapspolisen som ett viktigt komplement
            för att avlasta i den situation som råder och som vi tyvärr, fru
            talman, kan förutse kommer att vara kvar under förmodligen hela
            nästa år och kanske kommande år. Det gäller att bygga ett stabilt
            system som är robust och klarar påfrestningar. Då måste vi samanvända
            de resurser som finns från statens sida.
          </note>
          <note type="speaker">
            Anf. 59 Försvarsminister PETER HULTQVIST (S):
          </note>
          <note>
            Fru talman! Det finns ingen anledning att hålla på och övertolka
            det jag säger, Oscarsson. Du söker så gärna dina öppningar och
            vrider och vänder på vad jag säger. Faktum är att jag bara har
            utgått från den lagstiftning som gäller. Jag har inte utlovat
            någonting mer än detta.
          </note>
          <note>
            Det jag har talat om är att de skyddsuppgifter lagstiftningen
            gör det möjligt för Försvarsmakten att genomföra ska genomföras.
            Man har möjlighet att delta i terroristbekämpning, och man har
            möjlighet att delta med helikopterförmåga.
          </note>
          <note>
            I lagstiftningen finns det också möjligheter att bistå det civila
            samhället. Det har Försvarsmakten gjort i samband med bränder,
            översvämningar och olika typer av olyckor och katastrofer. Det
            bygger på att myndigheten själv bestämmer om det här stödet och
            hur det ska lämnas enligt den stödförordning som gäller. Det här
            är saker som man inom gällande lagstiftning får hantera på myndighetsnivå.
            Det är det jag har gett besked om här. Det finns alltså ingen
            anledning att hålla på och tolka in vare sig det ena eller det
            andra. Jag har inte utlovat några lagändringar.
          </note>
          <note>
            När det gäller beredskapspolisen är naturligtvis det register
            som finns en resurs. Det här avskaffades av den förra regeringen,
            och Oscarsson var en av dem som ingick i det parlamentariska underlaget
            under den tiden.
          </note>
          <note>
            Det som nu sker är att man inom ramen för totalförsvarsplaneringen
            som vi startar får titta på även den här resursen och vad vi skulle
            kunna ha för nytta av den i framtiden. Men det finns inga pengar
            avsatta i det här läget, bör man också säga.
          </note>
          <note>
            Nu vill jag inte ha någon övertolkning av det här heller – att
            jag skulle ha utfäst något löfte eller öppnat för någonting. Jag
            har bara konstaterat att när det gäller beredskapspolisen är den
            uppförd på dagordningen igen, och det är någonting man får titta
            på i samband med hela totalförsvarsplaneringen. Men det är inte
            en process som jag vill föregå.
          </note>
          <note type="speaker">
            Anf. 60 MIKAEL OSCARSSON (KD):
          </note>
          <note>
            Fru talman! Det verkar som om försvarsministern inte tycker om
            att jag uppfattar att det finns en öppning. Då konstaterar vi
            det – vi tar till protokollet att han inte vill ha det på det
            viset.
          </note>
          <note>
            Jag tycker att det vore ganska naturligt att säga: Självklart,
            ledamoten Oscarsson, är det så att det här finns, och om det behövs
            vore det naturligt att vi använder det.
          </note>
          <note>
            Annars kan man ana någon sorts rädsla i botten. Jag vet inte
            hur man ska tolka det. Försvarsministern får en chans till att
            själv förklara det.
          </note>
          <note>
            Det är jätteviktigt med totalförsvaret. Där ska försvarsministern
            ha en eloge för det beslut som är fattat. Men då vore det naturligt
            att titta på beredskapspolisen.
          </note>
          <note>
            Det var ett misstag att avveckla den. Jag står inte här och säger
            att det var ett bra beslut. Det var ett misstag. Man sa att den
            inte hade använts på massor av år, men det var ett annat läge
            då.
          </note>
          <note>
            Återigen: Vi ser ett läge där hoten ökar, trycket på våra gränser
            är ytterligt hårt och vi använder polisen till bristningsgränsen.
            Då måste vi titta på hur vi kan samutnyttja.
          </note>
          <note>
            Vi hade en debatt här i riksdagen för ett par kvällar sedan.
            Då tog vi upp en annan del: helikoptrarna, som med tanke på erfarenheterna
            från branden i Västmanland inte heller används på ett optimalt
            sätt. Det här är jätteviktigt. Vi har begränsade resurser i det
            här konungariket. Vi måste titta på hur vi kan få dem att fungera
            på bästa sätt.
          </note>
          <note>
            Försvarsmakten har sedan Gustav Vasas tid hjälpt kungen med att
            bevaka slottet. Jag tycker att det finns all anledning att titta
            på hur vi på ett naturligt sätt kan koppla in Försvarsmakten för
            att när behov finns kunna använda den till att bevaka exempelvis
            Rosenbad och riksdagen.
          </note>
          <note>
            Med dessa ord önskar jag försvarsministern en god jul.
          </note>
          <note type="speaker">
            Anf. 61 Försvarsminister PETER HULTQVIST (S):
          </note>
          <note>
            Fru talman! När det gäller beredskapspolisen är det inte så att
            jag har nekat till att se över möjligheterna. Däremot har jag
            hänvisat till att det får ske inom ramen för det som man tittar
            på när det gäller totalförsvarsplaneringen. Därefter får man återkomma
            med eventuella besked och synpunkter.
          </note>
          <note>
            När det gäller att utnyttja Försvarsmaktens resurser bör man
            göra det inom ramen för den lagstiftning som gäller om skyddsobjekt
            och möjligheten att använda Försvarsmakten i terroristsammanhang
            och att använda helikopterresurs. Sedan har vi också den stödförordning
            som finns i förhållande till det civila samhället. Det är där
            vi kan titta på möjligheter att använda försvarsmakt. Men det
            bygger på ett reellt läge, och det bygger på begäran från exempelvis
            polisen när det gäller den här lagstiftningen. Det är myndigheterna
            som hanterar den typen av frågor. I dagsläget är det inte riksdagsfrågor
            utan myndighetsfrågor.
          </note>
          <note>
            Så ser läget ut, och då tycker jag att man ska använda de lagar
            och möjligheter som finns och att myndigheterna ska jobba vidare
            med den typen av ärenden.
          </note>
          <note>
            I övrigt får jag önska Oscarsson en god jul och ett gott nytt
            år.
          </note>
          <note>
            Överläggningen var härmed avslutad.
          </note>
          <note>
            § 16 Svar på interpellation 2015/16:255 om organisationskommitté
            för återupprättande av Totalförsvarets chefsnämnd
          </note>
          <note type="speaker">
            Anf. 62 Försvarsminister PETER HULTQVIST (S):
          </note>
          <note>
            Fru talman! Allan Widman har frågat mig vilka åtgärder jag är
            beredd att vidta för att en organisationskommitté ska tillsätt
            a s för återupprättande av Totalförsvarets chefsnämnd.
          </note>
          <note>
            I ljuset av det försämrade omvärldsläget och den ökade osäkerheten
            i närområdet är det prioriterat att få till stånd en modern och
            sammanhållen totalförsvarsplanering, vilket är syftet med de beslut
            regeringen fattade den 10 december 2015. Besluten omfattar bland
            annat uppdrag åt Försvarsmakten och Myndigheten för samhällsskydd
            och beredskap att senast den 10 juni 2016 till Regeringskansliet
            lämna förslag till en grundsyn för en sammanhängande planering
            för totalförsvaret.
          </note>
          <note>
            Förslaget till grundsyn ska omfatta en beskrivning av hur arbetet
            med en sammanhängande planering för totalförsvaret ska bedrivas
            och ska vara ett stöd för samtliga berörda myndigheters planeringsarbete.
            Vidare uppdras åt Försvarsmakten och MSB att redovisa samlade
            bedömningar av Försvarsmaktens behov av stöd från det civila försvaret
            vid ett väpnat angrepp samt de civila myndigheternas möjligheter
            att tillhandahålla stöd.
          </note>
          <note>
            Regeringens beslut den 10 december omfattar också närmare anvisningar
            för planeringen av det civila försvaret där samtliga berörda myndigheter
            åläggs att återuppta planeringen för sin beredskap inom ramen
            för det civila försvaret. Myndigheterna ska lämna en första redovisning
            av planeringsarbetet senast den 10 juni 2016, och därefter ska
            arbetet redovisas årligen i samband med årsredovisningen.
          </note>
          <note>
            Enligt anvisningar för Försvarsmaktens försvarsplanering ska
            Försvarsmakten med stöd av MSB ge de bevakningsansvariga myndigheterna
            tillgång till relevanta delar av planeringen avseende väpnat angrepp.
            Tidpunkt och form för detta ska medge att alla bevakningsansvariga
            myndigheter kan påbörja den sammanhängande planeringen för totalförsvaret
            tidigt under 2016.
          </note>
          <note>
            För att förbättra förutsättningarna för en samordnad och sammanhållen
            planering ska den samverkan som nu sker inom krisberedskapen också
            omfatta planeringen för det civila försvaret. I det arbetet har
            MSB en central roll. Myndigheten ska företräda det civila försvaret
            på central nivå i frågor som har betydelse för avvägningen mellan
            civila och militära behov av samhällets resurser om inte annat
            följer av särskilda föreskrifter.
          </note>
          <note>
            På statlig regional nivå är länsstyrelsen den högsta civila totalförsvars
            ­ myndigheten inom respektive län, och den ska verka för att största
            möjliga försvarseffekt uppnås. Länsstyrelsernas ansvar kräver
            en omfattande re ­ gional samverkan. Försvarsmakten inrättade
            den 1 januari 2013 fyra regio ­ nala staber för att bland annat
            utveckla sin förmåga att samverka med andra myndigheter. Dessa
            staber ska utveckla förmågan att hantera total ­ försvarsfrågor,
            vilket inkluderar att samverka med länsstyrelserna.
          </note>
          <note>
            Inom Regerin gskansliet inrättades 2008 ett k rishanteringsråd
            där kans ­ liet, berörda myndigheter och andra aktörer möts för
            samverkan och ömse ­ sidig orientering och för att kunna upprätthålla
            en god beredskap inför och under allvarliga händelser och kriser.
            Rådet sammanträder minst två gång ­ er per år för allmän orientering
            och kan sammankallas för informations ­ utbyte under allvarliga
            händelser och kriser. Krishanteringsrådet leds av inrikesministerns
            statssekreterare, och i rådet ingår normalt rikspolische ­ fen,
            säkerhetspolischefen, överbefälhavaren samt generaldirektörerna
            för Affärsverket svenska kraftnät, Myndigheten för samhällsskydd
            och bered ­ skap, Socialstyrelsen och Strålsäkerhetsmyndigheten.
            I rådet ingår även en landshövding som företräder länsstyrelserna.
            Vid behov kan andra leda ­ möter adjungeras.
          </note>
          <note>
            Regeringen avser att vid behov återkomma med ytterligare åtgärder
            och närmare anvisningar för en sammanhållen totalförsvarsplanering
            men ser för närvarande inget behov av att skapa en organisationskommitté
            för återupprättande av Totalförsvarets chefsnämnd.
          </note>
          <note type="speaker">
            Anf. 6 3 ALLAN WIDMAN (L):
          </note>
          <note>
            Fru talman! Tack, försvarsministern, för det utförliga svaret!
            Det var dessutom mycket tydligt; försvarsministern anser det inte
            vara aktuellt att återskapa Totalförsvarets chefsnämnd.
          </note>
          <note>
            Fru talman! Försvar är ofta ett mycket abstrakt begrepp. Det
            gäller inte minst när man kommer in på civilt försvar och totalförsvar.
            Här i kammaren ska det talade ordet gälla, och under mina 13 år
            i riksdagen har jag aldrig tidigare visat upp någon bild eller
            motsvarande, men den bild jag nu håller upp för kammaren visar
            hur det svenska totalförsvaret var uppbyggt, hur olika myndigheter
            var sammankopplade, år 1985.
          </note>
          <note>
            Vi kan konstatera att sedan 1985 har vårt samhälle blivit oändligt
            mycket mer komplext. Det handlar inte bara om globaliseringen
            och om outsourcing från det offentliga till olika privata företag,
            utan det handlar också om fler myndigheter och fler offentliga
            nivåer i vårt samhälle.
          </note>
          <note>
            Jag blev lite förvånad över att exposén över totalförsvaret,
            som regeringen beslutat om anvisningar för, inte innehåller det
            nationella säkerhetsråd som regeringen har tillskapat. Där sitter
            den i regeringen högst ansvarige för det militära försvaret och
            den högst ansvarige för det civila försvaret, inrikesminister
            Anders Ygeman .
          </note>
          <note>
            Jag har flera gånger påtalat att jag tycker att det är olyckligt
            att vi i ett läge när omvärldsutvecklingen snabbt försämras fattar
            beslut om att i regeringen skilja på ansvaret för civilt och militärt
            försvar. Det kommer inte att underlätta samordningen, och det
            kommer inte att underlätta återuppbyggnaden av ett totalförsvar
            i Sverige.
          </note>
          <note>
            Jag är också bekymrad över att den redovisning som försvarsministern
            gör är uppifrån och ned. Det är väldigt många uppdrag till underlydande
            myndigheter, vilka ska rapportera till regeringen, och sedan ska
            regeringen ge nya anvisningar på olika sätt.
          </note>
          <note>
            Fru talman! Jag tror att styrkan i den svenska konstitutionella
            modellen är att vi har självständiga , kompetenta myndigheter
            som leds av starka generaldirektörer. Om försvarsministern och
            regeringen tillämpar mer av uppdragstaktik, nämligen ger uppgifter
            till och överlåter på regionala, kommunala och statliga aktörer
            att agera, har man större förutsättningar att komma in i en mer
            positiv kontinuerlig spiral.
          </note>
          <note>
            Man kan fråga sig, när det finns ett sådant uppifrån-och-ned-system,
            en sådan pyramid, vad som händer om till exempel Rosenbad slås
            ut, om regeringen inte längre kan fungera och de som ska ansvara
            för det civila försvaret för första gången på egen hand måste
            lösa det.
          </note>
          <note>
            Jag tror inte att det finns en enhetlig modell för hur samordningen
            inom det svenska totalförsvaret ska gå till. Vi har vissa län
            som är skogslän, vi har andra län som är kärnkraftslän , och det
            kommer att krävas oändligt många olika lösningar. Om man, fru
            talman, bygger uppifrån och ned det svenska totalförsvaret och
            samordningen inom det är jag rädd för att det inte blir mycket
            till totalförsvar.
          </note>
          <note type="speaker">
            Anf. 64 Försvarsminister PETER HULTQVIST (S):
          </note>
          <note>
            Fru talman! Någonstans måste man börja. När det gäller totalförsvaret
            är det en förmåga med en rejäl förbättringspotential. Vi börjar
            från en låg nivå, vilket vi nog kan vara överens om. Det är fråga
            om många myndigheter, många verksamheter. Det rutmönster, kopplingsschema
            eller vad vi väljer att kalla det, som Allan Widman visade upp
            om läget 1985 visar hur komplext och omfattande det var – och
            kan bli i framtiden.
          </note>
          <note>
            Det handlar om kommuner, landsting och länsstyrelser, men det
            handlar också om enskilda företag, om olika näringsverksamheter.
            Det är hela bredden i samhället som ska utgöra s töd för ett militärt
            försvar men även kunna utföra uppgifter av ren krisberedskapskaraktär.
          </note>
          <note>
            Nu tar vi ett första steg. Vi har lagt ett direktiv om att det
            till juni nästa år ska presenteras en grundlinje gällande totalförsvarsplaneringen
            för att få igång det hela på ett sammanhållet sätt. Självfallet
            måste ett sådant arbete ske i samverkan med många olika aktörer.
            Det måste finnas centraliserade inslag i det, men det måste också
            finnas starkt decentraliserade inslag när det så att säga värker
            ut i full kraft.
          </note>
          <note>
            Jag tycker inte att det är rättvist att ge en bild av att regeringen
            har någon sorts tro på att det i varje detalj går att toppstyra
            det. Det vi nu gör är att först och främst få igång arbetet med
            en totalförsvarsplanering. Det har legat för fäfot under lång
            tid.
          </note>
          <note>
            Jag tror inte att det i praktiken kommer att bli en återgång
            till hur det en gång såg ut. Det är bra att ta del av historien,
            och det är bra att ta del av den typen av kartbilder som Allan
            presenterar, men jag tror att det kommer att se ut på ett annat
            sätt i framtiden. Därför måste vi bygga ett totalförsvar som svarar
            mot de krav och de hotbilder som finns i dag. Ytterst är det situationen
            med höjd beredskap och krig som måste vara måttstocken för de
            resultat som vi ska mäta mot.
          </note>
          <note>
            Jag är väl medveten om och har ett fullständigt öppet sinne för
            att det inte är en resa som är gjord på kort tid, utan det är
            ett uppbyggnadsarbete som kommer att ta tid. Det finns i dag inte
            heller resurser avsatta mer än till det inledande arbetet, som
            vi nu ska göra. Efter det får vi ta ställning till hur vi fortsätter
            uppbyggnadsarbetet. Det är en nödvändig uppgift, och den prioriterade
            uppgiften i det första skedet blir stödet till det militära försvaret.
          </note>
          <note>
            Man kan naturligtvis fördjupa sig i vem som ansvarar för vad
            och vilka departement som är delaktiga. Jag kan bara konstatera
            att i de planeringsdirektiv som regeringen gett är vi tydliga.
            Beredningsmässigt är det ett arbete som både Justitiedepartementet
            och Försvarsdepartementet deltagit i.
          </note>
          <note type="speaker">
            Anf. 65 ALLAN WIDMAN (L):
          </note>
          <note>
            Fru talman! Kanske blir det så att varken Peter Hultqvist eller
            undertecknad får vara med om ögonblicket då vi har återupprättat
            ett mer stabilt totalförsvar i det svenska samhället. Det är sannerligen
            en lång resa som återstår. Man skulle till och med kunna använda
            det för Försvarsberedningen kända uttrycket ”en mycket låg nivå”;
            det är från den vi nu bygger.
          </note>
          <note>
            Jag är tacksam att regeringen, efter att min interpellation lämnats
            in, fattade beslut om planering för ett totalförsvar.
          </note>
          <note>
            Försvarsministern hänvisar till det som kallas Krishanteringsrådet,
            som alliansregeringen inrättade 2008. Jag vill poängtera att det
            föreligger stora skillnader, även om det också finns en del likheter,
            mellan Totalförsvarets chefsnämnd å den ena sidan och Krishanteringsrådet
            å den andra. Krishanteringsrådet består av totalt nio ledamöter.
            Totalförsvarets chefsnämnd bestod av 21 generaldirektörer samt
            representanter för länsstyrelser och Försvarsmakten.
          </note>
          <note>
            Krishaneringsrådet är en del i Regeringskansliet och leds av
            en statssekreterare. Det är alltså en politiskt ledd verksamhet.
            Totalförsvarets chefsnämnd var på sin tid, fru talman, en helt
            självständig nämnd, bortkopplad från regering och andra myndigheter
            och med ett helt eget kansli.
          </note>
          <note>
            I Krishanteringsrådet sker det, enligt försvarsministern, en
            ömsesidig orientering. Jag föreställer mig att man då berättar
            om den verksamhet som pågår i de olika myndigheterna. I förordningen
            om Totalförsvarets chefsnämnd fanns det ett mycket tydligt fokus
            inte bara på att man skulle informera varandra utan även på att
            man skulle samordna sina verksamheter och försöka uppmärksamma
            de svårigheter vid gränsdragningar och i kontaktytor som fanns
            mellan de olika myndigheter som var involverade i totalförsvaret.
          </note>
          <note>
            Krishanteringsrådet sammanträder två gånger per år. Den stor
            a chefsnämnden sammanträdde var annan månad.
          </note>
          <note>
            Jag har fortfarande inte hört försvarsministern kommentera det
            nationella säkerhetsrådet. Det var ju ett grepp som regeringen
            tog för inte så länge sedan och som var nytt för svenska förhållanden.
            Där sitter inrikesministern och försvarsministern. Varför nämns
            inte detta som en del i samordningen av det totalförsvar vi nu
            ska skapa?
          </note>
          <note>
            Fru talman! I svaret uppehåller sig försvarsministern också vid
            att Försvarsmakten och MSB ska ge ingångsvärden från försvarsplaneringen
            till bevakningsmyndigheterna. Bevakningsmyndigheterna är också
            ett tämligen nytt begrepp i svensk lagstiftning. De representerades
            tidigare av vad vi kallade för FAM, funktionsansvariga myndigheter.
            De räknas upp i en bilaga till krisberedskapsförordningen. Det
            är väl bra att de som finns med i den bilagan, ca 50 myndigheter,
            får bli en del i uppbyggnaden av det nya totalförsvaret. Men på
            den listan saknas samtidigt viktiga myndigheter, nämligen Försvarets
            forskningsinstitut, Försvarshögskolan, Försvarets materielverk
            och till och med Fortifikationsverket. De ingår inte i systemet.
          </note>
          <note>
            Jag vet inte om detta är enkelt förbiseende av regeringen eller
            om det är med medvetenhet som man har utelämnat dessa för totalförsvaret
            mycket viktiga myndigheter.
          </note>
          <note type="speaker">
            Anf. 66 Försvarsminister PETER HULTQVIST (S):
          </note>
          <note>
            Fru talman! Nu börjar vi arbetet. Den första prioriteten är stödet
            till det militära försvaret.
          </note>
          <note>
            Jag vet inte om det viktigaste och m est prioriterade när man
            drar i gång detta och ska skapa de första skisserna på hur det
            hela skulle kunna se ut och utvecklas är att inrätta en chefsnämnd.
            I svaret säger jag att vi för närvarande inte kan se något behov
            av att skapa en organisationskommitté för upprättandet av detta.
            Det är den formulering som jag har gett.
          </note>
          <note>
            Hur det hela kommer att se ut i en framtid behöver jag inte peka
            ut nu eller säga med bestämdhet. Men vi har valt att inte fokusera
            på att nu inrätta nya kommittéer och olika grupper, utan vi har
            valt att fokusera på att skap a en inledande fas där vi får i
            gång jobbet med de inledande myndigheterna. Självklart kan detta
            successivt vidgas. Vi har heller inget slutdatum för arbetet med
            ett modernt totalförsvar.
          </note>
          <note>
            Detta är en verksamhet som inte har bedrivits på många år, och
            det är ett mödosamt och långsiktigt arbete att få detta till stånd.
            Det som nu inleds måste bedrivas i olika etapper.
          </note>
          <note>
            Regeringen håller öppet för att återkomma med närmare anvisningar
            och särskilda beslut allt efter hand som jobbet fortlöper. Jag
            har inte stängt några dörrar, men jag vill ha en ordentlig start
            på det, där man börjar med att skapa en plattform, så att inte
            alltihop försvinner in i ett uppdrag som sträcker sig så brett
            och har så många inblandade att vi tappar fart redan i inledningsskedet.
          </note>
          <note>
            Det mest realistiska i den situation vi har är att börja på det
            sätt vi nu har valt. Sedan får vi se framöver hur vi utvecklar
            arbetet.
          </note>
          <note>
            Självklar t ska det nationella säkerhetsrådet, som leds av statsministern,
            ha en roll och aktiveras i samband med alla typer av kriser som
            kan drabba Sverige. Det är också en verksamhet som redan pågår.
            Det är en befintlig, existerande enhet som kommer att verka, och
            den får också sättas in i den här typen av sammanhang och händelser.
          </note>
          <note type="speaker">
            Anf. 67 ALLAN WIDMAN (L):
          </note>
          <note>
            Fru talman! Nu blev jag hoppfull för ett kort ögonblick när försvarsministern
            nämnde det nationella säkerhetsrådet. Men sedan fyllde han i med
            att det ska samlas vid kriser.
          </note>
          <note>
            Att samla myndigheter och beslutsfattare när krisen väl har kommit
            är inte den absolut bästa vägen. Jag hade hoppats att det nationella
            säkerhetsrådet kontinuerligt uppmärksammade också totalförsvarsfrågor
            och på det sättet förberedde vårt samhälle för de påfrestningar
            som kan komma. Men så är uppenbarligen inte fallet.
          </note>
          <note>
            När det gäller de försvarsmyndigheter som i dag inte utgör bevakningsmyndigheter
            och därmed inte kommer att få ingångsvärden från försvarsplaneringen
            – Försvarets forskningsinstitut, Försvarshögskolan, FMV, Fortifikationsverket
            med flera – vill jag gärna ställa en rak fråga till försvarsministern:
            Kommer dessa att åtminstone innefattas i den planering som försvarsministern
            beskriver i sitt svar? Allt annat vore ju ologiskt.
          </note>
          <note>
            Jag lyssnade noga på hur försvarsministern väljer att formulera
            sig i fråga om ett återupprättande av totalförsvarets chefsnämnd.
            Han säger att den frågan just nu inte är aktuell. Mikael Oscarsson
            kanske inte fick så många öppningar i sina tidigare interpellationer,
            men jag uppfattar att det ändå finns en öppning från försvarsministern
            här. Allra sist, innan jag önskar god jul och gott nytt år, skulle
            jag därför vilja skicka med att det inte är så mycket förändringar
            man behöver vidta när det gäller Krishanteringsrådet för att det
            ska få den funktion som Totalförsvarets chefsnämnd en gång hade.
            Det handlar om att koppla loss det från den politiska styrningen,
            få större bredd bland dem som deltar i mötena och få dem att fokusera
            just på samordning av totalförsvaret.
          </note>
          <note>
            Fru talman! Tillåt mig att önska försvarsministern god jul och
            gott nytt år, och detsamma till fru talman nen !
          </note>
          <note type="speaker">
            Anf. 68 Försvarsminister PETER HULTQVIST (S):
          </note>
          <note>
            Fru talman! När det gäller det nationella säkerhetsrådet vill
            jag säga att det ena inte utesluter det andra. Det förs strategiska
            diskussioner, och det görs analyser. Kriser och aktuella händelser
            är också sådant som präglar arbetet.
          </note>
          <note>
            När det gäller de berörda myndigheterna vill jag säga att det
            är på detta sätt vi inleder nu. Vi ser detta som ett långsiktigt
            arbete som ska bedrivas i etapper. I takt med att jobbet utvecklas
            måste inte bara den här typen av myndigheter utan också det civila
            samhället på djupet och på bredden involveras. Annars bygger vi
            ju inget totalförsvar. Totalförsvar är en bred helhet och handlar
            ytterst om hela samhällets mobiliseringskraft.
          </note>
          <note>
            Nu gäller det att komma i gång, så att vi får en start på en
            verksamhet som antingen har legat för fäfot eller har pågått på
            en mycket låg nivå.
          </note>
          <note>
            Eftersom jag i mitt uppdrag har lärt mig att man måste vara oerhört
            noggrann med orden säger jag det jag sa tidigare: Det finns för
            närvarande inget behov. Det var så jag formulerade mig.
          </note>
          <note>
            Sedan får jag önska Allan Widman god jul och gott nytt år och
            tacka för hans engagemang i alla frågor som rör försvar och säkerhet.
            Jag vill också önska fru talmannen och presidiet god jul och gott
            nytt år.
          </note>
          <note>
            Överläggningen var härmed avslutad.
          </note>
          <note>
            § 17 Svar på interpellation 2015/16:239 om n yanlända och arbetsmarknaden
          </note>
          <note type="speaker">
            Anf. 69 Arbetsmarknadsminister YLVA JOHANSSON (S):
          </note>
          <note>
            Fru talman! Sofia Fölster har frågat mig vilka konkreta åtgärder
            jag och regeringen avser att vidta för att sänka trösklarna in
            på den svenska arbetsmarknaden, vilka konkreta åtgärder jag och
            regeringen avser att vidta för att Arbetsförmedlingen ska bli
            mer effektiv samt hur mycket jag och regeringen räknar med att
            jobbtillväxten kommer att dämpas till följd av regeringens skattehöjningar.
          </note>
          <note>
            Att varaktigt minska arbetslösheten och att öka sysselsättningen
            är en av regeringens viktigaste uppgifter. För att nå målsättningen
            görs investeringar i jobben genom regeringens jobbagenda , som
            består av tre delar: investeringar i bostäder, klim atomställning
            och infrastruktur, en aktiv närings- och innovationspolit ik för
            fler och växande företag samt investeringar i kompetens och matchning.
          </note>
          <note>
            För att korta tiden från nyanländas ankomst till arbete reformeras
            även arbetet för nyanländas etablering. I budgetpropositionen
            för 2016, som riksdagen nyligen beslutat om, föreslår regeringen
            ett antal investeringar som ska leda till en snabbare etablering
            på arbetsmarknaden, däribland förstärkta arbetsmarknadsinriktade
            insatser, validering och en rejäl höjning av ersättningen till
            kommunerna för flyktingmottagande. Regeringen är inställd på att
            det kommer att krävas ytterligare insatser för att skapa ett hållbart
            system för mottagande och mer effektiva insatser för snabb etablering
            på arbetsmarknaden.
          </note>
          <note>
            Skatteverket uppskattar att det för 2014 har betalats ut nästan
            17 miljarder kronor i ROT-avdrag. Samtidigt som kostnaderna för
            ROT-avdraget skenar råder det en akut bostadsbrist i kommunerna.
            Bostadsbristen i sig hämmar jobbtillväxten och försämrar nyanländas
            förutsättningar att etablera sig på arbetsmarknaden. Regeringen
            avser att begränsa nuvarande subvention av renovering samt om-
            och tillbyggnation och använda pengarna som frigörs för att bland
            annat öka byggandet av nya bostäder.
          </note>
          <note>
            Regeringen, Moderaterna, Centerpartiet, Liberalerna och Kristdemokraterna
            enades den 23 oktober om vissa insatser för att säkra förmågan
            i det svenska mottagandet av asylsökande och stärka etableringen
            av nyanlända. I överenskommelsen föreslås bland annat att RUT-avdraget
            ska omfatta också utökat trädgårdsarbete, flyttjänster och it-tjänster
            i hemmet.
          </note>
          <note>
            Arbetsförmedlingen har en central roll för att uppnå regeringens
            mål om en snabbare etablering av nyanlända på arbetsmarknaden.
            Myndigheten ska ha väl uppbyggda arbetsgivarkontakter och ge ett
            professionellt stöd till arbetsgivare som rekryterar. Alla arbetssökande
            oavsett yrkesbakgrund och utbildningsnivå ska ges stöd och vägledning
            i ett aktivt arbetssökande. Regeringen har inlett ett arbete med
            att förändra styrningen av Arbetsförmedlingen, som i flera avseenden
            har varit alltför detaljerad. En rad åtgärder har vidtagits för
            att möjliggöra en anpassning av politiken till arbetssökandes
            och arbetsgivares enskilda behov samt för att förbättra samverkan
            mellan Arbetsförmedlingen och andra aktörer. Utöver det arbete
            som regeringen har initierat har Arbetsförmedlingen inlett ett
            omfattande förnyelsearbete där arbetsgivararbetet är i fokus.
          </note>
          <note>
            Regeringen har fört samtal med arbetsmarknadens parter, Arbetsförmedlingen
            och andra berörda myndigheter om åtgärder för att skapa så kallade
            snabbspår in på arbetsmarknaden för nyanlända inom etablerings
            ­ uppdraget. Snabbspår för kockar och hälso- och sjukvårdsyrken
            har redan presenterats. Regeringen har även tagit initiativ till
            den så kallade 100-klubben, som är en satsning där näringsliv
            och statliga myndigheter erbjuder jobb och praktik för nyanlända.
          </note>
          <note>
            Som Sofia Fölster säkert redan känner till redogör regeringen
            i budgetpropositionen och vårpropositionen för den samlade bedömningen
            av hur regeringens reformer påverkar sysselsättningen och arbetslösheten.
            När det gäller effekter av olika reformförslag är det dock viktigt
            att påpeka att det råder stor osäkerhet om i vilken utsträckning
            och i vilken takt olika åtgärder påverkar sysselsättning och arbetslöshet.
            Regeringens reformer bedöms gradvis få genomslag på sysselsättning
            och arbetslöshet under prognosperioden. Sammantaget bedöms de
            åtgärder som föreslås i budgetpropositionen bidra till en lägre
            arbetslöshet och en högre sysselsättning de närmaste åren.
          </note>
          <note>
            Det bör även framhållas att vi upplever förändrade förutsättningar
            för arbetsmarknadspolitiken. Konjunkturen förbättras. Den totala
            arbetslöshe ­ ten liksom ungdomsarbetslösheten minskar kraftigt.
            Enligt senaste Arbetskraftsundersökningen har sysselsättningen
            sedan förra året ökat med 81 000, 40 000 färre är arbetslösa,
            och arbetslösheten har minskat med 0,8 procentenheter. Bland ungdomar
            har arbetslösheten minskat med 3,1 procentenheter. Antalet långtidsarbetslösa
            är 21 000 färre än för ett år sedan.
          </note>
          <note>
            Samtidigt förändras verkligheten just nu snabbt inför våra ögon.
            Sveriges befolkning kommer att växa betydligt snabbare än tidigare
            förväntat, och det stora antalet asylsökande kommer framöver att
            påverka både arbetskraften och arbetslösheten. På kort sikt innebär
            det utmaningar för Sverige, men på längre sikt innebär det möjligheter
            för Sverige.
          </note>
          <note>
            Sverige behöver fler jobb och fler som jobbar. Att lösa framtidens
            utmaningar görs inte med ytterligare kortsiktiga nedskärningar
            och skattesänkningar. Det görs genom investeringar och samarbete,
            och det är precis vad regeringen gör.
          </note>
          <note type="speaker">
            Anf. 70 SOFIA FÖLSTER (M):
          </note>
          <note>
            Fru talman! Jag vill börja med att tacka arbetsmarknadsministern
            för svaret.
          </note>
          <note>
            När jag läser svaret från regeringen och arbetsmarknadsministern
            får jag dock intrycket att regeringen är ganska nöjd och inte
            fullt inser vilka stora utmaningar vi nu står inför. Det är naturligtvis
            enkelt att luta sig tillbaka när konjunkturen vänder uppåt, särskilt
            om man regerar på någon annans budget. Men faktum är att trots
            att Anders Borg och Fredrik Reinfeldt har lotsat oss genom den
            värsta finanskrisen sedan 30-talet utan en skråma, vilket nu syns
            i statistiken när konjunkturen vänder uppåt, står vi inför omvälvande
            förändringarar på svensk arbetsmarknad, detta på grund av en mycket
            orolig omvärld. Det ska vi ta på största allvar.
          </note>
          <note>
            I år beräknas 160 000 människor söka asyl i Sverige. Förra året
            var det drygt hälften. Det är människor som inget hellre vill
            än att börja arbeta och skapa sig en egen försörjning. Trots det
            ser utsikterna för den här gruppen inte särskilt ljusa ut. Arbetslösheten
            är betydligt högr e i gruppen utrikes födda än i andra grupper,
            och den siffran ökar just nu. I dag tar det i genomsnitt sju år
            för hälften av de nyanlända att få sitt första jobb. Det är oroande
            siffror, särskilt när vi nu i antal välkomnar många fler människor
            till Sverige. Vissa pratar om höga kostnader för flyktingmottagandet
            i år. Men de kostnaderna är ju ingenting mot vad som händer om
            hundratusentals människor fastnar i bidragsberoende och utanförskap.
          </note>
          <note>
            Då är frågan: Vad gör arbetsmarknadsministern i ett krisläge
            när hundratusentals människor står på randen till utanförskap?
            I regeringens budget, som börjar gälla vid årsskiftet, är de största
            förändringarna från tidigare skattehöjningar på just jobb och
            företagande, detta för att bekosta en kraftig bidragsutbyggnad.
          </note>
          <note>
            Arbetsmarknadsministern nämner i sitt svar regeringens aktiva
            nä ­ ringspolitik. Men den aktiva näringspolitiken motsvarar bara
            2 procent av de 32 miljarder som regeringen samtidigt höjer skatterna
            på jobb och fö ­ retagande med. Regeringen försämrar ROT och höjer
            inkomstskatter och energiskatter. De som straffas allra hårdast
            är unga och äldre, som får ar ­ betsgivaravgifterna höjda. Men
            detta nämner inte arbetsmarknadsminis ­ tern.
          </note>
          <note>
            I stället lyfter hon bättre validering, utbyggt RUT-avdrag och
            extra stöd till kommunerna för flyktingmottagande. Det är visserligen
            viktiga insatser, men det är insatser som vi är överens om och
            har i vår överenskommelse. Även utbildningsplikt för nyanlända
            utan grundskolekompetens är vi överens om. Där väntar vi fortfarande
            på att regeringen ska komma till skott och presentera ett förslag
            för riksdagen på hur detta ska genomföras konkret.
          </note>
          <note>
            Vad vi dock inte är överens om är synen på arbete. Regeringen
            kan subventionera hur många praktikplatser som helst, men om inte
            trösklarna för att få ett riktigt jobb sänks bryts inte utanförskapet.
          </note>
          <note>
            Jag vill därför fråga arbetsmarknadsministern: När kommer regeringen
            att presentera ett konkret förslag för riksdagen om utbildningsplikt
            för nyanlända i enlighet med den migrationsöverenskommelse som
            vi har? Tycker regeringen verkligen att de åtgärder som har presenterats
            hittills räcker, när siffrorna för arbetslösheten bland utrikes
            födda ökar? Hur ska företagare ha råd att anställa fler när kostnaderna
            för att anställa höjs av regeringen från och med nästa år?
          </note>
          <note type="speaker">
            Anf. 71 Arbetsmarknadsminister YLVA JOHANSSON (S):
          </note>
          <note>
            Fru talman! Jag är absolut inte nöjd, Sofia Fölster – tvärtom.
            Vi står inför mycket stora utmaningar. Som jag också sa i mitt
            svar är det regeringens bedömning att vi kommer att behöva göra
            mycket mer. Den budget som riksdagen just har beslutat om lades
            fram innan vi såg den stora ökningen av asylsökande till Sverige.
            Självklart kommer det att behöva vidtas många ytterligare åtgärder.
          </note>
          <note>
            Jag delar den uppfattning som Sofia Fölster för fram att människor
            som kommer hit inte vill något hellre än att komma i arbete så
            snart som möjligt och kunna försörja sig själva. Det gäller att
            hjälpa dem att kunna göra det.
          </note>
          <note>
            Nu har vi ett läge på arbetsmarknaden där vi har stark efterfrågan
            på arbetskraft. Vi har aldrig någonsin i Sverige haft så många
            lediga jobb som vi har i dag. Det är naturligtvis en möjlighet
            för att se till att de många människor som har kompetenser som
            efterfrågas på svensk arbetsmarknad får utnyttja sina kompetenser
            och komma in i arbete. Där spelar snabbspåren en mycket viktig
            roll. Genom dem kan vi hitta väsentligt snabbare vägar in för
            dem som har med sig kompetens eller utbildning som efterfrågas
            på arbetsmarknaden. Det kommer att betyda mycket också för tillväxten
            av nya jobb. När lediga jobb inte kan tillsättas inom rimlig tid
            hämmar det tillväxten av nya jobb.
          </note>
          <note>
            Det kommer att behöva presenteras fler åtgärder, och regeringen
            återkommer till det.
          </note>
          <note>
            När det gäller förslagen som fanns i den överenskommelse som
            träffades mellan regeringen och fyra oppositionspartier finns
            det en grupp som följer det arbetet. Vi presenterar förslagen
            löpande, allteftersom de blir färdiga. Det finns god insyn också
            för Moderaterna i det arbetet.
          </note>
          <note>
            Fru talman! Jag tror att vi delar ambitionen om vad som ska göras,
            och jag är övertygad om att vi kommer att behöva breda uppgörelser
            för många av de utmaningar som Sverige står inför, när många nyanlända
            ska etableras i samhället.
          </note>
          <note>
            Men det är ändå, fru talman, ett problem med Moderaternas olyckliga
            fixering vid skattepolitiken. Det tenderar att bli ett likhetstecken
            mellan skattepolitik och politik.
          </note>
          <note>
            Skatter är viktiga. De påverkar drivkrafter och är viktiga för
            finansieringen. Utformningen av skattepolitiken är en viktig pusselbit.
            Men det är inte den enda pusselbiten. Mycket annat är också viktigt
            för att vi ska kunna få en bra jobbtillväxt och för att fler människor
            ska kunna komma i arbete.
          </note>
          <note>
            Det som vi nu gör inom näringspolitiken är viktigt. Det handlar
            till exempel om en ny exportstrategi och om att underlätta för
            fler företag att exportera. Det handlar också om innovationer,
            nya sätt att göra upphan dlingar, forskning och samarbete.
          </note>
          <note>
            När det gäller möjligheterna inom arbetsmarknadspolitiken är
            det viktigaste instrumentet inte nya åtgärder. Det viktigaste
            instrumentet är att avreglera Arbetsförmedlingen och arbetsmarknadspolitiken,
            så att man kan jobba mer flexibelt. Det är en olycklig detaljstyrning
            som har gjort att vi har fått alldeles för låg effekt av arbetsmarknadspolitiken
            jämfört med vad som skulle vara möjligt.
          </note>
          <note>
            Några av de viktiga delar som regeringen arbetar med är avregleringen
            av arbetsmarknadspolitiken, större flexibilitet för Arbetsförmedlingen
            och mer samarbete, till exempel med arbetsmarknadens parter, med
            arbetsgivarna och med kommunerna. Arbetsförmedlingen kan inte
            ensam lösa detta. Man behöver partnerskapet. Därför är det så
            viktigt med det fokus på arbetsgivarnas behov som Arbetsförmedlingen
            nu har. Det är till syvende och sist en arbetsgivare som ska anställa.
            Då är det viktigt att man kan möta arbetsgivarens behov.
          </note>
          <note type="speaker">
            Anf. 72 SOFIA FÖLSTER (M):
          </note>
          <note>
            Fru talman! Arbetsmarknadsministern kallar det för fixering vid
            skattepolitiken. Jag kallar det för en av de största skattechocker
            som vi har sett i modern tid i ett läge när det är oerhört olyckligt
            och många människor skulle behöva få ett jobb och jobben skulle
            behöva växa till.
          </note>
          <note>
            Regeringens ekonomiska politik bedöms varaktigt minska anta let
            sysselsatta med 0,3 procent eller 15 000–20 000 personer. Så skrev
            Konjunkturinstitutet i somras. Det är bara en av flera ekonomiska
            experter som har dömt ut regeringens jobbpolitik. Och det gjordes
            innan det visade sig att vi kommer att ha betydligt större utmaningar
            på svensk arbetsmarknad med ett nytt utanförskap än vad någon
            av oss tidigare hade trott.
          </note>
          <note>
            Visst går det, som sagt, att luta sig tillbaka mot konjunktursvängningar.
            Men när så många människor riskerar ett långvarigt utanförskap
            håller det inte att samtidigt föra en politik som motverkar den
            positiva ekonomiska utvecklingen och till och med kanske hämmar
            tillväxten av nya arbeten. Detta gäller särskilt när principen
            om krona för krona nu är kastad över bord och den ekonomiska stabiliteten
            inte längre kan tas för given.
          </note>
          <note>
            Jag skulle därför vilja återkomma till regeringens jobbsatsningar
            som arbetsmarknadsministern nämnde i sitt svar och även i sitt
            senare inlägg. Regeringen talar ofta varmt om subventioner av
            praktik och traineeplatser. I valrörelsen hörde vi att 32 000
            unga skulle få en traineeplats. Sedan drogs detta löfte tillbaka.
            Därefter lovade regeringen att unga skulle få utbildningskontrakt
            för att komma i arbete. Trots att 380 miljoner nu har lagts på
            detta projekt har det visat sig att bara 147 unga har fått ett
            sådant utbildningskontrakt. Det är alltså mindre än 3 promille
            av de unga som i dag står utanför arbetsmarknaden och söker arbete.
          </note>
          <note>
            Ytterligare en hörnsten i jobbpolitiken är Arbetsförmedlingen,
            som vi har talat om. Det är Arbetsförmedlingen som nu har till
            uppgift att lotsa nyanlända in i arbete. Trots det visar Arbetsförmedlingens
            egna siffror att endast 5 procent av de nyanlända som har deltagit
            i Arbetsförmedlingens etableringsprogram har ett arbete efter
            avslutad utbildning.
          </note>
          <note>
            Detta är inte första gången som Arbetsförmedlingens ineffektivitet
            uppdagas. Arbetsförmedlingen har i dag lägst förtroende av samtliga
            myndigheter i Sverige, detta trots att Arbetsförmedlingen har
            en budget som är betydligt större än hela Försvarsmaktens.
          </note>
          <note>
            160 000 nyanlända kommer, som sagt, till Sverige i år. Om vi
            inte snabbt sänker trösklarna in på arbetsmarknaden riskerar dessa
            människor att fastna i ett långvarigt utanförskap. Då har vi inte
            råd att slösa pengar på ineffektiva subventioner eller åtgärder.
            Vi har inte heller råd att riskera vår konkurrenskraft och försvåra
            för dem som nu skapar nya jobb i Sverige.
          </note>
          <note>
            Jag vill därför återigen fråga arbetsmarknadsministern följande:
            Är regeringen nöjd med att bara 147 unga har tecknat utbildningskontrakt?
            Är regeringen nöjd med att Arbetsförmedlingen inte lyckas få fler
            nyanlända i arbete? Om regeringen inte är det skulle jag vilja
            att ministern konkret utvecklar ytterligare vad regeringen avser
            att göra för att Arbetsförmed ­ lingen ska bli mer effektiv. På
            vilket sätt blir det enklare för nyanlända att få jobb när trösklarna
            till arbetsmarknaden höjs och när det blir betydligt dyrare att
            anställa?
          </note>
          <note type="speaker">
            Anf. 73 Arbetsmarknadsminister YLVA JOHANSSON (S):
          </note>
          <note>
            Fru talman! Sofia Fölster säger att jobben skulle behöva växa
            till. Ja, det är precis det som sker. Vi har en oerhört stark
            jobbtillväxt just nu. Det är mycket glädjande. Det gör också att
            arbetslösheten nu sjunker mycket snabbt. Den sjunker särskilt
            snabbt för ungdomar, vilket är mycket glädjande eftersom det sker
            från en hög nivå. Det gör också att behovet av subventioner minsk
            ar, vilket jag tycker är bra. Om fler kan få ett arbete utan subventioner
            eller utan arbetsmarknadspolitiska åtgärder är det naturligtvis
            en framgång. Som arbetsmarknadsminister vill jag inte ha så många
            människor som möjligt i arbetsmarknadspolitiska åtgärder. Jag
            vill ha så många människor som möjligt i arbete.
          </note>
          <note>
            Det finns individer som kommer att behöva särskilt stöd, och
            då behöver vi ha en bra arbetsmarknadspolitik. Men det är förstås
            inget egenvärde i att ungdomar som kan få jobb ändå ska vara i
            en arbetsmarknadspolitisk åtgärd. Det är arbete som är målet,
            och just nu går det mycket bra. Men det sätter också fokus på
            att man måste satsa oerhört mycket mer på utbildning och på matchning
            än vad man har gjort tidigare.
          </note>
          <note>
            Sofia Fölster kritiserar den politik som fördes av den gamla
            regeringen. Jag delar den uppfattningen . Det var olyckligt med
            styrningen av Arbetsförmedlingen på ett så detaljerat sätt och
            med ett felaktigt fokus, vilket också gjorde att det redan låga
            förtroendet för Arbetsförmedlingen sjönk ytterligare. Det var
            också exceptionella kriser inom Arbetsförmedlingen, då styrelsen
            förklarade att den inte hade förtroende för generaldirektören.
            Det var ett exceptionellt krisläge i en helt central myndighet.
            Detta håller vi nu på att få ordning på.
          </note>
          <note>
            Jag delar också kritiken när det gäller etableringsuppdraget.
            De som kommer till Sverige har helt olika förutsättningar, på
            samma sätt som vi som redan finns här har olika förutsättningar.
            En del har ingen utbildning alls. De har kanske aldrig lönearbetat.
            Andra har hög utbildning och har haft en stark ställning på arbetsmarknaden
            i sitt gamla hemland och borde kunna få det också i Sverige. De
            har helt olika behov och måste alltså bemötas olika.
          </note>
          <note>
            Det var mycket olyckligt att man hade åtgärden med etableringslotsar.
            Det var samma insats för alla oavsett förutsättningar. Det är
            bra att vi nu har kunnat avskaffa denna insats och i stället kan
            göra mer flexibla satsningar och möta individer på olika sätt.
          </note>
          <note>
            Som jag sa ti digare kommer vi att behöva mer av den varan. Jag
            tror inte att det som vi har gjort hittills kommer att räcka,
            men vi är på rätt väg. Nu möter vi nämligen utbildade läkare så
            att de snabbt kan komma in och jobba som läkare. Vi möter kockar
            så att de snabbt kan komma i arbete, kanske redan utan att de
            kan svenska. Arbetsgivarna säger att det inte är nödvändigt att
            kunna svenska för att arbeta i kök. Det duger bra med engelska.
            Vi jobbar också med sna bbspår inom en lång rad yrken: slaktare,
            elektriker, lärare, ingenjörer. Detta kommer att underlätta för
            många.
          </note>
          <note>
            Men vi behöver också vägar in för dem som inte har med sig en
            sådan efterfrågad kompetens eller utbildningsnivå. Där finns nu
            förslag om förstärkta insatser när det gäller utbildning och större
            flexibilitet. Men jag tror också att vi kommer att behöva återkomma
            med fler förslag.
          </note>
          <note type="speaker">
            Anf. 74 SOFIA FÖLSTER (M):
          </note>
          <note>
            Fru talman! Arbetsmarknadsministern säger att vi har en god jobbtillväxt.
            Trots det ökar arbetslösheten i gruppen utrikes födda. Visst finns
            det en hel del åtgärder när det gäller utbildning och validering
            som vi är helt överens om. Men det finns andra frågor där vi har
            helt skilda uppfattningar. Det gäller synen på arbete och hur
            jobb skapas.
          </note>
          <note>
            Jag tror inte att politiker kan skapa jobb genom att knäppa med
            fingrarna. Jag tror inte heller att regeringen kan trolla fram
            fler arbeten ur byrålådan genom subventionerade satsningar och
            genom subventionerad praktik. Jobb skapas av företag. Det är bara
            när ekonomin växer och det är lönsamt att driva företag i Sverige
            som fler har råd att anställa. Det är bara när restaurangen, städfirman
            eller biluthyrningsföretaget får förutsättning ­ ar att expandera
            som fler människor kan få sitt första jobb.
          </note>
          <note>
            I år kommer 160 000 nyanlända till Sverige. Även om dessa människor
            har rest runt halva jordklotet är deras utsikter att få jobb oerhört
            dåliga. De hindras av språk, utbildningskrav och pappersvändare
            i de insatser där många av dem fastnar.
          </note>
          <note>
            Egen försörjning innebär inte bara självständighet för en människ
            a utan också en möjlighet att bidra till samhället och göra rätt
            för sig.
          </note>
          <note>
            Nu behövs en jobbpolitik som tydligt sänker trösklarna för nyanlända
            att komma in på arbetsmarknaden. Då är det helt oacceptabelt att
            regeringen kraftigt höjer skatter på jobb och arbetar för högre
            bidrag. Det är min förhoppning att regeringen nu tänker om. Det
            behövs om vi ska klara utmaningarna med flyktingkrisen på sikt.
          </note>
          <note>
            Med detta vill jag tacka för en bra debatt och önska både ministern
            och presidiet en god jul.
          </note>
          <note type="speaker">
            Anf. 75 Arbetsmarknadsminister YLVA JOHANSSON (S):
          </note>
          <note>
            Fru talman! Nu säger Moderaterna att man välkomnar utbildning
            och validering. Det är ju bra, men när man själv hade ansvar för
            arbetsmarknadspolitiken gjorde man nedskärningar på just utbildning
            och validering. Nu säger man att man välkomnar en avreglering
            av Arbetsförmedlingen, men när man själv hade ansvaret införde
            man en detaljerad styrning av Arbetsförmedlingen.
          </note>
          <note>
            Nu pratar man inte längre om den sänkta arbetsgivaravgiften för
            ungdomar – man har lämnat sitt gamla förslag – men när regeringen
            kom med förslaget att man skulle lämna denna ineffektiva och mycket
            dyra åtgärd, som inte har fungerat, varnade man för att ungdomsarbetslösheten
            skulle öka. Tvärtom ser vi nu att ungdomsarbetslösheten faktiskt
            sjunker, och det oerhört kraftfullt.
          </note>
          <note>
            Det vore alltså bra om Moderaterna anpassade sin retorik och
            politik till verkligheten. Det var synd att man inte visade en
            större lyhördhet för verkligheten när man hade möjligheten i regeringsställning.
          </note>
          <note>
            Fru talman! Jag tar ändå fasta på Sofia Fölsters goda vilja och
            hennes insikt att det kommer att behövas många nya insatser för
            att vi ska klara den stora möjligheten – men också stora utmaningen
            – med många nyanlända här i Sverige. Jag ser fram emot att kunna
            samarbeta brett i de här frågorna framöver, och jag hoppas kunna
            göra det även med Moderaterna.
          </note>
          <note>
            Jag vill tacka för debatten och också önska såväl Sofia Fölster
            som fru talmannen och presidiet en god jul och ett gott nytt år.
            Vi tar nya tag nästa år.
          </note>
          <note>
            Överläggningen var härmed avslutad.
          </note>
          <note>
            § 18 Svar på interpellation 2015/16:158 om EU:s yttre gränskontroll
          </note>
          <note type="speaker">
            Anf. 76 Statsrådet ANDERS YGEMAN (S):
          </note>
          <note>
            Fru talman! Désirée Pethrus har frågat justitie- och migrationsministern
            varför regeringen motsätter sig att EU tar på sig ansvaret f ör
            bevakningen och kontrollen i fråga om EU:s yttre gränskontroll
            och vad ministern och regeringen gör för att främja möjligheten
            att söka humanitära visum utanför EU.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Kontrollen över det egna territoriet är en av statens kärnuppgifter,
            och regeringens ståndpunkt är att kontrollen av gränserna är och
            bör förbli i första hand ett nationellt ansvar. EU-fördraget framhåller
            tydligt att den nationella säkerheten är varje medlemsstats ansvar
            och att det även fortsättningsvis ska vara så.
          </note>
          <note>
            Enligt fördraget ska EU respektera medlemsstaternas statliga
            funk ­ tioner, framför allt när det gäller att hävda territoriell
            integritet, upprätt ­ hålla lag och ordning och skydda den nationella
            säkerheten. Gränskontroll är ett viktigt verktyg för att uppnå
            dessa mål, och det är därför inte förenligt med fördraget att
            överföra det grundläggande ansvaret för gränskontrollen till EU.
          </note>
          <note>
            Det finns dessutom olika operativa problem om ansvaret skulle
            föras över till EU. Gränskontrollen är nära kopplad till det övriga
            polisiära och rättsliga arbetet, och det bygger på icke-harmoniserad
            nationell lagstiftning. Det är därför mycket svårt att överlåta
            ansvaret för gränskontrollen till EU. Av EU:s gränskodex framgår
            tydligt att gränskontrollen fyller en dubbel funktion. Den ska
            förhindra olaglig invandring men också förebygga alla typer av
            hot mot den allmänna ordningen och den inre säkerheten.
          </note>
          <note>
            Medlemsländernas olika geografiska läge, in- och utrikespolitiska
            situation och andra förutsättningar påverkar vilket fokus gränskontrollen
            i de olika länderna har. Vid en eventuell gemensam europeisk gränskontroll
            kan det bli svårt att behålla den inriktning på gränskontrollen
            som är nödvändig för att möta de olika medlemsländernas nationella
            utmaningar. Det kan också ifrågasättas om en gränskontroll i EU:s
            regi skulle vara mer effektiv än den nationella gränskontrollen.
          </note>
          <note>
            Med den situation som nu råder inom Schengensamarbetet är det
            uppenbart att ett lands agerande får stora konsekvenser för ett
            annat. Mot den bakgrunden inser jag naturligtvis samtidigt att
            det finns behov av att se över det gemensamma regelverket på det
            här området. Jag välkomnar därför att Europeiska kommissionen
            har presenterat ett gränspaket som innehåller förslag om hur vi
            kan arbeta bättre tillsammans för att stärka kontrollen av den
            yttre gränsen. Det är en bra utgångspunkt för den fortsatta diskussionen.
            Vi kommer framöver att få anledning att i mer detalj återkomma
            med synpunkter på de enskilda förslagen.
          </note>
          <note>
            Jag vill också framhålla att Sverige och regeringen kontinuerligt
            och på olika sätt bidrar till att stärka Schengensamarbetet och
            kontrollen av den yttre gränsen. I pågående diskussioner inom
            EU lyfter regeringen fram nödvändigheten av att kontrollen av
            den yttre gränsen sköts i enlighet med Schengenregelverket. Samtidigt
            uppmanar vi till solidaritet och till att berörda länder ska ges
            det stöd de behöver för att kunna genomföra de kontroller som
            de ska göra.
          </note>
          <note>
            Under året har Sverige bidragit med att stödja de här länderna
            med personal och teknis k utrustning. Till exempel har P olismyndigheten
            bidragit med fler än 30 svenska gränspolisexperter i olika Frontexoperationer
            , och Kustbevakningen har bidragit med ett större fartyg, sjöövervakningsflyg
            och en patrullbåt till Frontex operationer i Medelhavet. Polismyndigheten
            och Kustbevakningen har också samverkat i en insats. Under 2016
            kommer Sverige att fortsätta att bidra med personal och teknisk
            utrustning i syfte att stärka kontrollen av den yttre gränsen.
          </note>
          <note>
            När det gäller åsikten att asylsökande ska kunna söka viseringar
            av humanitära skäl före inresa i EU kan jag informera om att regeringen
            avser att tillsätta en utredning om lagliga v ägar för att söka
            asyl i EU. Den ska då ske i enlighet med överenskommelsen från
            den 23 oktober 2015 mellan regeringen och allianspartierna om
            insatser med anledning av flyktingkrisen. Humanitära viseringar
            är ett exempel på en fråga som utredningen ska titta på. Arbetet
            med att utforma utredningsdirektiv har påbörjats. Regeringen verkar
            även för att EU måste ta ett ökat ansvar för att vidarebosätta
            fler flyktingar och skyddsbehövande i samarbete med UNHCR.
          </note>
          <note>
            I Europeiska kommissionens arbetsprogram för 2016 aviseras ett
            förslag om ett strukturerat EU-kvotflyktingsystem, i syfte att
            bereda skyddsbehövande en säker och laglig väg in i EU. Förslaget
            väntas presenteras våren 2016.
          </note>
          <note type="speaker">
            Anf. 77 DÉSIRÉE PETHRUS (KD):
          </note>
          <note>
            Fru talman! Jag vill tacka statsrådet för svaret, även om jag
            inte är nöjd med det. Det är nämligen motsägelsefulla uppgifter
            som har kommit i EU-nämnden och i det här svaret när det gäller
            var regeringen står i frågan.
          </note>
          <note>
            Min fråga till statsrådet handlar om varför Sveriges regering
            hela hösten har haft en negativ hållning till att EU tar ett ökat
            ansvar för att säkra EU:s yttre gräns i en tid då många talar
            om en kollaps av densamma. Ungefär 1 ½ miljon personer har korsat
            den yttre gränsen illegalt under 2015, och ändå väljer statsrådet
            att hävda att Sverige inte kan och bör stödja ett övertagande
            när det gäller den yttre gränsen och att EU ska gå in.
          </note>
          <note>
            I förslaget från EU säger man att EU-kommissionen , för att underlätta
            hanteringen av migrationen, förbättra den inre säkerheten i Europeiska
            unionen och slå vakt om principen om den fria rörligheten för
            personer , snarast möjligt bör inrätta en europeisk gräns- och
            kustbevakning i syfte att garantera en stark gemensam förvaltning
            av de yttre gränserna.
          </note>
          <note>
            Fru talman! För mig blir det därför märkligt att statministern
            under hösten i flera olika medier uttalat att han inte vill ha
            en sådan myndighet och att Sverige självt ska sköta sina gränser.
            Samtidigt har regeringen sagt att vi måste få kontroll över våra
            svenska gränser eftersom de yttre gränskontrollerna inte fungerar.
            I går tog riksdagen till och med, på regeringens önskan, ett beslut
            om id-kontroller på båtar, bussar och tåg som transporterar passagerare
            till Sverige. Det är någonting som kan synas nödvändigt , men
            samtidigt riskerar det att försämra den ekonomiska utvecklingen
            i framför allt Skåneregionen.
          </note>
          <note>
            Det är uppenbart att vi riskerar den fria rörligheten om de yttre
            gränskontrollerna inte fungerar. Vi riskerar Schengensamarbetet,
            vilket på lång sikt även påverkar den svenska ekonomin eftersom
            vi är beroende av hela EU-området.
          </note>
          <note>
            Fru talman! På Migrationsverkets presskonferens om flyktingkrisen
            den 22 oktober, som jag tror att vi var flera som följde, meddelade
            Migra ­ tionsverkets generaldirektör Anders Danielsson att dagens
            situation är som att Sverige skulle ha en landgräns mot Turkiet
            – detta eftersom Grekland, och även Italien gentemot Libyen, inte
            klarar av gränskontrollen. De re ­ gistrerar och kontrollerar
            inte vilka som tar sig in i EU och ska söka asyl. Det innebär
            att man inte heller har kontroll på personer eller om det finns
            eventuella hot mot vår säkerhet. Vi vet inte vad de har för avsikter
            och vad de har i bagaget.
          </note>
          <note>
            Detta är naturligtvis inte hållbart. Det påverkar allas vår säkerhet.
            De som kommer via flyg kontrolleras noggrant vad avser identitet
            och vad man får föra in i Schengenområdet, men kommer man via
            en båt över Medelhavet har vi ingen kontroll. Det är naturligtvis
            inte hållbart. Vi måste få kontroll på situationen, och om vi
            ska få kontroll på våra egna gränser måste vi också se till att
            ha kontroll på de yttre gränserna. Samtidigt vill jag betona,
            fru talman, att det naturligtvis är oerhört viktigt att asylrätten
            fortsatt ska gälla.
          </note>
          <note>
            I det här läget hör vi i olika medier regeringens ständigt återkommande
            negativa inställning till EU-förslaget om en europeisk gräns för
            kustbevakning för att förbättra kontrollen vid den yttre gränsen
            . Jag förstår inte riktigt hur regeringen tänker. Varför är det
            bättre att Sverige självt ska sköta kontrollen av gränsen mot
            Turkiet än att EU gemensamt ska göra det?
          </note>
          <note type="speaker">
            Anf. 78 Statsrådet ANDERS YGEMAN (S):
          </note>
          <note>
            Fru talman! Det verkar råda en betydande förvirring om bå de
            den svenska hållningen och vad EU-förslaget materiellt innebär.
          </note>
          <note>
            Några förtydliganden: Vi har inte, som Désirée Pethrus säger,
            intagit en negativ ställning till att stärka EU:s yttre gräns
            eller att ha starka Frontexoperationer för att skydda EU:s yttre
            gräns – tvärtom. Vi är ett av de länder som kraftigast har drivit
            att EU måste vidta åtgärder för att skydda den yttre gränsen.
            Vi är det land som hårdast har pressat på Grek ­ land och Italien
            att göra rätt insatser. Hela vägen, vid varje EU-möte och varje
            bilat eralt möte har vi drivit den uppfattningen. Detta går inte
            att blan ­ da ihop med att EU ska hitta på en ny myndighet som
            ska ta över national ­ staternas uppgifter, det vill säga skydda
            det egna territoriet.
          </note>
          <note>
            Frontex har i dag problem med att fylla sina operationer med
            personal och utrustn ing. Det problemet löser man inte genom att
            byta namn på Frontex till Frontex för kustbevakningen och ge dem
            överstatliga befogenheter.
          </note>
          <note>
            Det totala antalet personer som skulle vara satt a att sköta
            Frontex och det totala materialet räcker inte till att upprätthålla
            ens ett lands gränsskydd, än mindre EU:s gränsskydd. Det är helt
            enkelt en dålig idé att ha ett gemensamt skydd av de yttre gränserna
            i EU, för det är en nationell kompetens med nationell behörighet
            och nationella resurser. Har man inte tillgång till den nationella
            behörigheten, den nationella kompetensen och de nationella resurserna
            kan man inte utföra uppdraget.
          </note>
          <note>
            Däremot – och där ska j ag ge Désirée Pethrus lite rätt – måste
            vi vara mycket tydligare mot de enskilda medlemsländerna om vilka
            förpliktelser de har. Grekland och i viss mån Italien har inte
            levt upp till de nationella förpliktelserna. Men nu accepterar
            Grekland hjälpen från de andra medlemsländerna i Frontex regi.
            Min bedömning är att om Grekland inte hade begärt den hjälpen
            hade Grekland riskerat att suspenderas ur Schengen, och då hade
            Schengengränsen flyttats ett hack längre norrut.
          </note>
          <note>
            Vi är helt överens om nuvarande situation. Schengens yttre gräns
            är inte tillräckligt tät; den är alldeles för porös. Det behöver
            vidtas ytterligare åtgärder. I kombination med dessa åtgärder
            ska vi också verka för lagliga vägar in. Men där vi skiljer oss
            åt är att Désirée Pethrus vill ha en överstatlig ny myndighet
            som hon tror löser en massa problem. Det tror inte regeringen.
          </note>
          <note type="speaker">
            Anf. 79 DÉSIRÉE PETHRUS (KD):
          </note>
          <note>
            Fru talman! I det underlag som finns om en europeisk gräns- och
            kustbevakning som ska skydda Europas yttre gränser sägs det att
            Nederländer ­ na under sitt ordförandeskap under våren ska ta
            fram ett beslutsunderlag till stats- och regeringscheferna. Jag
            vet inte vad statsministern sa på mötet i går, om han ställde
            sig positiv till detta eller inte. Det kanske statsrådet här kan
            tala om. Men i underlaget sägs det att när en medlemsstat är oförmögen
            att vidta nödvändiga åtgärder för att säkra Schengenområdet ska
            den tilltänkta gräns- och kustbevakningen ingripa med ett genomförandebeslut.
            Det handlar inte om att överta nationalstaters ansvar.
          </note>
          <note>
            Som statsrådet sa har EU under hösten behövt agera gentemot Grekland,
            som ju inte har klarat av sitt uppdrag att säkra EU:s yttre gräns
            och som också i början motsatte sig att EU ingrep.
          </note>
          <note>
            Nu har EU agerat snabbt, vilket visar att EU kan hantera kriser.
            Det är bra. Precis som vid finanskriser och annat där EU agerar
            för att säkra euroområdet har EU under hösten, när man inte hade
            tillräckliga mandat och resurser att agera inom Frontex för att
            säkra gränserna, börjat vidta mått och steg för att få ett mer
            genomgripande system där det här ska kunna fungera. Vi vet inte
            hur Grekland och en ny regering i Grekland kommer att agera framöver.
            Vi kräver att det finns ett system på plats som fungerar.
          </note>
          <note>
            Finns det då möjligheter inom fördraget att ager a? Ja, i fördraget
            står det, som statsrådet också anger i sitt svar, att den nationella
            säkerheten är varje medlemsstats eget ansvar och ska så förbli.
            Vi kristdemokrater står upp för det och för subsidiaritetsprincipen,
            att vi ska fatta beslut på den mest lämpliga nivån. Men när det
            gäller just EU:s yttre gränser är det ju inte Sveriges egen gränskontroll
            som är den mest effektiva nivån, utan här måste vi lyfta den högre.
            Då krävs det uppenbarligen att EU har ett mandat att agera.
          </note>
          <note>
            I EU-fördragets artikel 77.1 står att unionen ska utforma en
            politik med syftet att vidta nödvändiga åtgärder för att upprätta
            ett integrerat system för förvaltning av de yttre gränserna. Uppenbarligen
            stå r inte statsrådet bakom den fördragstexten. Jag ser det som
            ett stöd för att Sverige ska kunna gå vidare med att säkra sina
            egna gränser genom att ge det här s tödet. Annars undergräver
            vi vår egen nationella suveränitet på ett annat sätt.
          </note>
          <note>
            Fru talman! Vi kristdemokrater välkomnar att regeringen, i enlighet
            med statsrådets svar på min interpellation, ska tillsätta en utredning
            om fler lagliga vägar in i EU. Det är nödvändigt och något som
            jag sedan i våras har hävdat i EU-nämnden. Vi anser dock att det
            bör vara ett EU-gemensamt ansvar att folk som vill komma till
            EU bör kunna söka humanitärt visum och för den delen också arbetskraftsvisum
            i EU via kontroll utanför EU. Det skulle slå undan människosmugglarnas
            öv ertag och de farliga båtfärder som människor nu tvingas till
            på Medelhavet, så det välkomnar jag. Men jag skulle vilja betona
            att det vi från Kristdemokraterna driver är att det här måste
            ske på EU-nivå, därför att vi då kan få möjlighet att ta hit många
            till EU.
          </note>
          <note>
            Jag skulle gärna vilja få en kommentar från statsrådet om hur
            han ser på att EU ska öppna EU-kontor för att man där ska kunna
            söka humanitära visum och arbetskraftsvisum.
          </note>
          <note type="speaker">
            Anf. 80 Statsrådet ANDERS YGEMAN (S):
          </note>
          <note>
            Fru talman! Vi vill att det ska finnas lagliga vägar in i EU.
            Det är viktigt att vi har det när vi samtidigt säkrar EU:s yttre
            gränser. Formerna för hur det ska gå till kan vi diskutera, och
            det kan vara många olika. Det diskuteras också inom EU. EU har
            nu vid åtminstone tre tillfällen uttalat sig för lagliga vägar
            in i EU, men det återstår väl att se.
          </note>
          <note>
            När det gäller EU-fördraget kanske man borde läsa mer än en paragraf.
            Det som Désirée Pethrus läser upp ger möjligheten att utforma
            en politik för gränskontrollen, och den finns ju. Men det slås
            också fast att gränskontrollen är nationernas uppgift.
          </note>
          <note>
            Man kan lite i marginalen notera att rådets rättstjänst inte
            än har uttalat om detta är förenligt med fördraget. Kanske borde
            Désirée Pethrus invänta rådets rättstjänsts tolkning innan hon
            själv gör tolkningar av fördraget.
          </note>
          <note type="speaker">
            Anf . 81 DÉSIRÉE PETHRUS (KD):
          </note>
          <note>
            Fru talman ! Jag inser naturligtvis att vi själva måste ha kontroll
            över våra gränser. Det är nationalstatens ansvar. Och jag har
            väldigt svårt att se hur EU skulle kunna ta över en sådan säkerhetsfråga,
            eftersom nationell säkerhet ligger på varje nation själv att fatta
            beslut om.
          </note>
          <note>
            Som jag uppfattar det handlar det här om att om den yttre gränsen
            hotas, så att alla medlemsstater hotas, måste vi ha någon typ
            av möjlighet att agera gemensamt.
          </note>
          <note>
            Nu fick jag inget svar på vad statsministern har sagt om de rådsslutsatser
            som antogs i går på Europeiska rådet när det gäller insatsen med
            en ny kustbevakningsbyrå. Jag inser också att vi inte vill ha
            överstatlighet. Kristdemokraterna motsätter sig överstatlighet
            som bara är till för att öka överstatligheten i sig själv. Men
            vi menar att vi inte själva kan ta ansvar för säkerheten mot Turkiet,
            det som Migrationsverkets generaldirektör har sagt, utan det krävs
            att EU gemensamt fattar beslut om hur man ska agera när den yttre
            gränsen hotas.
          </note>
          <note>
            Om vi inte säkrar den yttre gränsen kommer hela den fria rörligheten
            att falla, och det ser vi med regeringens förslag om id-kontroller
            som vi fattade beslut om i går i riksdagen. Vi kommer att tvingas
            stänga våra egna gränser om vi inte ser till att den yttre gränsen
            bevakas för vår säkerhet.
          </note>
          <note>
            Jag tackar för svaret och debatten och önskar statsrådet och
            presidiet en god jul och ett gott nytt år.
          </note>
          <note type="speaker">
            Anf. 82 Statsrådet ANDERS YGEMAN (S):
          </note>
          <note>
            Fru talman! Jag önskar Désirée Pethrus en god jul. Vi får återkomma
            när vi har lite mer konkreta förslag från EU-rådet att diskutera
            i början av nästa år.
          </note>
          <note>
            Överläggningen var härmed avslutad.
          </note>
          <note>
            § 19 Svar på interpellationerna 2015/16:176, 177, 179 och 180
            om vapenlicenser, vapenförvaring och det europeiska vapenpasset
          </note>
          <note type="speaker">
            Anf. 83 Statsrådet ANDERS YGEMAN (S):
          </note>
          <note>
            Fru talman! Krister Hammarbergh har frågat mig vilka åtgärder
            jag kommer att vidta för att förkorta handläggningstiderna hos
            polisen gällande licensprövning av jaktvapen och vapen för prickskytteändamål.
            Han har också frågat hur jag kommer att agera för att myndighetsprövningen
            gällande licensprövning av jaktvapen och vapen för prickskytteändamål
            ska ske på ett likartat sätt över hela landet.
          </note>
          <note>
            Krister Hammarbergh har vidare frågat mig hur långt beredningsarbetet
            gällande införandet av ett digitalt ansökningsförfarande gällande
            licenser för vapen för jakt- och prickskytteändamål har kommit
            och när ett förslag om införandet av ett sådant kan förväntas
            till riksdagen.
          </note>
          <note>
            En ytterligare fråga som Krister Hammarbergh har ställt till
            mig är om regeringen vill ta initiativ till en översyn av regelverket
            för tillståndsgivning för vapenförvaring på annan ort än i bostaden.
          </note>
          <note>
            Slutligen har Krister Hammarbergh frågat mig om regeringen anser
            att Sverige borde erkänna det europeiska vapenpasset för att på
            det sättet underlätta för jägare och sportskyttar att komma till
            Sverige för att jaga eller delta i sportskyttetävlingar.
          </note>
          <note>
            Polismyndigheten har numera bättre förutsättningar för att få
            till stånd ett mer effektivt och enhetligt arbete med ärenden
            om vapentillstånd än vad som varit fallet de senaste åren.
          </note>
          <note>
            Regeringen har därför gett Polismyndigheten i uppdrag att se
            över och effektivisera rutinerna rörande vapentillstånd och tillgodose
            att hanteringen är enhetlig och rättssäker. Uppdraget ska delredovisas
            den 1 mars 2016 och slutredovisas den 1 mars 2017.
          </note>
          <note>
            Vad gäller införandet av ett digitalt ansökningsförfarande är
            det en fråga för Polismyndigheten att hantera. Ett sådant ansökningsförfarande
            skulle väsentligt underlätta för dem som vill ansöka om vapenlicens.
            Polismyndigheten har avsatt resurser för ett sådant arbete under
            2016, men det är i nuläget oklart när ett system kan vara i bruk.
          </note>
          <note>
            Vapenlagstiftningen måste först och främst vara utformad på ett
            sådant sätt att den i möjligaste mån motverkar förekomst av illegala
            vapen i landet och att vapen kommer till brottslig användning.
          </note>
          <note>
            Det befintliga regelverket ställer därför höga krav på bland
            annat förvaring av skjutvapen och ammunition. Mot bakgrund av
            det rådande läget i samhället, där vi ser en ökad brottslig användning
            av skjutvapen, är det enligt min uppfattning inte lämpligt att
            för närvarande överväga några ändringar i regelverket som skulle
            kunna innebära en sänkning av de nu gällande förvaringskraven.
          </note>
          <note>
            Även kravet på tillstånd till införsel av vapen vid tillfällig
            användning för jakt eller tävling har ansetts motiverat med hänsyn
            till framför allt säkerhetsaspekter. Att Sverige kräver införseltillstånd
            och inte enbart godtar ett europeiskt skjutvapenpass som villkor
            för införsel av vapen har också stöd i EU:s vapendirektiv.
          </note>
          <note>
            Om kravet på införseltillstånd avskaffades skulle det innebära
            att möjligheten för Polismyndigheten att göra kontroller i bland
            annat misstanke- och belastningsregistren och Schengens informationssystem,
            SIS, väsentligt försämrades. Att avskaffa kravet på införseltillstånd
            kan därför inte, särskilt i det rådande läget i samhället, anses
            förenligt med strävan att upprätthålla en god kontroll över de
            vapen som förs in till och innehas i Sverige.
          </note>
          <note type="speaker">
            Anf. 84 KRISTER HAMMARBERGH (M):
          </note>
          <note>
            Fru talman! Det är snart jul, och då ska man vara snäll. Därför
            tackar jag för svaret trots att mina fyra interpellationer hanteras
            på en och samma gång, vilket ger oss lite mindre tid att tala
            om de här viktiga frågorna, och trots att det finns en del felaktiga
            slutsatser i svaret. Debatten ger dock möjlighet att ändra vissa
            ståndpunkter. Vi får nog dela upp detta eftersom det handlar om
            fyra saker.
          </note>
          <note>
            Vi har drivit regeringen framför oss vad gäller illegala vapen.
            Det är en viktig fråga, inte minst i en europeisk kontext.
          </note>
          <note>
            Vi tror att man kan ha två tankar i huvudet samtidigt. Det gäller
            både att kunna bekämpa illegala vapen och att se till att ha ett
            rimligt regelverk för de legala skyttar och prickskyttar som använder
            sina vapen på ett klanderfritt sätt och inte är inblandade i någon
            brottslighet.
          </note>
          <note>
            Vi är inte positiva till regelverk som inte används eller som
            är ineffektiva. Vi vill ha effektiva regelverk.
          </note>
          <note>
            När det gäller handläggningstiderna har det blivit problem de
            senaste åren. I ett län kan handläggningstiden vara några dagar
            medan den i grannlänet är sex månader. Det finns inget som motiverar
            att det är så. Tidigare hade vi de 21 polismyndigheterna. Nu är
            förutsättningarna visserligen bättre, men situationen med handläggningstiderna
            har fått JO att uttala sig kritiskt om polisen.
          </note>
          <note>
            Vi ser också olika hantering av regelverket. Jag mötte några
            seriösa och duktiga vapenhandlare i Piteå. De har stora problem.
            De har 21 regelverk att hantera utifrån alla detaljer. Det är
            givetvis inte godtagbart.
          </note>
          <note>
            Varför har det blivit så här? Jo, för att vi har individer inom
            myndigheterna som har vissa personliga uppfattningar och som använder
            sin arbetstid till att processa. Det är ett skäl till att vi har
            långa handläggningstider men också ett skäl till att vi har olika
            tillämpning.
          </note>
          <note>
            Detta började i Västra Götaland. Det spred sig sedan till mitt
            hemlän, Norrbotten. Senare visade det sig varför. En anställd
            i Västra Götaland hade bytt myndighet och tog med sig en annan
            tillämpning. Det är inte acceptabelt.
          </note>
          <note>
            Polisen som myndighet har fått chans att reda upp detta. Jag
            har tagit upp det många gånger, inte minst i gamla Rikspolisstyrelsen.
            Jag har fått löften om att man tar kritiken på allvar och ska
            snabba på hanteringen.
          </note>
          <note>
            Men de facto har väldigt lite hänt. Handläggningstiderna har
            blivit något bättre, men skillnaden i tillämpningen av reglerna
            är fortfarande lika utbredd. Insynsrådet i den nya myndigheten
            gav i våras ett löfte om att det kommer ett regelverk i september
            oktober. Det har vi inte sett.
          </note>
          <note>
            Jag menar att vi från politikens sida har gett både de tidigare
            myndigheterna och den nya myndigheten stora möjligheter att reda
            ut de långa handläggningstiderna och skillnaden i hanteringen
            av regelverket. Men nu är tålamodet slut, och jag litar inte längre
            på vad Polismyndigheten säger. Regeringen har gett ett uppdrag
            till polisen, men tidsutdräkten har varit alltför lång. Nu måste
            man ta tag i situationen och förbättra den.
          </note>
          <note>
            Fru talman! Jag återkommer till övriga tre punkter i nästa inlägg.
          </note>
          <note type="speaker">
            Anf. 85 Statsrådet ANDERS YGEMAN (S):
          </note>
          <note>
            Fru talman! Jag ska också vara julsnäll och säga att jag delar
            Krister Hammarberghs bild av läget. Jag delar Krister Hammarberghs
            kritik av den ordning som gällde under den moderatledda regeringen.
          </note>
          <note>
            I motsats till då har regeringen nu agerat. Myndigheterna har
            slagits samman från 21 myndigheter till en myndighet. Polismyndigheten
            har fått ett formellt uppdrag, med krav på återrapportering till
            regeringen, om enhetliga rutiner i alla delar av landet och att
            förbättra så att de orimligt långa handläggningstiderna kan kortas.
          </note>
          <note>
            Det stämmer att handläggningstiderna redan har kortats något,
            men det är för lite. Det krävs bättring. Därför kommer polisen
            också att jobba med frågan och återrapportera direkt till regeringen.
          </note>
          <note>
            Detta kunde ha gjorts under något av de år som Krister Hammarberghs
            parti hade hand om frågan i regeringen.
          </note>
          <note type="speaker">
            Anf. 86 KRISTER HAMMARBERGH (M):
          </note>
          <note>
            Fru talman! Det där var ett billigt trick. Ministern vet vilken
            regering som gjorde omorganisationen av polisen, just på grund
            av dessa skäl.
          </note>
          <note>
            Jag menar att vi politiker har använt de kanaler till myndigheten
            som vi ska använda i första hand. Men när myndigheten ändå inte
            levererar får det gå upp på politisk nivå, och då är det dåligt
            att ge polisen orimligt lång tid att hantera detta, ändå till
            2017.
          </note>
          <note>
            Men låt oss ta de andra delarna. Det gäller de tillkännagivanden
            som riksdagen gav till regeringen i maj. Det handlade om digitala
            register. Vi lever nu med en myndighet där det alltid är svårt
            att göra brottsutredningar därför att vi har en teknologi som
            är från tiden före Gutenberg. Man sitter alltså med böcker och
            skriver in. Det finns inget digitalt register.
          </note>
          <note>
            I interpellationssvaret sägs att det skulle underlätta mycket
            för dem som ansöker om vapenlicens. Ja, visst är det så, men huvudskälet
            till att vi har velat ha detta och har drivit fram ett beslut
            i riksdagen är att vi ska få bättre brottsutredningar och att
            myndigheten ska ha kontroll över flödena.
          </note>
          <note>
            Jag vill åter hävda att vi inte kan ha regler och regelverk som
            är så ineffektiva att de inte gör någon nytta. Det är därför vi
            har tryckt på om detta.
          </note>
          <note>
            I interpellationssvaret säger ministern att detta är polisens
            sak. Nej, det är fel, vill jag hävda. Det är regeringen som får
            tillkännagivandet, och det är regeringen som får se till att vapenregistret
            kommer på plats. Det är inte i första hand för de vapensökande,
            utan för att vi ska få kontroll på vapnen och öka säkerheten.
          </note>
          <note>
            Jag har interpellerat om förvaring av vapen. Jag blir lite bekymrad
            när ministern säger att han inte ens kan överväga att tänka sig
            att göra en förändring av regelverket.
          </note>
          <note>
            Vårt motiv till att ta upp detta är att man måste förvara vapen
            i sin egen bostad och att vi i dag har mängder med jägare som
            jagar någon annanstans än i närheten av sin bostad. Det leder
            till att de måste transportera vapen långa vägar.
          </note>
          <note>
            Vi menar att vi självfallet måste ha ett säkert regelverk men
            att det kan vara bättre att ha en säker förvaring där man ska
            jaga i stället för att tvingas transportera vapen på ett osäkert
            sätt långt i Sverige. Motivet är ökad säkerhet.
          </note>
          <note>
            Jag tycker att statsrådet borde tänka efter, för säkerhetens
            skull, och överväga att se förändringar som är både praktiska
            och bättre om vi ska ha kontroll över vapnen.
          </note>
          <note>
            Den sista delen gäller införsel av vapen. Här har vi ett typiskt
            tillstånd. Nu krävs ett införseltillstånd om man är jägare och
            kommer utomlands ifrån. Om man kommer från Norge, Finland eller
            Danmark krävs inget tillstånd; där har vi ingen kontroll.
          </note>
          <note>
            Motivet till ansökan, som tar sex veckor och kostar ett antal
            hundralappar, är att vi ska ha kontroll på personernas vandel.
            Det kan väl vara en god tanke, men vad har man för system, och
            hur fungerar det i praktiken? Jo, man har en pärm.
          </note>
          <note>
            Någon större kontroll har man inte, trots att vi har ett system
            där man skulle kunna använda EU:s vapenpass. Vi upplever att vi
            har en reglering som inte leder någonstans, för någon vandel kontrolleras
            i praktiken inte av polisen i dessa register.
          </note>
          <note>
            Varför är det viktigt för regeringen att ha kvar ett regelverk
            som inte tillämpas och inte tillför något? Om det kan göras på
            ett bättre sätt är vi öppna för diskussioner.
          </note>
          <note>
            Om regeringen sätter lite fart när det gäller tillkännagivandet
            om att införa det digitala arkivet för vapendeklarationer vid
            import och gör det som riksdagen har bett regeringen att göra
            tror jag att vi får bättre möjligheter till kontroll än med dagens
            system, som inte fungerar.
          </note>
          <note type="speaker">
            Anf. 87 Statsrådet ANDERS YGEMAN (S):
          </note>
          <note>
            Fru talman! Jag skulle kunna ha en intressant förvaltningspolitisk
            diskussion med Krister Hammarbergh och Moderaterna om vad som
            är regeringens roll, vad som är riksdagens roll och vad som är
            myndigheters roll.
          </note>
          <note>
            Regeringen tror på professionen, vi tror på polisen och vi tror
            på mynd igheter. Vi tror inte att vare sig regering eller riksdag
            ska vara långt nere i myndighetsförvaltningen och peta i myndigheternas
            sätt att arbeta.
          </note>
          <note>
            Om Moderaterna nu verkligen har en annan uppfattning och menar
            att detta är regeringens och riksdagens roll kan man undra varför
            de inte gjorde något åt dessa register ”som är från tiden före
            Gutenberg”, det vill säga före boktryckarkonsten. Var det 400
            år sedan, fru talman? Moderaterna satt bara åtta år i regeringen,
            men det var ändå 350 år eller så efter det att boktryckarkonsten
            kom. Om den moderatledda regeringen tyckte att det var en fråga
            för politiken hade man kanske kunnat damma av den under de åtta
            år man hade chansen.
          </note>
          <note>
            Sanningen är väl att Moderaterna varken då eller nu egentligen
            tycker a tt detta en fråga för politiken utan tycker att det är
            något som myndigheterna ska klara av själva och att de ska se
            till att ha effektiva rutiner och leva i digitaliseringen.
          </note>
          <note>
            Nåväl, det är glädjande att kunna konstatera att det, nu när
            vi har bytt regering, finns medel avsatta för att det digitala
            registret ska komma på plats. Det borde glädja Krister Hammarbergh
            .
          </note>
          <note>
            I motsats till Krister Hammarbergh tror jag inte att det är viktigt
            att i denna tid göra förändringar som skulle underlätta för legala
            vapen att komma ut på den illegala marknaden, det vill säga att
            man ska kunna förvara vapen på ställen där man själv inte har
            uppsikt över dem. I Krister Hammarberghs exempel befinner man
            sig 40–50 mil därifrån, alltså i andra änden av landet. Jag tror
            att det är viktigt att hålla fast vid den ordning vi har.
          </note>
          <note>
            Vi har tyvärr en ganska oroväckande utveckling inom EU, som har
            varit inne och petat på de svenska jägarnas vapen. Det är något
            som regeringen har motsatt sig, med benäget stöd av oppositionen
            i riksdagen. Jag tycker inte att vi ska ge de m som vill försvåra
            för svenska jägare ytterligare vatten på sin kvarn.
          </note>
          <note type="speaker">
            Anf. 88 KRISTER HAMMARBERGH (M):
          </note>
          <note>
            Fru talman! Det blir så där när man inte har ett svar och börjar
            inse att man är ute på svag is. D å får man hänvisa till att tidigare
            regeringar borde ha skött det jobb man själv inte vill göra nu.
          </note>
          <note>
            Jag delar uppfattningen att myndigheterna ska följa och göra
            sin roll. När man gång på gång tar upp något med myndigheter och
            får löfte från dem blir det däremot politikens roll att ta initiativ.
            Det tror jag är en uppfattning som även Anders Ygeman delar.
          </note>
          <note>
            Vi kan inte ha en situation där en blind leder en blind. Som
            politiker måste vi ta vårt ansvar. Vårt ansvar som politiker är
            faktiskt att gå ned på detaljer varje gång det behövs, när vi
            ser att saker inte fungerar, och sedan lägga politiska förslag
            på rätt nivå.
          </note>
          <note>
            Vi lägger politiska förslag på rätt nivå, det vill säga skapar
            tillkännagivanden här i riksdagen som det sedan är upp till regeringen
            att följa. Anledningen till att man nu tittar på register och
            börjar anslå pengar är de facto att vi från Alliansen motionerade
            om detta och fick ett tillkännagivande. Initiativet kom från vår
            sida.
          </note>
          <note>
            Jag ber åte rigen statsrådet att åtminstone tänka på att se över
            ett regelverk som kan göras säkrare. Det är klart att vapen ska
            finnas under uppsikt, att det ska finnas en säker vapenförvaring.
            Men om det går att skapa en säkrare förvaring på platsen där man
            jagar i stället för att transportera vapnen kanske 100 mil, vilket
            inte är helt ovanligt, vore det en förbättring. Vi har inte sagt
            att man ska göra det utan att man bör tänka sig att börja se över
            regelverket. Men det kan man uppenbarligen inte göra.
          </note>
          <note>
            Jag vill passa på att tacka statsrådet för diskussionen. Jag
            önskar herr talmannen och likaså statsrådet en god jul. Jag ska
            låta statsrådet få möjlighet nu under julfriden att tänka över
            vad han egentligen sa i dag.
          </note>
          <note type="speaker">
            Anf. 89 Statsrådet ANDERS YGEMAN (S):
          </note>
          <note>
            Herr talman! Låt mig bara för protok ollet rätta mig. Jag hade
            fel med nästan 100 år. Den 3 februari 1468 dog Johann Gutenberg,
            det vill säga för lite över 500 år sedan, inte 400 som jag sa.
            Men det gav väl ändå tid för Moderaterna att under de åtta år
            de satt i regeringsställning rätta till 500 år gamla misstag.
            Nu kommer de ju att rättas till, så Krister Hammarbergh kan gå
            på julledighet i glädje över att polisen nu har avsatt medel för
            ett digitalt vapenregister.
          </note>
          <note>
            Jag stänger inte dörren för att tänka när det gäller vapenförvaringen
            – d et ska jag säga. Men om man befinner sig på 100 mils avstånd
            från sitt vapen är det svårt att ha uppsyn över det. Man kanske
            bara är där vapnet är på vissa bestämda tider av året. Men om
            det finns andra möjligheter att garantera att det finns uppsikt
            och säkerhet får vi väl sätta oss ned och ha en konstruktiv diskussion
            om det.
          </note>
          <note>
            Överläggningen var härmed avslutad.
          </note>
          <note>
            § 20 Svar på interpellation 2015/16:236 om vapendirektivet som
            ett hot mot landets jägare och skyttar
          </note>
          <note type="speaker">
            Anf. 90 Statsrådet ANDERS YGEMAN (S):
          </note>
          <note>
            Herr talman! Boriana Åberg har frågat mig om jag avser att gå
            på EU-kommissionens linje när det gäller det nya vapendirektivet,
            om jag tror att kommissionens förslag kommer att minska antalet
            brott som begås med illegala vapen och om jag anser att kommissionens
            förslag kommer att få önskad effekt som står i proportion till
            den ökade arbetsbelastning det innebär för polisen och den försvåring
            det innebär för legala vapenhandlare, jägare och sportskyttar.
          </note>
          <note>
            Kommissionen presenterade den 18 november 2015 förslag på ändringar
            i vapendirektivet. När det gäller vilken linje regeringen ska
            ha beträffande detta direktiv är vi ännu i ett tidigt skede. Samtidigt
            är jag och regeringen tveksamma till vissa delar av kommissionens
            förslag. Det rör till exempel tidsbegränsade licenser och obligatoriska
            läkarkontroller.
          </note>
          <note>
            Det är viktigt att den förväntade nyttan står i relation till
            kostnader och administrativa bördor som förslagen medför.
          </note>
          <note>
            I arbetet med att revidera vapendirektivet kommer jag att verka
            för att de ändringar som bestäms inte ska bli onödigt betungande
            för enskilda vapenägare. Jag har bland annat träffat och kommer
            att träffa företrädare för jakt- och skytteföreningar för att
            lyssna till deras synpunkter. Förslaget har också nyligen remitterats.
            Regeringen är angelägen om att berörda parter får möjlighet att
            komma till tals.
          </note>
          <note type="speaker">
            Anf. 91 BORIANA ÅBERG (M):
          </note>
          <note>
            Herr talman! Jag tackar ministern för svaret.
          </note>
          <note>
            Efter de fruktansvärda terrordåden i Paris är det förståeligt
            att kommissionen vill gör a någonting och visa handlingskraft.
            Men då krävs det åtgärder som stryper tillgången till illegala
            vapen och explosiva medel – inte meningslösa begränsningar som
            försvårar för laglydiga medborgare att utöva sina hobbyer. En
            stor del av kommissionens förslag har ingen effekt på det riktiga
            problemet, vilket är smuggling och användning av illegala vapen.
          </note>
          <note>
            Antalet våldsbrott begångna i EU-länderna med legalt innehavda
            vapen är försvinnande litet. Kriminella ligor har mycket lättare
            att köpa insmugglade illegala vapen än att göra inbrott hos till
            exempel jägare som lagligen äger vapen.
          </note>
          <note>
            Själva smugglingsprocessen är också enkel. Tullen vid Öresundsbron
            får till exempel inte göra några kontroller om de som sitter i
            bilen är fler än de närvarande tulltjänstemännen. Det är bara
            att fylla bagageluckan med vapen, sätta in fem stora män i bilen
            och sedan passera tullkontrollen. Att se till att tullinspektörerna
            får göra sitt jobb skulle ha en mycket bättre effekt på de illegala
            vapnen än delar av kommissionens förslag. Dessutom är det något
            som inrikesministern skulle kunna göra utan att invänta något
            direktiv från EU.
          </note>
          <note>
            Jag återgår till de orimliga förslagen, till exempel förslaget
            att införa förbud mot halvautomatiska gevär baserat på utseende,
            magasinkapacitet och möjligheten att bygga ut dem till helautomatik.
            Den som begriper något om mekanik vet att för att göra ett civilt
            halvautomatiskt vapen till ett helautomatiskt krävs det kunskap,
            omfattande ingrepp och tillgång till en mekanisk verkstad. Dessutom
            är ett sådant förfarande redan nu olagligt i Sverige.
          </note>
          <note>
            De som sysslar med tävlingsskytte är också oroade för att formulering
            ­ en kring magasinkapacitet kommer att komplicera väldigt mycket
            för tävlingsskyttar, men inte ha någon som helst effekt på de
            kriminella.
          </note>
          <note>
            Förslaget som dock har upprört mest är förbudet för vissa gevärstyper
            baserat på utseende, vilket är högst godtyckligt. Eller som en
            tävlingsskytt uttryckte det: Det är som att förbjuda vissa vandringskängor
            bara för att militärer använder skor från samma tillverkare.
          </note>
          <note>
            Kommissionen vill införa femårslicenser för vapen och förbjuda
            handel på internet. Femårslicenser för pistoler finns redan i
            Sverige, och handl äggningstiderna är mycket långa, mellan sex
            månader och ett år. Om det skulle det införas femåriga licenser
            även för gevär skulle Polismyndigheten inte hinna med något annat.
            Alternativt skulle handläggningstiderna bli så långa att när en
            jägare får licens är det hög tid att ansöka på nytt och vänta
            i fem år till.
          </note>
          <note type="speaker">
            Anf. 92 Statsrådet ANDERS YGEMAN (S):
          </note>
          <note>
            Herr talman! Jag delar mycket av Boriana Åbergs kritik av kommis
            ­ sionens förslag. Jag har via min statssekreterare försäkrat
            mig om att rege ­ ringen och oppositionen står enade i kritiken
            mot förslaget. Jag har också genom att träffa företrädare för
            framför allt Sveriges jägarorganisationer försäkrat mig om att
            den politik regeringen för ligger i linje med svenska jägares
            intressen. Jag har också personligen framfört de här sakerna till
            ansvarig kommissionär, Avramopoulos .
          </note>
          <note>
            Nu inväntar vi remissomgången, och sedan kommer vi att fortsätta
            att agera för att förslagen inte ska leda till stora försämringar
            för Sveriges jägare.
          </note>
          <note type="speaker">
            Anf. 93 BORIANA ÅBERG (M):
          </note>
          <note>
            Herr talman! Jag gläder mig åt ministerns inställning, men jag
            skulle önska ett mycket tydligare avståndstagande från förslaget.
            Det har många andra länder redan gjort. Förslagen är, som jag
            nämnde, både obegripliga och skadliga.
          </note>
          <note>
            Det är bra att ministern har kontaktat Jägareförbundet och andra
            intressenter. Vi ska inte glömma att det handlar om folkrörelser,
            som jakt och sportskytte. Det är folkrörelser som involverar alla
            åldersgrupper från ungdomar till pensionärer. Ett direktiv som
            syftar till att motverka brott mot illegala vapen ska inte utmynna
            i en kamp mot laglydiga medborgare eller, ännu värre, ett indirekt
            förbud mot utövandet av vissa sporter.
          </note>
          <note>
            Alla mina kollegor, och antagligen också ministern, har blivit
            kontaktade av många oroliga medborgare. En av dem tävlar tillsammans
            med sin fästmö i skytte på elitnivå. Han och fästmön reser jorden
            runt för att delta i olika tävlingar. Han har beskrivit att de
            tack vare sin hobby har knutit vänskapsband med personer i hela
            Europa och även i resten av världen. Det är vänskapsband som kommer
            att bli svårare att underhålla om de naturliga träffpunkterna,
            skyttetävlingarna, försvinner. Möjligen har jag missuppfattat
            något, men jag har alltid trott att den europeiska integratio
            ­ nen handlar om att föra de europeiska folken närmare varandra,
            underlätta kontakter och skapa vänskapsband.
          </note>
          <note>
            Om förslaget i sin helhet blir verklighet kommer det också att
            få mycket negativa effekter på näringslivet, i synnerhet på turismen.
            Runt om i Europa arrangeras skyttetävlingar med upp till 1 000
            deltagare. Vi kan till exempel ta den lilla orten Hodonice i Tjeckien.
            Dit kommer varje år mellan 900 och 1 000 deltagare. Tävlingarna
            pågår under fem dagar. Den genomsnittliga hotellkostnaden för
            fem nätter är 350 euro. För 1 000 del ­ tagare gör det 350 000
            euro. Till detta kommer restaurangbesök, turist ­ attraktioner
            och shopping. Ministern kan tänka sig vilken katastrof det kommer
            att bli för hela regionen om tävlingarna tvingas upphöra. Dess
            ­ utom kommer det att ha noll effekt på terrorismbekämpningen.
          </note>
          <note>
            Det finns också bra delar i förslaget, till exempel att skapa
            ett gemensamt system för märkning av vapen för att underlätta
            spårbarheten, att skärpa kontrollen för illegala vapen och att
            införa hårdare regler för pluggning av vapen. Men som helhet är
            förslaget ett slag i luften när det gäller att komma åt terrorister
            och kriminella. Jag befarar att frestelsen att visa handlingskraft
            mot terrorismen med enkla medel kommer att vara svår att motstå.
          </note>
          <note type="speaker">
            Anf. 94 STEN BERGHEDEN (M):
          </note>
          <note>
            Herr talman! Anledningen till att jag begärde ordet i debatten
            är att jag vill belysa den oro som i dag finns runt om i Sverige,
            i såväl skytte- som jägarkretsar. Jag vet att ministern har haft
            kontakt med de här olika aktörerna, och jag undrar om ministern
            kan beskriva lite hur tidsperspektivet framåt ser ut och vilka
            övriga initiativ ministern har tänkt att ta för att, som jag ser
            det, i första hand stoppa detta och försöka skicka tillbaka det
            för omarbetning. Det är ett hastverk där man har riktat in sig
            på de lagliga vapnen, som redan i dag är registrerade och inte
            utgör något problem mer än något enstaka undantag. Det görs väldigt
            lite för att komma åt de olagliga vapnen som just inte finns i
            några register alls.
          </note>
          <note>
            Jag skulle vilja höra vad man har tänkt göra inom polis och tull,
            hur man tänker angående vapenamnestier i Europa och hur man har
            tänkt komma åt de vapen som finns kvar sedan krigshärdar och annat.
            Finns det tankar på att stärka upp rättssystemet när det gäller
            de olagliga vapnen?
          </note>
          <note>
            Jag vill alltså gärna få höra om tidsperspektivet på detta. Vad
            händer härnäst, och när kan vi förvänta oss att få besked om i
            vilken riktning regeringen kommer att gå?
          </note>
          <note type="speaker">
            Anf. 95 Statsrådet ANDERS YGEMAN (S):
          </note>
          <note>
            Herr talman! Först vill jag tacka Moderaterna för era konstruktiva
            bidrag. Ni är lite ödmjuka och försiktiga. Ni har ju varit med
            och drivit på för att kommissionen ska komma med de här vapenförslagen.
            När jag har kommit till justitieutskottet och EU-nämnden har ni
            ju sagt att ni tycker att det ska vara striktare lagar och regler
            från EU-kommissionen. Det är historia. Då kan man inte heller
            bli förvånad när kommissionen kommer med de förslag man själv
            har efterfrågat och krävt av regeringen att driva på hårdare för.
          </note>
          <note>
            Jag är också tacksam över det stöd som ni visar för regeringens
            linje för att se till att hålla svenska jägare skadeslösa i den
            här processen. Men ni behöver inte vara så ödmjuka att ni glömmer
            era kampanjer innan för att få det här direktivet på plats.
          </note>
          <note>
            Tidsplanen är sådan att vi har ett förslag från kommissionen
            som jag menar är bristfälligt och som faktiskt också är svårtydbart.
            Vi har träffat skytteorganisationer och jägare. Vi har också genom
            möte i justitieutskottet försäkrat oss om att vi har oppositionens
            stöd. Vi har nu skickat ut förslaget på remiss. Tyvärr är tidsplanen
            sådan att det blir en kort remisstid. Den 5 januari ska förslagen
            vara inlämnade. Sedan ska vi försöka komma fram till en gemensam
            ståndpunkt. Min förhoppning är att vi ska ha en ståndpunkt i Sverige
            som är gemensam för regeringen, oppositionen och svenska jägare
            så att vi kan stå starka gentemot kommissionen.
          </note>
          <note>
            Jag har tagit diskussionen personligen med kommissionär Avramopoulos
            , och jag framförde då att jag menar att kommissionen bör återkomma
            med ett nytt förslag. Vi får se om det också blir verklighet eller
            om vi måste driva på ytterligare framöver.
          </note>
          <note>
            Jag hoppas att vi på det här sättet ska få fram ett bra beslut
            i EU som inte ingriper onödigt mycket i den svenska jaktens villkor,
            exempelvis när det gäller krav på läkarundersökning eller ständiga
            förnyelser av tillstånd, utan att vi i stället ska fokusera på
            saker som att förbättra förvaringen av vapen i andra EU-länder,
            komma till rätta med stiftade, deaktiverade vapen, ha bättre märkning
            av vapendelar, försvåra konvertering och så vidare. Det är min
            förhoppning. Min förhoppning är också att vi ska kunna göra det
            här i bred politisk enighet och även i enighet med stora delar
            av Folkrörelsesverige.
          </note>
          <note type="speaker">
            Anf. 96 BORIANA ÅBERG (M):
          </note>
          <note>
            Herr talman! Jag förstod inte riktigt referensen till Moderaterna
            som ministern gjorde. Däremot kan jag göra en referens till vad
            ministerns partikamrater i EU-parlamentet tyckte när förslaget
            kom. De skrev så här:
          </note>
          <note>
            Vi ska inte låta terrorn vinna. Därför är vi starkt för EU-kommissionens
            förslag om att stärka vapenkontrollen i hela EU, inklusive ett
            totalförbud mot privata halvautomatiska vapen, hårdare regler
            för webbhandel och gemensamma EU-regler för märkning och kontroll
            av skjutvapen. Det här är effektiva medel som medlemsländerna
            bör införa genast.
          </note>
          <note>
            Det är glädjande att ministern visar eftertanke och tar kontakt
            med de berörda. Det kan inte vara någon hemlighet att ministern
            vet vad dessa remissinstanser tycker redan nu. Artiklar har cirkulerat
            flitigt i medierna, och medborgare har kontaktat politiker och
            beslutsfattare på alla nivåer.
          </note>
          <note>
            Jag vill en gång till poängtera att det är farligt och cyniskt
            att försöka visa handlingskraft genom att rikta åtgärder mot laglydiga
            medborgare som är lätta att komma åt. De svenska jägarna och sportskyttarna
            är redan hårt kontrollerade. De har licenser och förvarar sina
            vapen i säkerhetsskåp, och de utgör inte något som helst hot mot
            någon.
          </note>
          <note>
            Därför skulle jag önska att ministern redan i dag tog tydligt
            avstånd från de delar av förslaget som begränsar livet för laglydiga
            medborgare. Det skulle vara utmärkt för alla jägare och sportskyttar
            om den svenska regeringen kunde stå emot populistiska lösningar.
          </note>
          <note>
            Slutligen vill jag önska god jul till herr talmannen, presidiet
            och ministern.
          </note>
          <note type="speaker">
            Anf. 97 STEN BERGHEDEN (M):
          </note>
          <note>
            Herr talman! Tack för svaret, ministern! Jag tror att det är
            viktigt att vi koncentrerar oss på vilken stor verksamhet skytte
            är i Sverige. Det är en av de tio vanligaste idrotterna, och vi
            har en stor jägarkår me d ungefär 2 miljoner vapen och 700 000
            vapenägare i landet. Det här berör alltså många. Vi har säker
            vapenförvaring, utbildningar och krav för att få ha vapen. Det
            innebär att Sverige inte har några problem med de lagliga vapnen,
            utan vi har problem med de olagliga vapnen. Det är som ministern
            sa bra om vi går i takt och är överens och att vi är tydliga i
            EU så att vi kan sätta ned foten rejält.
          </note>
          <note>
            Jag tror att det är viktigt att vi just sätter ned foten rejält
            redan nu från början och talar om att detta är ett hastverk från
            EU-kommissionen. Det är anmärkningsvärt att man skickar ut ett
            så här dåligt underbyggt förslag. Det finns ingen konsekvensbeskrivning,
            och dessutom slår det nästan enbart mot de redan legala vapnen
            som är registrerade och som används av människor som är bemyndigade
            att använda dem vid jakt och skytte.
          </note>
          <note>
            Jag vill gärna sträcka ut handen till ministern och be honom
            att verkligen vara så tuff i den här frågan som verkligen behövs
            och tala om att det här inte är någonting som vi ställer upp på
            i Sverige och att man bör göra om och göra rätt och återkomma
            med förslag som kan begränsa terrorism och olagliga vapen i EU.
            Det här förslaget slår nästan enbart mot de lagliga vapnen. Där
            är Sverige redan ett föregångsland inom EU.
          </note>
          <note type="speaker">
            Anf. 98 Statsrådet ANDERS YGEMAN (S):
          </note>
          <note>
            Herr talman! Jag vill börja med att förklara varför skärpt lagstiftning
            i EU var viktig för exempelvis Moderaterna och varför regeringen
            också har drivit den frågan.
          </note>
          <note>
            Det finns många problem med EU:s vapenlagstiftning som det här
            förslaget rättar till. Vi hade deaktiverade vapen som kunde reaktiveras
            , som användes i båda terrorattentaten i Paris. Vi har lagliga
            halvautomatiska vapen i EU i dag, som är väldigt väl anpassade
            för att användas i terrorattentat. Ett sådant lagligt vapen användes
            exempelvis av Breivik i Norge. Han hade licens på det, just för
            jakt. Vi har problem med att gasvapen borras och används för brottsliga
            ändamål. Vi har problem med att EU har exklusiv märkning av vapen.
            Det finns därför risk att vi får in vapen som inte är tillräckligt
            märkta.
          </note>
          <note>
            Många av de frågorna har vi drivit gemensamt. Boriana Åberg undrade
            över Moderaternas inställning. När jag har kommit till justitieutskottet
            och EU-nämnden har Moderaterna varje gång drivit på för tuffare
            vapenregler i EU, för att kommissionen ska snabba på. Jag menar
            att det har varit riktigt av Moderaterna. Men då kan man inte
            bli förvånad över att kommissionen återkommer med de förslag som
            Moderaterna själva har drivit.
          </note>
          <note>
            Jag hoppades att jag var tydlig med att jag menar att det är
            fel med obligatoriskt krav på läkarundersökning. Jag menar att
            det är fel att generellt sett ha femåriga tillfälliga tillstånd.
            Jag menar att det är fel att gå fram med ett otydligt och till
            v issa delar obegripligt förbud för vissa halvautomatiska vapen.
            Vissa halvautomatiska och helautomatiska vapen ska vara förbjudna,
            menar jag. Men den avgränsning som kommissionen föreslår är inte
            funktionell. Den riskerar att hota vitala svenska jaktintressen.
            Jag hoppas att vi står upp gemensamt, opposition, regering och
            stora delar av jägarkåren.
          </note>
          <note>
            Herr talman! Med de orden vill jag önska interpellanten en riktigt
            god jul.
          </note>
          <note>
            Överläggningen var härmed avslutad.
          </note>
          <note>
            § 21 Svar på interpellation 2015/16:251 om inställd samverkansövning
          </note>
          <note type="speaker">
            Anf. 99 Statsrådet ANDERS YGEMAN (S):
          </note>
          <note>
            Herr talman! Jag misstänker att det här blir årets sista interpel
            lation för såväl herr talmannen och mig som interpellanten – om
            inget oförutsett inträffar.
          </note>
          <note>
            Daniel Bäckström har frågat mig vilka åtgärder jag avser att
            vidta för att de lärdomar från det arbete som nu sker i och med
            flyktingsituationen tas om hand på bästa sätt. Han har även frågat
            vilka åtgärder jag avser att vidta för att Myndigheten för samhällsskydd
            och beredskap, MSB, och berörda aktörer får möjlighet att också
            fortsättningsvis utveckla samhällets krisberedskapsförmåga.
          </note>
          <note>
            Ett effektivt sätt att pröva och utveckla samhällets krisberedskap
            är genom tvärsektoriella övningar, såsom Samö . På motsvarande
            sätt behöver vi även lära oss av faktiskt inträffade händelser
            och få utrymme att implementera de lärdomar vi drar.
          </note>
          <note>
            Hanteringen av den pågående flyktingsituationen innebär stora
            utmaningar för kommuner, myndigheter och andra berörda aktörer.
            Men hanteringen av flyktingsituationen innebär också möjligheter.
            I den pågående hanteringen av flyktingsituationen prövas många
            aktörers förmåga till bland annat ledning, samverkan och kommunikation,
            det vill säga förmå ­ gor som skulle ha övats i Samö 2016. Hanteringen
            av flyktingsituationen medför också att berörda aktörer får nya
            erfarenheter som de kan dra lärdom av inför återuppbyggandet av
            det civila försvaret.
          </note>
          <note>
            Regeringen har nyligen beslutat att myndigheter som har ett särskilt
            ansvar inför och vid höjd beredskap ska återuppta planeringen
            för sin beredskap inom ramen för det civila försvaret. I planeringsanvisningarna
            för det civila försvaret anges att det intensiva arbete som bedrivs
            med anledning av den rådande flyktingsituationen bör kunna beaktas
            och tillvaratas av länsstyrelser och andra berörda myndigheter
            i planeringen för det civila försvaret.
          </note>
          <note>
            Slutligen vill jag poängtera vikten av att övningar fortsätter
            att genomföras på lokal, regional, nationell och internationell
            nivå. Övningar gör oss bättre förberedda för att hantera både
            det oväntade och det väntade. Med hänsyn till den ansträngda situation
            många aktörer befinner sig i ser jag dock rimligheten i att aktörerna
            nu får fokusera på att hantera den rådande situationen och samtidigt
            dra lärdom av att hantera en faktisk händelse. Vi har et t krishanteringssystem
            som kan hantera en händelse och samtidigt utveckla krisberedskapsförmågan.
          </note>
          <note type="speaker">
            Anf. 100 DANIEL BÄCKSTRÖM (C):
          </note>
          <note>
            Herr talman! Jag vill tacka minister Ygeman för svaret.
          </note>
          <note>
            Jag väckte interpellationen med anledning av det besked som lämnades
            i början av månaden om att d en omfattande och stora övning som
            sedan länge planerats i Västra Götaland, Värmland och Halland
            tillsammans med MSB skulle ställas in. Med tanke på rådande omständigheter
            och uppdra ­ get i inriktningsbeslutet, som togs i somras i samband
            med försvarsbeslu ­ tet, om att vi ska återuppta totalförsvarsplanering
            och i praktiken stärka vår samlade krisberedskapsförmåga i landet
            känns det viktigt att lyfta upp de här frågorna. Det är viktigt
            att reflektera tillsammans över resurssitua ­ tionen och förmågan
            att i praktiken möta eventuella ytterligare händelser i dagsläget.
          </note>
          <note>
            Det känns extra sårbart när vår myndighet som är ansvarig för
            de frågorna inte klarar av att fullfölja en sådan viktig övning.
            Den omfattar såväl lokalplanet och det regionala planet som de
            statliga myndigheter som är involverade i arbetet. Det är extra
            viktigt att, även när det är press i arbetet, våga lyfta upp frågorna
            om hur det skulle bli ifall ytterligare allvarliga händelser skulle
            inträffa parallellt.
          </note>
          <note>
            Övningen och övningarnas betydelse är grundläggande för vår gemensamma
            förmåga att hitta varandra vid stressade tillfällen, så att funktionerna
            möts, och för att få praktisk erfarenhet av att hantera de verkliga
            kriserna.
          </note>
          <note>
            Jag håller med om att många av landets kommuner, regioner och
            län s styrelser har många utmaningar att hantera i rådande läge.
            Men det varierar, och bilden varierar. Prognosen av läget är svår
            att bedöma. U nder hur lång tid kan man vänta sig att trycket
            ska pågå? Vad förväntas hända under månaderna i väntan framöver?
            Vilka effekter kommer det att få för förmågan att dra igång totalförsvarsplaneringen
            på allvar? Det är samma myndigheter som ska involveras i det arbetet.
          </note>
          <note>
            Det uppdrag som regeringen har lagt till berörda myndigheter,
            inte minst MSB, under det närmaste halvåret om att återkomma till
            regeringen med förslag på hur man ska gå vidare med totalförsvarsplaneringen
            är också oerhört viktigt och har nära kopplingar till övningsverksamhet.
          </note>
          <note>
            Jag vill också belysa resursfrågan. Anser ministern att MSB och
            landets länsstyrelser har tillräckligt med tillgängliga resurser
            för att klara av att fortsätta med övningsverksamhet och planeringsverksamheten
            i övrigt för att stärka vår beredskap? Det är nämligen precis
            det vi behöver just nu.
          </note>
          <note>
            Jag kan nämna att för Värmlands del, som var ett av de berörda
            länen, fattade landshövdingen i måndags beslut om att under våren
            2017 genomföra en egen övning med länets 16 berörda kommuner och
            även Polismyndigheten. Man upplevde att allt arbete man deltagit
            i för att planera den inställda övningen har varit viktigt. Då
            vill man komma i ett övningsskarpt läge, för att testa förmågan
            tillsammans. Det som länet saknar är de övriga statliga verksamheterna
            som inte är med. Jag kan tycka att det vore lämpligt om de var
            det.
          </note>
          <note>
            Landshövdingen tar ett viktigt initiativ för att gå vidare med
            arbetet, inte minst för att motivera de lokala krisberedskapssamordnarna
            som engagerar sig hårt i arbetet.
          </note>
          <note type="speaker">
            Anf. 101 Statsrådet ANDERS YGEMAN (S):
          </note>
          <note>
            Herr talman! Övning ger färdighet. Övning är viktigt för hela
            krisberedskapssystemet. Men kung slår knekt. Verklighet slår dikt.
            Och det verkliga, skarpa läget i Sverige slår övning. Därför är
            det viktigt att vi klarar av att hantera den situation vi just
            nu befinner oss i.
          </note>
          <note>
            Vi har kraftigt minskat söktrycket till Sverige. Det var som
            högst i storleksordningen 10 000 personer i veckan. Vi är nu nere
            i storleksordningen 3 000 personer i veckan. Vi börjar se slutet
            på det akuta krisläget. Men det är fortfarande fler människor
            som söker sig till Sverige i veckan nu än det var under kriget
            i Balkan. Vi har en fortsatt mycket hög nivå. Därför menar jag
            att det var ett rimligt beslut att i det här krisläget ställa
            in krisövningen .
          </note>
          <note>
            Vi får återkomma och genomföra den typen av stora krisövningar
            när vi har ett bättre läge. Då blir det också enklare att dra
            relevanta slutsatser.
          </note>
          <note type="speaker">
            Anf. 102 DANIEL BÄCKSTRÖM (C):
          </note>
          <note>
            Herr talman! Med tanke på det som ministern här anför är detta
            en fråga om tid och resurser. När i tid kan man förvänta sig att
            nästa planeringsomgång när det gäller liknande stora samordnade
            övningar inträffar? Jag är alldeles övertygad om att den här typen
            av övningar verkligen behövs, även när trycket är som allra störst
            mot den samlade myndigheten och mot samhällets resurser.
          </note>
          <note>
            Utifrån egen erfarenhet som kommunstyrelseordförande vet jag
            ju vad övningstillfällena innebar i praktiken, inte bara när det
            blåste och regnade för mycket. Jag som kommunalråd fick röja träd
            och delta praktiskt i arbetet. När det kommer stora varsel från
            näringslivet hade vi och har fortfarande förmågan att praktisera
            denna metodik även i andra typer av händelser.
          </note>
          <note>
            Jag är oerhört glad över att det händelseförberedande arbete
            som har pågått i Sveriges kommuner har genomförts under den strategiska
            time ­ outen när vi pratar om totalförsvarsplanering. Det har
            gjort någonting med den lokala beredskapen.
          </note>
          <note>
            Sedan vet vi att det ser väldigt olika ut. Statliga anslag till
            den kommunala verksamheten går i stor utsträckning till projektanslag
            mer än till anslagsfinansierande verksamhet. Då kan det variera
            i olika kommuner. En del kommuner har en väldigt bra bemanning
            och nyttjar de statliga medfinansieringsmedel som tillsammans
            med ytterligare kommunal finansiering möjliggör att det finns
            en person som jobbar fokuserat med de lokala krisberedskapsfrågorna.
            Andra kommuner saknar i praktiken den möjligheten och har in te
            nyttjat det statliga anslag som förmedlas via länsstyrelsen och
            MSB på olika sätt.
          </note>
          <note>
            Det gör att det kan bli oli ka lokala förutsättningar. D å kan
            den samordnade insats som ett län men också regionen kan göra
            vara oerhört viktig för att nyckelpersonerna i de olika kommunerna
            ska lära känna varandra mer och träna tillsammans.
          </note>
          <note>
            Jag har sett i praktiken hur svårt det kan vara en lördagskväll
            under semestertiden vid 22-tiden att få tag på nyckelpersoner
            som kan vara både politiker och tjänstemän. Det gäller inte bara
            den kommunala organisa ­ tio ­ nen utan också de m som jobbar
            inom statliga myndigheter och verksam ­ heter samt regionala ansvarspositioner.
          </note>
          <note>
            Med min erfarenhet från skarpa lägen – ibland mindre och ibland
            större händelser – ser jag att det kan innebära en situation framöver
            där det slår brett. Kriser kommer ibland inte ensamma. Då är vår
            samlade förmåga och beredskap i dagsläget avgörande för att man
            ska orka få ett samhällsskydd och en stressfri arbetsmiljö för
            nyckelpersonerna i krisberedskapsarbetet som nu är under tryck
            och press. Man ska kunna orka tänka strategiskt och långsiktigt
            samtidigt som man ska hantera mycket omfattande utmaningar.
          </note>
          <note>
            När det gäller engagemanget i försvarsutskottet ser jag betydelsen
            av att inte bara öva försvarsdelen för att stär ka totalförsvaret
            utan också i praktiken gemensamt genomföra stora övningar på den
            civila sidan un der de närmaste åren för att nå så långt som möjligt
            under försvarsplaneringsperioden.
          </note>
          <note>
            Jag ser fram emot det fortsatta arbetet. Jag vet att det finns
            ett starkt engagemang hos regeringen. Såväl minister Ygeman som
            minister Hult ­ qvist jobbar hårt för att det här ska komma i
            gång. Man har gett väldigt viktiga förutsättningar för att myndigheterna
            ska återkomma med förslag om det vidare arbetet.
          </note>
          <note type="speaker">
            Anf. 103 Statsrådet ANDERS YGEMAN (S):
          </note>
          <note>
            Herr talman! Daniel Bäckström, vi är överens i allt om vikten
            av att öva och vikten av att, när det akuta krisläget klingar
            av, få till stånd stora nationella övningar.
          </note>
          <note>
            Sedan tror jag att det är för tidigt att i dag göra några utfästelser
            om när krisen har ebbat ut så långt att man kan genomföra övningar
            och vilken tidshorisont det rör sig om, även om vi ser en glädjande
            utveckling.
          </note>
          <note>
            Jag vill också passa på att önska både Daniel Bäckström och herr
            talmannen god jul. Jag är säker på att riksdagens ledamöter också
            skulle göra det, men den fysiska närvaron är lite begränsad så
            här på årets sista dag i kammaren.
          </note>
          <note>
            Tack för ett gott arbete! God jul och gott nytt år!
          </note>
          <note type="speaker">
            Anf. 104 DANIEL BÄCKSTRÖM (C):
          </note>
          <note>
            Herr talman! Jag vill tacka för denna julhälsning. Jag hoppas
            att vi kan fira en julhelg i det här landet under goda förhållanden
            och att vi får tid att tänka på nästa års arbete. Vi vet att det
            blir stora utmaningar.
          </note>
          <note>
            En del i frågeställningen i dagens interpellation handlar om
            erfarenhetsinsamling, det vill säga hur man tar vara på de erfarenheter
            som den statliga myndigheten gör under pågående insatser.
          </note>
          <note>
            Det är viktigt att vi under det kommande året får tillfälle att
            stämma av det praktiska arbetet för att kunna göra ett medskick
            om hur man ska styra upp och prioritera insatser på övningssidan.
            På det vi set kan vi ge ytterligare stöd och diskutera hur resursfrågan
            ser ut i dagsläget i landets län och kommuner, men också inom
            MSB , för att kunna hantera och komma längre med den samlade krisberedskapsplan
            eringen och i praktiken flytta fram positionerna i totalförsvarsplaneringen.
          </note>
          <note>
            Stora pågående händelser bör inte äventyra den långsi ktiga nationella
            ambitionen att få en väl fungerande beredskap och tydliga målsättningar
            som i praktiken kan förväntas leverera så bra skydd som möjligt,
            både inrikes och vid externa händelser.
          </note>
          <note>
            Jag vill också tillönska er en riktigt god jul och tacka för
            året som har gått.
          </note>
          <note>
            Överläggningen var härmed avslutad.
          </note>
          <note>
            § 22 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Skrivelse
          </note>
          <note>
            2015/16:69 Politik för hållbart företagande
          </note>
          <note>
            Kammaren biföll talmannens förslag att motionstiden för denna
            skrivelse skulle förlängas till och med fredagen den 15 januari
            2016 .
          </note>
          <note>
            EU-dokument
          </note>
          <note>
            KOM(2015) 630 Grönbok om finansiella tjänster till privatpersoner
            och mindre företag Bättre produkter, större urval och fler möjligheter
            för konsumenter och företag
          </note>
          <note>
            KOM(2015) 627 Förslag till Europaparlamentets och rådets förordning
            om säkerställande av gränsöverskridande portabilitet för innehållstjänster
            online på den inre marknaden
          </note>
          <note>
            § 23 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 17 december
          </note>
          <note>
            2015/16:282 Organisationsöversyn
          </note>
          <note>
            av Stig Henriksson (V)
          </note>
          <note>
            till försvarsminister Peter Hultqvist (S)
          </note>
          <note>
            2015/16:283 Genomförande av Bostadsplaneringskommitténs förslag
          </note>
          <note>
            av Ola Johansson (C)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:284 Regeringens utredning om offentlig upphandling och
            villkor enligt kollektivavtal
          </note>
          <note>
            av Maria Malmer Stenergard (M)
          </note>
          <note>
            till statsrådet Ardalan Shekarabi (S)
          </note>
          <note>
            2015/16:285 Regeringens råd för digitalisering
          </note>
          <note>
            av Erik Ottoson (M)
          </note>
          <note>
            till statsrådet Mehmet Kaplan (MP)
          </note>
          <note>
            § 24 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 17 december
          </note>
          <note>
            2015/16:505 Familjehemsplacering av ensamkommande barn
          </note>
          <note>
            av Thomas Finnborg (M)
          </note>
          <note>
            till statsrådet Åsa Regnér (S)
          </note>
          <note>
            2015/16:506 Höga andrahandshyror
          </note>
          <note>
            av Nooshi Dadgostar (V)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:507 Svensk geoprocess
          </note>
          <note>
            av Caroline Szyber (KD)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:508 Lönsamt byggande på mindre orter
          </note>
          <note>
            av Robert Hannah (L)
          </note>
          <note>
            till statsrådet Mehmet Kaplan (MP)
          </note>
          <note>
            2015/16:509 Polisens metoder vid kartläggning av EU-migranter
          </note>
          <note>
            av Roger Haddad (L)
          </note>
          <note>
            till statsrådet Anders Ygeman (S)
          </note>
          <note>
            2015/16:510 Krav på palestinska val
          </note>
          <note>
            av Birgitta Ohlsson (L)
          </note>
          <note>
            till utrikesminister Margot Wallström (S)
          </note>
          <note>
            2015/16:511 Statens kostnader för en eventuell sanering av gruvområdet
            i Pajala
          </note>
          <note>
            av Birger Lahti (V)
          </note>
          <note>
            till närings- och innovationsminister Mikael Damberg (S)
          </note>
          <note>
            2015/16:512 Nollutsläpp i svensk basindustri
          </note>
          <note>
            av Jesper Skalberg Karlsson (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2015/16:513 Mäns psykiska ohälsa
          </note>
          <note>
            av Jesper Skalberg Karlsson (M)
          </note>
          <note>
            till statsrådet Gabriel Wikström (S)
          </note>
          <note>
            2015/16:514 Rotens skjutfält i Stockholms och Uppsala län
          </note>
          <note>
            av Mats Green (M)
          </note>
          <note>
            till försvarsminister Peter Hultqvist (S)
          </note>
          <note>
            2015/16:515 Skärsvikens skjutfält i Västernorrland
          </note>
          <note>
            av Mats Green (M)
          </note>
          <note>
            till försvarsminister Peter Hultqvist (S)
          </note>
          <note>
            2015/16:516 Väddö skjutfält i Stockholms län
          </note>
          <note>
            av Mats Green (M)
          </note>
          <note>
            till försvarsminister Peter Hultqvist (S)
          </note>
          <note>
            2015/16:517 Söderarms skjutfält i Stockholms län
          </note>
          <note>
            av Mats Green (M)
          </note>
          <note>
            till försvarsminister Peter Hultqvist (S)
          </note>
          <note>
            2015/16:518 Göteborgs skärgårdsskjutfält i Västra Götalands län
          </note>
          <note>
            av Mats Green (M)
          </note>
          <note>
            till försvarsminister Peter Hultqvist (S)
          </note>
          <note>
            2015/16:519 Härnöns skjutfält i Västernorrland
          </note>
          <note>
            av Mats Green (M)
          </note>
          <note>
            till försvarsminister Peter Hultqvist (S)
          </note>
          <note>
            § 25 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 17 december
          </note>
          <note>
            2015/16:437 Transparens vid fördelning av extra medel till kommunerna
          </note>
          <note>
            av Anette Åkesson (M)
          </note>
          <note>
            till statsrådet Ardalan Shekarabi (S)
          </note>
          <note>
            § 26 Kammaren åtskildes kl. 13.36.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början till och med
            § 14 anf. 48 (delvis),
          </note>
          <note>
            av tredje vice talmannen därefter till och med § 19 anf. 88 (delvis)
            och
          </note>
          <note>
            av förste vice talmannen därefter till sammanträdets slut.
          </note>
          <note>
            Vid protokollet
          </note>
          <note>
            LISA GUNNFORS
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om återtagande av plats i riksdagen
          </note>
          <note>
            § 3 Avsägelser
          </note>
          <note>
            § 4 Anmälan om kompletteringsval
          </note>
          <note>
            § 5 Anmälan om betänkande
          </note>
          <note>
            § 6 Anmälan om granskningsrapport
          </note>
          <note>
            § 7 Ärenden för hänvisning till utskott
          </note>
          <note>
            § 8 Svar på interpellation 2015/16:206 om öppenhet och transparens
          </note>
          <note>
            Anf. 1 Finansminister MAGDALENA ANDERSSON (S)
          </note>
          <note>
            Anf. 2 NIKLAS WYKMAN (M)
          </note>
          <note>
            Anf. 3 Finansminister MAGDALENA ANDERSSON (S)
          </note>
          <note>
            Anf. 4 NIKLAS WYKMAN (M)
          </note>
          <note>
            Anf. 5 Finansminister MAGDALENA ANDERSSON (S)
          </note>
          <note>
            Anf. 6 NIKLAS WYKMAN (M)
          </note>
          <note>
            Anf. 7 Finansminister MAGDALENA ANDERSSON (S)
          </note>
          <note>
            § 9 Svar på interpellation 2015/16:217 om vidmakthållande av
            utgiftstaken
          </note>
          <note>
            Anf. 8 Finansminister MAGDALENA ANDERSSON (S)
          </note>
          <note>
            Anf. 9 NIKLAS WYKMAN (M)
          </note>
          <note>
            Anf. 10 Finansminister MAGDALENA ANDERSSON (S)
          </note>
          <note>
            Anf. 11 NIKLAS WYKMAN (M)
          </note>
          <note>
            Anf. 12 Finansminister MAGDALENA ANDERSSON (S)
          </note>
          <note>
            Anf. 13 NIKLAS WYKMAN (M)
          </note>
          <note>
            Anf. 14 Finansminister MAGDALENA ANDERSSON (S)
          </note>
          <note>
            § 10 Svar på interpellation 2015/16:238 om restaurangmomsens
            sysselsättningseffekt
          </note>
          <note>
            Anf. 15 Finansminister MAGDALENA ANDERSSON (S)
          </note>
          <note>
            Anf. 16 ANETTE ÅKESSON (M)
          </note>
          <note>
            Anf. 17 Finansminister MAGDALENA ANDERSSON (S)
          </note>
          <note>
            Anf. 18 ANETTE ÅKESSON (M)
          </note>
          <note>
            Anf. 19 NIKLAS WYKMAN (M)
          </note>
          <note>
            Anf. 20 Finansminister MAGDALENA ANDERSSON (S)
          </note>
          <note>
            Anf. 21 ANETTE ÅKESSON (M)
          </note>
          <note>
            Anf. 22 NIKLAS WYKMAN (M)
          </note>
          <note>
            Anf. 23 Finansminister MAGDALENA ANDERSSON (S)
          </note>
          <note>
            § 11 Svar på interpellationerna 2015/16:242 och 245 om konsekvenser
            av mindre ändringar av RUT-avdraget
          </note>
          <note>
            Anf. 24 Finansminister MAGDALENA ANDERSSON (S)
          </note>
          <note>
            Anf. 25 NIKLAS WYKMAN (M)
          </note>
          <note>
            Anf. 26 ANETTE ÅKESSON (M)
          </note>
          <note>
            Anf. 27 Finansminister MAGDALENA ANDERSSON (S)
          </note>
          <note>
            Anf. 28 NIKLAS WYKMAN (M)
          </note>
          <note>
            Anf. 29 ANETTE ÅKESSON (M)
          </note>
          <note>
            Anf. 30 Finansminister MAGDALENA ANDERSSON (S)
          </note>
          <note>
            Anf. 31 NIKLAS WYKMAN (M)
          </note>
          <note>
            Anf. 32 ANETTE ÅKESSON (M)
          </note>
          <note>
            Anf. 33 Finansminister MAGDALENA ANDERSSON (S)
          </note>
          <note>
            § 12 Svar på interpellation 2015/16:244 om budgetramar och överskottsmål
          </note>
          <note>
            Anf. 34 Finansminister MAGDALENA ANDERSSON (S)
          </note>
          <note>
            Anf. 35 NIKLAS WYKMAN (M)
          </note>
          <note>
            Anf. 36 Finansminister MAGDALENA ANDERSSON (S)
          </note>
          <note>
            Anf. 37 NIKLAS WYKMAN (M)
          </note>
          <note>
            Anf. 38 Finansminister MAGDALENA ANDERSSON (S)
          </note>
          <note>
            Anf. 39 NIKLAS WYKMAN (M)
          </note>
          <note>
            Anf. 40 Finansminister MAGDALENA ANDERSSON (S)
          </note>
          <note>
            § 13 Svar på interpellation 2015/16:246 om momsregler för flyktingboenden
          </note>
          <note>
            Anf. 41 Finansminister MAGDALENA ANDERSSON (S)
          </note>
          <note>
            Anf. 42 GUNILLA NORDGREN (M)
          </note>
          <note>
            Anf. 43 Finansminister MAGDALENA ANDERSSON (S)
          </note>
          <note>
            Anf. 44 GUNILLA NORDGREN (M)
          </note>
          <note>
            Anf. 45 Finansminister MAGDALENA ANDERSSON (S)
          </note>
          <note>
            Anf. 46 GUNILLA NORDGREN (M)
          </note>
          <note>
            Anf. 47 Finansminister MAGDALENA ANDERSSON (S)
          </note>
          <note>
            § 14 Svar på interpellation 2015/16:250 om kustrobotsystem i
            behov av en kompetent radar
          </note>
          <note>
            Anf. 48 Försvarsminister PETER HULTQVIST (S)
          </note>
          <note>
            Anf. 49 MIKAEL OSCARSSON (KD)
          </note>
          <note>
            Anf. 50 Försvarsminister PETER HULTQVIST (S)
          </note>
          <note>
            Anf. 51 MIKAEL OSCARSSON (KD)
          </note>
          <note>
            Anf. 52 Försvarsminister PETER HULTQVIST (S)
          </note>
          <note>
            Anf. 53 MIKAEL OSCARSSON (KD)
          </note>
          <note>
            Anf. 54 Försvarsminister PETER HULTQVIST (S)
          </note>
          <note>
            § 15 Svar på interpellation 2015/16:252 om försvarsmaktsresurser
            till polisen
          </note>
          <note>
            Anf. 55 Försvarsminister PETER HULTQVIST (S)
          </note>
          <note>
            Anf. 56 MIKAEL OSCARSSON (KD)
          </note>
          <note>
            Anf. 57 Försvarsminister PETER HULTQVIST (S)
          </note>
          <note>
            Anf. 58 MIKAEL OSCARSSON (KD)
          </note>
          <note>
            Anf. 59 Försvarsminister PETER HULTQVIST (S)
          </note>
          <note>
            Anf. 60 MIKAEL OSCARSSON (KD)
          </note>
          <note>
            Anf. 61 Försvarsminister PETER HULTQVIST (S)
          </note>
          <note>
            § 16 Svar på interpellation 2015/16:255 om organisationskommitté
            för återupprättande av Totalförsvarets chefsnämnd
          </note>
          <note>
            Anf. 62 Försvarsminister PETER HULTQVIST (S)
          </note>
          <note>
            Anf. 63 ALLAN WIDMAN (L)
          </note>
          <note>
            Anf. 64 Försvarsminister PETER HULTQVIST (S)
          </note>
          <note>
            Anf. 65 ALLAN WIDMAN (L)
          </note>
          <note>
            Anf. 66 Försvarsminister PETER HULTQVIST (S)
          </note>
          <note>
            Anf. 67 ALLAN WIDMAN (L)
          </note>
          <note>
            Anf. 68 Försvarsminister PETER HULTQVIST (S)
          </note>
          <note>
            § 17 Svar på interpellation 2015/16:239 om nyanlända och arbetsmarknaden
          </note>
          <note>
            Anf. 69 Arbetsmarknadsminister YLVA JOHANSSON (S)
          </note>
          <note>
            Anf. 70 SOFIA FÖLSTER (M)
          </note>
          <note>
            Anf. 71 Arbetsmarknadsminister YLVA JOHANSSON (S)
          </note>
          <note>
            Anf. 72 SOFIA FÖLSTER (M)
          </note>
          <note>
            Anf. 73 Arbetsmarknadsminister YLVA JOHANSSON (S)
          </note>
          <note>
            Anf. 74 SOFIA FÖLSTER (M)
          </note>
          <note>
            Anf. 75 Arbetsmarknadsminister YLVA JOHANSSON (S)
          </note>
          <note>
            § 18 Svar på interpellation 2015/16:158 om EU:s yttre gränskontroll
          </note>
          <note>
            Anf. 76 Statsrådet ANDERS YGEMAN (S)
          </note>
          <note>
            Anf. 77 DÉSIRÉE PETHRUS (KD)
          </note>
          <note>
            Anf. 78 Statsrådet ANDERS YGEMAN (S)
          </note>
          <note>
            Anf. 79 DÉSIRÉE PETHRUS (KD)
          </note>
          <note>
            Anf. 80 Statsrådet ANDERS YGEMAN (S)
          </note>
          <note>
            Anf. 81 DÉSIRÉE PETHRUS (KD)
          </note>
          <note>
            Anf. 82 Statsrådet ANDERS YGEMAN (S)
          </note>
          <note>
            § 19 Svar på interpellationerna 2015/16:176, 177, 179 och 180
            om vapenlicenser, vapenförvaring och det europeiska vapenpasset
          </note>
          <note>
            Anf. 83 Statsrådet ANDERS YGEMAN (S)
          </note>
          <note>
            Anf. 84 KRISTER HAMMARBERGH (M)
          </note>
          <note>
            Anf. 85 Statsrådet ANDERS YGEMAN (S)
          </note>
          <note>
            Anf. 86 KRISTER HAMMARBERGH (M)
          </note>
          <note>
            Anf. 87 Statsrådet ANDERS YGEMAN (S)
          </note>
          <note>
            Anf. 88 KRISTER HAMMARBERGH (M)
          </note>
          <note>
            Anf. 89 Statsrådet ANDERS YGEMAN (S)
          </note>
          <note>
            § 20 Svar på interpellation 2015/16:236 om vapendirektivet som
            ett hot mot landets jägare och skyttar
          </note>
          <note>
            Anf. 90 Statsrådet ANDERS YGEMAN (S)
          </note>
          <note>
            Anf. 91 BORIANA ÅBERG (M)
          </note>
          <note>
            Anf. 92 Statsrådet ANDERS YGEMAN (S)
          </note>
          <note>
            Anf. 93 BORIANA ÅBERG (M)
          </note>
          <note>
            Anf. 94 STEN BERGHEDEN (M)
          </note>
          <note>
            Anf. 95 Statsrådet ANDERS YGEMAN (S)
          </note>
          <note>
            Anf. 96 BORIANA ÅBERG (M)
          </note>
          <note>
            Anf. 97 STEN BERGHEDEN (M)
          </note>
          <note>
            Anf. 98 Statsrådet ANDERS YGEMAN (S)
          </note>
          <note>
            § 21 Svar på interpellation 2015/16:251 om inställd samverkansövning
          </note>
          <note>
            Anf. 99 Statsrådet ANDERS YGEMAN (S)
          </note>
          <note>
            Anf. 100 DANIEL BÄCKSTRÖM (C)
          </note>
          <note>
            Anf. 101 Statsrådet ANDERS YGEMAN (S)
          </note>
          <note>
            Anf. 102 DANIEL BÄCKSTRÖM (C)
          </note>
          <note>
            Anf. 103 Statsrådet ANDERS YGEMAN (S)
          </note>
          <note>
            Anf. 104 DANIEL BÄCKSTRÖM (C)
          </note>
          <note>
            § 22 Bordläggning och beslut om förlängd motionstid
          </note>
          <note>
            § 23 Anmälan om interpellationer
          </note>
          <note>
            § 24 Anmälan om frågor för skriftliga svar
          </note>
          <note>
            § 25 Anmälan om skriftligt svar på fråga
          </note>
          <note>
            § 26 Kammaren åtskildes kl. 13.36.
          </note>
          <note>
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
