<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--81</head>
          <docDate when="1998-03-17">1998-03-17</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 10 och 11 mars.
          </note>
          <note>
            2 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1997/98:215
          </note>
          <note>
            Till riksdagen
          </note>
          <note>
            Interpellation 1997/98:215 av Bo Nilsson om
          </note>
          <note>
            Samhall.
          </note>
          <note>
            Interpellationen kommer att besvaras tisdagen den
          </note>
          <note>
            24 mars 1998.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 11 mars 1998
          </note>
          <note>
            Margareta Winberg
          </note>
          <note>
            Interpellation 1997/98:216
          </note>
          <note>
            Till riksdagen
          </note>
          <note>
            Interpellation 1997/98:216 av Ragnhild Pohanka om åtgärder mot
            arbetslösheten.
          </note>
          <note>
            Interpellationen kommer att besvaras tisdagen den
          </note>
          <note>
            24 mars 1998.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 11 mars 1998
          </note>
          <note>
            Margareta Winberg
          </note>
          <note>
            3 § Svar på interpellation 1997/98:198 om svensk rovdjurspolitik
          </note>
          <note type="speaker">
            Anf. 1 Miljöminister ANNA LINDH (s):
          </note>
          <note>
            Fru talman! Rune Berglund har frågat mig vilka åtgärder jag avser
            att vidta för att förbättra situationen i de områden där rovdjurstrycket
            är för högt.
          </note>
          <note>
            Låt mig först av allt få understryka att Sverige har ett internationellt
            ansvar att se till att våra rovdjursstammar är livskraftiga. Det
            är inte fallet i dag för alla de stora rovdjuren. Läget har dock
            förbättrats markant under de senaste åren, särskilt för björn
            och lo. För vargen och järven är situationen fortfarande osäker
            med ett alltför litet antal individer för att deras långsiktiga
            fortlevnad skall kunna anses säkrad.
          </note>
          <note>
            De konflikter som uppstår med olika näringar, framför allt rennäringen
            och tamdjursuppfödningen, har blivit mer markanta i takt med att
            rovdjursstammarna har vuxit sig starkare. Olika åtgärder har vidtagits
            för att hantera dessa konflikter.
          </note>
          <note>
            Ett nytt system för ersättning för rovdjursrivna renar infördes
            för två år sedan. Systemet bygger på helt nya principer. Samebyarna
            får ersättning efter en schablon där antalet rovdjursföryngringar
            inom samebyns område är styrande för den totala ersättningens
            storlek. I systemet är också inbyggt ett högsta tak för antalet
            rovdjursföryngringar inom byns betesområde.
          </note>
          <note>
            Naturvårdsverket kan enligt 27 § jaktförordningen ge tillstånd
            till skyddsjakt på björn, järv, lo och örn om stammarna utvecklats
            så att de är till synnerligt obehag för befolkningen eller orsakar
            avsevärd skada för tamdjursskötseln. När det gäller varg får jakten
            endast avse ett enskilt djur som orsakar avsevärda skador eller
            olägenheter.
          </note>
          <note>
            Verket har också under de senaste åren beviljat tillstånd till
            sådan skyddsjakt på lodjur i delar av renskötselområdet i syfte
            att minska de största koncentrationerna av lodjur som ställer
            till problem. Verket har bedömt att lodjursstammen nu vuxit sig
            så stark att den kan tåla en viss försiktig decimering lokalt.
          </note>
          <note>
            Dessutom får enligt 28 § jaktförordningen björn, järv eller lo
            dödas om de skadat eller dödat tamdjur och ett nytt angrepp kan
            befaras, s.k. nödvärnsjakt.
          </note>
          <note>
            Bestämmelserna om skydds- och nödvärnsjakt gäller för närvarande
            inte varg. Denna möjlighet togs bort 1990 på grund av den mycket
            svaga vargstammen. Naturvårdsverket har dock nyligen hemställt
            hos regeringen att bestämmelserna om skyddsjakt enligt
          </note>
          <note>
            27 § jaktförordningen återinförs för varg. När det gäller nödvärnsjakten
            föreslår verket att den återinförs när det finns tio etablerade
            vargpar på den skandinaviska halvön. Verket har också föreslagit
            att ersättningssystemet för rovdjursskador ändras så att ersättning
            och bidrag till skadeförebyggande åtgärder för andra tamdjur än
            ren kan lämnas för skador förorsakade av stora rovdjur oavsett
            om tamdjuren kan försäkras eller inte. Rätten till ersättning
            bör enligt verket också omfatta hundar som skadas eller dödas
            av stora rovdjur. En möjlighet till ersättning för denna typ av
            skador skulle enligt verket kunna underlätta det svåra arbetet
            med att få acceptans också för vargen.
          </note>
          <note>
            Verkets förslag till ändringar i jaktförordningen och ersättningssystemet
            behandlas för närvarande i
          </note>
          <note>
            Regeringskansliet. Det är därför för tidigt att uttala sig om
            regeringens ställningstagande till förslagen.
          </note>
          <note>
            Jag vill också informera om att regeringen den
          </note>
          <note>
            29 januari 1998 beslutade att tillkalla en särskild utredare
            med uppgift att överväga och lägga ett förslag till en sammanhållen
            rovdjurspolitik som gör det möjligt att anlägga en helhetssyn
            på biologiska, jaktoch näringsmässiga frågor i enligt med riksdagens
            önskemål. Utredaren skall bl.a. arbeta i nära dialog med alla
            intressen i denna fråga och sträva efter att åstadkomma lösningar
            i konflikten hur målet att bevara livskraftiga stammar av våra
            stora rovdjur skall kunna förenas med näringsintressen inom jordbruket
            och rennäringen och med lokalbefolkningens intressen.
          </note>
          <note>
            Jag vill understryka att dialogen med alla berörda är en central
            och viktig del i utredarens uppdrag. Skall vi kunna förena livskraftiga
            rovdjursstammar med lokalbefolkningens intressen måste dagens
            oro och motvilja mot rovdjuren tas på allvar. Vi måste få en acceptans
            för rovdjurens närvaro. Det måste gå att förena livskraftiga rovdjursstammar
            med rennäring och annan tamdjursskötsel. Skyddsjakt kan aldrig
            bli det huvudsakliga verktyget för att hantera dessa konflikter.
            I stället måste förebyggande åtgärder och olika former för samexistens
            vara grunden för att förena de olika intressena.
          </note>
          <note>
            Utredaren skall redovisa sina förslag senast den
          </note>
          <note>
            1 juli 1999. Regeringen avser därefter att återkomma till riksdagen
            med förslag till en sammanhållen rovdjurspolitik.
          </note>
          <note type="speaker">
            Anf. 2 RUNE BERGLUND (s):
          </note>
          <note>
            Fru talman! Jag vill tacka ministern för svaret. Jag tycker att
            det andas en ödmjuk inställning och innehåller förstående formuleringar.
            Eftersom de som debatterar de här frågorna ofta på något sätt
            har egna intressen i frågorna, skall jag kanske säga att jag varken
            är markägare eller jägare. Jag brukar säga att jag inte ens äger
            en vattenpistol. Men jag bor i området.
          </note>
          <note>
            Jag bor fyra mil från Sånfjällets nationalpark, som är en av
            Sveriges äldsta. Jag tror att den bildades 1909.
          </note>
          <note>
            Den är kanske också ett av skälen till att vi i dag har en relativt
            stor björnstam i den södra delen av Sverige.
          </note>
          <note>
            Den pågående uppbyggnaden av rovdjursstammen har ju faktiskt
            haft ett högt pris under de senaste åren.
          </note>
          <note>
            Det har t.o.m. varit för högt för vissa. Skälet är ju att det
            under den här uppbyggnadstiden har blivit en alltför stor koncentration
            på vissa ställen. Jag tror att det beror på att man delvis har
            använt fel taktik. Jag tror att det är viktigt att man har ett
            nationellt rovdjursmål. Men för att nå målet tror jag att man
            måste ha ett nerifrån-och-upp-perspektiv i stället för ett uppifrån-och-ner-perspektiv.
            Man måste låta det nationella målet bli väldigt långsiktigt för
            att man även skall klara de lokala och regionala målen under tiden
            och inte få alltför stora problem.
          </note>
          <note>
            Detta har ju varit särskilt besvärande för rennäringen. Det har
            ju faktiskt funnits risk för att vissa samer skulle få sina näringar
            i det närmaste utslagna i det korta perspektivet. Och det är ingen
            bra situation.
          </note>
          <note>
            Sedan jag skrev interpellationen har jag fått kommittédirektivet
            för utredningen om en sammanhållen rovdjurspolitik i min hand.
            Det tar upp de två huvudfrågor som jag ställde till ministern,
            bl.a. frågan om vilken väg man skall gå. Skall man ha det nationella
            målet först eller skall det vara ett tredjehandsmål? Direktivet
            tar också upp frågan om vem som skall ha befogenheten att agera
            i akuta situationer. Det är bra att man sätter den frågan i fokus
            om syftet är att detta skall leda till ett nytt och bättre arbetssätt
            när det gäller att hantera rovdjursstammen i Sverige i framtiden.
          </note>
          <note type="speaker">
            Anf. 3 Miljöminister ANNA LINDH (s):
          </note>
          <note>
            Fru talman! Jag vill bara tillägga att vi alla naturligtvis känner
            ett gemensamt ansvar för att vi skall värna rovdjuren. Vi ställer
            ju också krav på andra länder att de skall värna sina rovdjursstammar.
            I
          </note>
          <note>
            grunden ser vi det naturligtvis också som positivt att rovdjursstammarna
            har ökat. Däremot, precis som
          </note>
          <note>
            Rune Berglund poängterar, är det också viktigt att man får en
            lokal acceptans. Jag tror att man kan göra väldigt mycket där.
            Jag hoppas att utredaren kommer med bra förslag till vilka åtgärder
            man kan vidta när det gäller information och upplysning och när
            det gäller andra praktiska åtgärder för att man inte skall ställa
            näringarna mot rovdjuren och tvärtom.
          </note>
          <note>
            Så vi får väl avvakta utredningen och se vilka kloka förslag
            utredaren kommer fram till. Syftet är naturligtvis att vi skall
            få en acceptans för rovdjursstammarna i Sverige så att de kan
            fortsätta att öka, men på ett sätt som gör att även den lokala
            befolkningen och näringarna känner sig trygga.
          </note>
          <note type="speaker">
            Anf. 4 RUNE BERGLUND (s):
          </note>
          <note>
            Fru talman! På senare tid har det bedrivits jakt särskilt på
            lodjur för att ta ned det största trycket.
          </note>
          <note>
            Problemet nu är vargen. Vad jag förstår håller ni på att diskutera
            vad ni skall göra med vargen. Det är kanske ingen som ännu riktigt
            vet hur många vargar vi har i landet. Men jag vet utifrån det
            jag ser och hör att vargen är det djur som kan ställa till den
            största skadan för rennäringen eftersom dess naturliga instinkt
            också är att skingra. Och det kostar väldigt mycket pengar att
            klara att samla ihop hjordarna igen efter ett vargangrepp.
          </note>
          <note>
            När det gäller utredningen vet vi egentligen vad grundproblemet
            är. Det är den stora koncentrationen av rovdjur på vissa ställen.
            Vi behöver inte intellektualisera det problemet. Det är påtagligt,
            och det kan vi se. Alla som vill kan se det när man vill.
          </note>
          <note>
            Det vore bra om regeringen nu kunde komma fram till ett beslut
            om att man också kan hantera vargfrågan så att det kan införas
            en nödvärnsjakt om det blir nödvändigt och att besluten kan fattas
            på länsstyrelsenivå. De besluten måste ju faktiskt fattas inom
            några timmar, och det är viktigt att klara det för att få en bra
            situation i framtiden.
          </note>
          <note type="speaker">
            Anf. 5 Miljöminister ANNA LINDH (s):
          </note>
          <note>
            Fru talman! Jag vet att vargen på flera i ställen i
          </note>
          <note>
            Sverige anses vara ett problem för rennäringen. Det har jag all
            sympati för. Samtidigt är det viktigt att komma i håg att vi fortfarande
            har ett litet vargbestånd i Sverige. Vi har väldigt få vargar.
            Vi har alltför få vargar för att vi skall vara säkra på vargstammens
            överlevnad, och därför behöver vi fler vargar i Sverige.
          </note>
          <note>
            Naturvårdsverkets förslag till skyddsjakt bereds för närvarande
            i Regeringskansliet, så det kan jag inte uttala mig mera om i
            dag. När det däremot gäller nödvärnsrätten säger Naturvårdsverket
            att deras begäran gäller om man har åtminstone tio vargpar i Sverige.
            Än så länge har vargantalet inte kommit upp i den nivån att Naturvårdsverket
            vill införa nödvärnsrätt.
          </note>
          <note>
            Men alla dessa frågor bereds för närvarande i Regeringskansliet.
          </note>
          <note>
            Som sagt, jag återkommer till att jag hoppas att vi kan hitta
            en lösning så att vi både kan se till att antalet rovdjur, inte
            minst vargarna som är mest hotade, ökar samtidigt som vi kan få
            en acceptans från lokalbefolkningen och hitta praktiska lösningar.
          </note>
          <note type="speaker">
            Anf. 6 RUNE BERGLUND (s):
          </note>
          <note>
            Fru talman! Jag skall i mitt avslutande inlägg ställa en fråga
            till ministern. Jag har kunnat se i tidningen Från Riksdag och
            Departement att EU-
          </note>
          <note>
            kommissionen vill räta ut en del frågetecken, bl.a. om rovdjursjakten.
            Kommissionen har tydligen fått ta emot klagomål som går ut på
            att den svenska jakten på lodjur och björn strider mot EU:s regler
            om skyddade arter. Det lär ha varit ett tjänstemannamöte den
          </note>
          <note>
            16-17 februari där svenska representanter har fått ge sin syn
            på den saken. Jag skulle vilja ha ett svar på det.
          </note>
          <note>
            Sedan har jag ett svar på en insändare i en tidning där en representant
            för Naturvårdsverket säger en sak som är litet förvånande för
            min del när det gäller politikernas möjlighet att påverka rovdjursstammen,
            dess utbredning och skötsel. Frågan är egentligen politisk, säger
            han. Våra politiker skall svara på om vi skall ha varg eller inte,
            eller andra rovdjur. Samtidigt säger han avslutningsvis att deras
            handlingsutrymme med hänsyn till EU:s bestämmelser på den punkten
            dock är synnerligen begränsat - det politiska handlingsutrymmet,
            alltså.
          </note>
          <note>
            Jag skulle vilja sluta med att fråga ministern: Är det så att
            vårt handlingsutrymme är mycket begränsat? Eller har vi en möjlighet
            att bestämma en egen rovdjurspolitik, både var den skall bedrivas
            och hur lång sikt det skall vara för att man skall ha uppnått
            de mål man ställer upp?
          </note>
          <note type="speaker">
            Anf. 7 Miljöminister ANNA LINDH (s):
          </note>
          <note>
            Fru talman! Jag har förstått efter överläggningarna med EU-kommissionen
            att man har varit nöjd med de svar man har fått från Sverige vad
            gäller rovdjursjakt.
          </note>
          <note>
            Det kommer man inte att gå vidare med, såvitt jag har förstått
            under hand. Däremot tror jag att det är en bra påminnelse om att
            de svenska rovdjuren inte bara är av intresse för Sverige utan
            av intresse för betydligt fler länder, på samma sätt som vi ofta
            har haft åsikter om att rovdjur eller djurarter inte får utrotas
            eller decimeras i andra länder.
          </note>
          <note>
            Så även om vi naturligtvis har ett eget handlingsutrymme finns
            det både ett internationellt, ett europeiskt och ett svenskt intresse
            av att vi inte får använda ett sådant handlingsutrymme så att
            vi minskar de svenska rovdjursstammarna. I det här fallet överensstämmer
            nog EU:s uppfattningar om att vi måste bevara rovdjuren med den
            svenska uppfattningen om att vi måste bevara rovdjuren. Så formellt
            stämmer det nog att utrymmet är begränsat. Men jag ser det inte
            som något problem eftersom våra uppfattningar om att rovdjuren
            skall bevaras överensstämmer.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1997/98:200 om bromerade flamskyddsmedel
          </note>
          <note type="speaker">
            Anf. 8 Miljöminister ANNA LINDH (s):
          </note>
          <note>
            Fru talman! Barbro Johansson har frågat mig hur jag avser verka
            för en avveckling av de bromerade flamskyddsmedlen. Som Barbro
            Johansson påtalar i sin interpellation är bromerade flamskyddsmedel
            ett samlingsnamn för en stor grupp bromerade ämnen som har flamskyddande
            egenskaper. Några få av dessa dominerar användningen.
          </note>
          <note>
            Det finns ingen tillverkning av bromerade flamskyddsmedel i Sverige.
            Den största mängden importeras via varor i vilka innehållet av
            bromerade flamskyddsmedel i dag endast kan grovt uppskattas. Jag
            delar den oro som många känner inför riskerna med ökande halter
            av vissa av dessa ämnen i miljön.
          </note>
          <note>
            Brandtekniska krav styr användningen av bromerade flamskyddsmedel,
            medan valet av medel beror på vilket material som skall flamskyddas.
            Förutom elektrisk och elektronisk utrustning, som Barbro Johansson
            påtalat, flamskyddas i dag även t.ex. byggnadsmaterial, möbler
            och textilier. Det är naturligtvis viktigt att brandsäkerhetsintresset
            tillvaratas och i vissa lägen måste flamskyddsmedel användas.
            Det finns dock inga krav uppställda på att speciella ämnen som
            bromerade medel skall användas. Tillverkare och importörer har
            här ett stort ansvar att se över behovet av brandskydd och att
            begränsa användningen av de bromerade flamskyddsmedlen. Alternativa
            brandskyddsåtgärder som är hälso- och miljömässigt bättre bör
            användas i stället.
          </note>
          <note>
            Kemikalieinspektionen har i ett regeringsuppdrag i juni 1997
            pekat ut två ämnesgrupper av bromerade flamskyddsmedel vilka har
            sådana egenskaper att användningen måste upphöra. Deras beteckningar
            är
          </note>
          <note>
            PBB och PBDE. Jag har verkat för en avveckling av dessa dokumenterat
            skadliga bromerade flamskyddsmedel genom att i december 1997 ge
            Kemikalieinspektionen i uppdrag att senast den 15 mars 1999
          </note>
          <note>
            redovisa förslag om en snar avveckling av PBB och
          </note>
          <note>
            PBDE, inklusive eventuella förslag till förbud.
          </note>
          <note>
            Jag verkar även för införandet av ett producentansvar för elektriska
            och elektroniska produkter, där datorer ingår. För att slippa
            ökade kostnader för särskilt omhändertagande av varor som innehåller
            farliga bromerade flamskyddsmedel ligger det i tillverkarens intresse
            att byta ut dessa mot hälso- och miljömässigt bättre alternativ.
          </note>
          <note>
            I den miljöpolitiska propositionen, som regeringen avser att
            lämna till riksdagen under april 1998, kommer också bromerade
            flamskyddsmedel att behandlas.
          </note>
          <note type="speaker">
            Anf. 9 BARBRO JOHANSSON (mp):
          </note>
          <note>
            Fru talman! Jag tackar miljöministern för svaret.
          </note>
          <note>
            De bromerade flamskyddsmedlen tillhör gruppen farliga ämnen.
            De är ett s.k. stabilt organiskt miljögift, som inte bryts ned
            utan finns kvar i kroppen. De bevaras högst upp i näringskedjan,
            dvs. i människan.
          </note>
          <note>
            Det senaste larmet som har kommit, nämligen att dessa ämnen finns
            i bröstmjölk, är ett av de allvarligaste larmen.
          </note>
          <note>
            De flesta av de miljögifter som man tittade på under 70- och
            80-talet har så småningom minskat i bröstmjölk, medan alltså bromerade
            flamskyddsmedel återfinns i större mängd. Man får bl.a. in det
            via andningen. De två ämnen som miljöministern nämnde,
          </note>
          <note>
            PBB och PBDE, finns i plaster, både i kretskort och i höljen.
            Det viktigaste är dock att när dessa ämnen förbränns bildas det
            dioxiner och furaner, och dessa är ju cancerframkallande.
          </note>
          <note>
            Anledningen till att jag har lämnat den här interpellationen
            är att det går för långsamt med avvecklingen. Man har vetat detta
            länge, men man har inte gjort någonting. Det finns många som har
            forskat om det här. Efter vad jag har fått reda på finns det några
            som forskar nu, men man ger inte tillstånd till så mycket mer
            forskning på det här området.
          </note>
          <note>
            I dag säljs det fler persondatorer än någonsin. Om det var en
            och en halv miljon 1995 är det säkert det flerdubbla nu. Det är
            väl nästan lika många som vi är invånare i Sverige. IBM har visat
            att det avges en gas från bildskärmar som är farlig, speciellt
            när datorerna är nya. Det finns många människor som uppger att
            de blivit skadade av de här ämnena. Detta är viktigt!
          </note>
          <note>
            Innehållet i datorerna omfattar ju också bly, kvicksilver osv.
            Avger datorerna bromerade flamskyddsmedel tillsammans med kvicksilver
            är det ännu allvarligare.
          </note>
          <note>
            Det är viktigt att det här snabbt avvecklas. Men som jag sade
            tycker jag att det går väldigt sakta. Man har sett dessa ämnen
            i både havsörn och sälar, men alltså även i bröstmjölk. Jag vet
            att Kemikalieinspektionen arbetar med att begränsa användningen
            av bromerade flamskyddsmedel, både nationellt och inom ramen för
            OECD, PARCOM och EU. OECD
          </note>
          <note>
            har haft ett avtal med industrin om att dessa ämnen skall börja
            avvecklas, men fortfarande går det för sakta. Inom PARCOM har
            Sverige tidigare lagt fram förslag om att de skall avvecklas,
            men det röstades ned.
          </note>
          <note>
            Jag vill därför fråga Anna Lindh hur hon vill påskynda det internationella
            arbetet för att avveckla dessa ämnen.
          </note>
          <note type="speaker">
            Anf. 10 Miljöminister ANNA LINDH (s):
          </note>
          <note>
            Fru talman! Jag kan bara instämma med Barbro
          </note>
          <note>
            Johansson när det gäller vilket stort problem de bromerade flamskyddsmedlen
            är. Det är därför Sverige har tyckt att det här arbetet har varit
            väldigt viktigt att driva på. Vi har också gett Kemikalieinspektionen
            i uppdrag att få bort de ämnen jag nämnde, och vi har prioriterat
            de här frågorna internationellt.
          </note>
          <note>
            Jag kan hålla med om att det går för långsamt internationellt.
            Det gör det naturligtvis. Det är ju inte vi ensamma som avgör
            takten i det internationella arbetet. Men Sverige ligger på, och
            alltfler länder inser problemen bakom de bromerade flamskyddsmedlen.
          </note>
          <note>
            Alla undersökningar som nu presenteras, bl.a. i Sverige, stärker
            oss också i våra internationella förhandlingar.
          </note>
          <note>
            Det här arbetet kommer vi att fortsätta. Vi kommer också tillbaka
            med en del förslag i den miljöproposition som vi lägger fram senare
            i vår.
          </note>
          <note>
            Det är också viktigt att var och en av oss under tiden gör det
            vi kan för att gå emot de bromerade flamskyddsmedlen. Jag tänkte
            på det t.ex. förra sommaren när det inträffade en brand någonstans.
            Bara veckan därefter gjorde mina lokala handlare reklam för att
            de hade flamskyddsmedel i sitt gardintyg. Det är naturligtvis
            väldigt farligt om man svänger och börjar göra reklam för ämnen
            som vi faktiskt vet är väldigt skadliga och inte bör användas
            annat än när det är absolut nödvändigt.
          </note>
          <note>
            Det är också viktigt att komma ihåg att det i dag finns alternativ
            även när det gäller t.ex. elektronik, alternativ som kan användas
            och som man därmed bör efterfråga.
          </note>
          <note type="speaker">
            Anf. 11 BARBRO JOHANSSON (mp):
          </note>
          <note>
            Fru talman! Jag är glad att Anna Lindh håller med mig om att
            dessa ämnen bör avvecklas. Jag tror säkert att hon verkligen menar
            det också.
          </note>
          <note>
            Jag såg nyligen att TCO har infört en märkning på datorer som
            säger om de är giftfria. Men de bromerade flamskyddsmedlen finns
            ju också i alla våra textilier, var vi än är i allmänna sammanhang.
          </note>
          <note>
            Jag tycker också att de är allvarligt att dessa ämnen fortsätter
            att användas i kretskort för datorer. När jag var på studiebesök
            i Silicon Valley blev jag ganska förskräckt över den databoom
            som råder där. Företagen har på några månader en tillväxt på 70-80
            %, från noll till 40 biljoner dollar. Man tillverkar otroligt
            mycket; vi i Sverige kan inte ens tänka oss hur fort det går.
            Jag träffade bl.a. representanter för de främsta tillverkarna
            av datorer där och tog då upp de bromerade flamskyddsmedlen. De
            är medvetna om problemet, men utvecklingen går så fort att de
            inte på något sätt hinner tänka på miljön. Det är en sådan stor
            konkurrens, och allting skall gå med en sådan otrolig hastighet.
            Ämnena används alltså fortfarande i kretskorten, och det handlar
            om en otrolig mängd.
          </note>
          <note>
            I och med detta är problemet än allvarligare, eftersom det naturligtvis
            är dessa datorer som exporteras hit till Sverige. Det var ju de
            största tillverkarna jag besökte.
          </note>
          <note>
            Man berättade också att när man tillverkar datorerna skyddar
            man själva de känsliga datorerna, inte människorna som sköter
            tillverkningen. Det tycker jag också är allvarligt. Det viktigaste
            är alltså att datorerna skyddas.
          </note>
          <note>
            Jag tycker att det går för långsamt. Det skall inte vara nödvändigt
            att nyblivna mammor inte vågar amma sina barn på grund av att
            det tillverkas så mycket datorer. Jag hoppas verkligen att miljöministern
            med kraft kommer att verka för det här. Det tror jag också att
            hon kommer att göra.
          </note>
          <note>
            När jag läste utredningen En hållbar kemikaliepolitik tyckte
            jag inte att det hade hänt så mycket sedan jag motionerade om
            detta år 1994. Det står ungefär samma sak. Men det här är skrämmande.
            Om man tar blodprov på oss ser man att de här kemiska ämnena skvalpar
            omkring i vårt blod. Man kan hitta dem även där.
          </note>
          <note>
            Jag tycker att det är viktigt att miljöministern följer upp med
            att trycka på inom EU. Även producentansvaret är väldigt viktigt.
            Datorerna kanske bara håller tre fyra år. Det går väldigt snabbt,
            och sedan kommer det nya. Och detta är en av de viktigaste sakerna,
            eftersom det finns så väldigt mycket andra ämnen där. Jag tycker
            alltså att man bör intensifiera arbetet.
          </note>
          <note type="speaker">
            Anf. 12 Miljöminister ANNA LINDH (s):
          </note>
          <note>
            Fru talman! Först vill jag stryka under att användningen faktiskt
            har minskat på en rad områden, t.ex. när det gäller textilier
            och liknande. Det tycker jag är viktigt att komma ihåg.
          </note>
          <note>
            Sedan vill jag - förutom det internationella arbetet, de förbudsförslag
            som vi har gett Kemikalieinspektionen i uppdrag att arbeta med
            och de förslag som vi kommer tillbaka till i miljöpropositionen
            - ta upp tre andra exempel på vad som sker.
          </note>
          <note>
            Regeringen har t.ex. tillsatt en upphandlingsdelegation. Tanken
            är att den skall kunna ta fram de bästa och viktigaste exemplen
            på vilka krav man skall ställa vid offentlig upphandling, vare
            sig det gäller stat, landsting eller kommuner. Varje upphandlare
            bestämmer förstås vad man till syvende och sist vill köpa, men
            sådana här kemikaliekrav är exempel på vad upphandlingsdelegationen
            kan ge som rekommendation till dem som upphandlar.
          </note>
          <note>
            Ett annat exempel som jag tycker är positivt är att de svenska
            IT-företagen, där bl.a. Ericsson ingår, har som policy att inte
            använda bromerade flamskyddsmedel.
          </note>
          <note>
            Ett tredje exempel är att Electrolux har antagit en avvecklingsplan
            för bromerade flamskyddsmedel.
          </note>
          <note>
            Även om det går för långsamt, med tanke på dessa ämnens farlighet,
            sker det alltså en hel del i dag. Detta visar också att det finns
            alternativ, så att man faktiskt kan kräva sådana.
          </note>
          <note type="speaker">
            Anf. 13 BARBRO JOHANSSON (mp):
          </note>
          <note>
            Fru talman! Jag tackar så mycket för det. Det här med offentlig
            upphandling är naturligtvis ett väldigt viktigt påtryckningsmedel
            för en avveckling. Det finns i dag inga direkta förbud i sammanhanget
            så det tycker jag att vi bör arbeta för.
          </note>
          <note>
            Som jag tidigare sagt pågår forskning bl.a. i Umeå när det gäller
            inomhusmiljön. Vi får väl se vad den forskningen visar på. Ett
            direktförbud skulle vara bra.
          </note>
          <note>
            Att Ericsson och Electrolux arbetar med frågan är självfallet
            bra men tillverkningen sker många gånger utomlands.
          </note>
          <note>
            Precis innan jag för två veckor sedan åkte från Silicon Valley
            visade det sig att marken där är så fördärvad att vattnet inte
            längre kan drickas. Det här är ett stort problem. Jag önskar miljöminister
            Anna
          </note>
          <note>
            Lindh lycka till i fortsättningen med detta arbete.
          </note>
          <note>
            Tack!
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1997/98:205 om oljeborrning i Skagerrak
          </note>
          <note type="speaker">
            Anf. 14 Miljöminister ANNA LINDH (s):
          </note>
          <note>
            Fru talman! Erling Bager har frågat mig om regeringen avser att
            ta något initiativ mot de oljeborrningar i Skagerrak som Danmark
            avser att starta.
          </note>
          <note>
            Erling Bagers fråga kan besvaras mycket kort genom att hänvisa
            till det brev som den 20 februari skickades från Miljödepartementet
            till det danska miljö- och energiministeriets energistyrelse.
            I brevet begär Sverige samråd i enlighet med den nordiska miljöskyddskommissionens
            bestämmelser i detta ärende. Den konkreta innebörden av denna
            svenska begäran bör, enligt min mening, bli att de danska myndigheterna
            utarbetar en miljökonsekvensbeskrivning och att vi därefter från
            svensk sida tar ställning till denna och därmed även till verksamhetens
            lämplighet. Jag anser att ett eventuellt danskt beslut om tilldelning
            av koncession för efterforskning av olja eller gas bör avvakta
            ett sådant svenskt ställningstagande, i enlighet med de regler
            som finns i den nordiska miljöskyddskonventionen.
          </note>
          <note>
            Denna begäran från svensk sida innebär att vi förhåller oss på
            samma sätt till de danska planerna på oljeborrning som vi tidigare
            har förhållit oss till liknande planer från norsk sida.
          </note>
          <note>
            Vad gäller de norska planerna på provborrning efter olja i Skagerrak
            kan man konstatera att det norska stortinget 1994, efter bl.a.
            överläggningar mellan svenska och norska företrädare, gav den
            norska regeringen möjlighet att besluta om koncessioner under
            två förutsättningar: dels att en utredning om effekter av kemikalieanvändning
            skulle genomföras, dels att de svenska synpunkterna skulle inhämtas
            efter genomförd miljökonsekvensbeskrivning.
          </note>
          <note>
            Den första av dessa förutsättningar har uppfyllts, medan den
            andra delen formellt ej uppfyllts ännu. Vi avvaktar fortfarande
            den slutliga och sammanfattande miljökonsekvensbeskrivningen.
            Däremot har Norge genomfört de delmoment i miljökonsekvensbeskrivningen
            som svenska myndigheter begärt och redovisat dessa i underlagsrapporter.
            Det som nu saknas är den norska sammanfattningen och slutsatsen.
            Om och när en sådan kommer avser regeringen att remissbehandla
            hela miljökonsekvensbeskrivningen för att därefter avge sitt yttrande
            till den norska regeringen.
          </note>
          <note>
            Hittills har således frågan om norsk oljeborrning ej blivit aktuell,
            i formell mening. I princip är den svenska inställningen till
            oljeborrning i ekologiskt känsliga områden negativ.
          </note>
          <note type="speaker">
            Anf. 15 ERLING BAGER (fp):
          </note>
          <note>
            Fru talman! Jag tackar miljöministern för svaret, som jag är
            tämligen nöjd med. Sedan slutet av 80-talet har jag arbetat mot
            de norska försöken med oljeborrning i Skagerrak, vilka pågått
            under många år. Jag tycker att Anna Lindh under sina år som miljöminister
            har varit aktiv i de frågor som handlar om att stoppa oljeborrningar.
            Kanske har hon varit mer aktiv än sina företrädare. Det är också
            bra att regeringen redan den
          </note>
          <note>
            20 februari i år kontaktade det danska miljö- och energiministeriet
            och då framförde de krav som finns från den svenska regeringen.
          </note>
          <note>
            Jag vill föra in ytterligare en dimension i detta med oljeborrningar
            i Skagerrak - utöver de frågeställningar som berör miljöproblemen,
            som är tunga faktorer och som pekar på hur den svenska västkusten
            skulle drabbas vid oljeborrningar. Inom 48 timmar drabbas den
            svenska västkusten av oljeutsläpp; detta enligt beräkningar som
            finns. Havsvindar och strömmar från Engelska kanalen och Nordsjön
            samverkar på ett sådant sätt att den svenska västkusten blir mottagare
            av drivande avfall. Detta har förorsakat en mängd problem. Årligen
            gör skolklasser insamlingar av drivande skräp på den svenska västkusten.
          </note>
          <note>
            Fisket är betydande i Nordsjön och Skagerrak. Jag har deltagit
            i internationella seminarier som visar på fyra eller fem platser
            i världen som är de mest fiskeproduktiva områdena: väster om Chile,
            väster om
          </note>
          <note>
            Indien, öster om USA - Newfoundland - samt Nordsjön och Skagerrak.
            Dessa områden är, som sagt, produktiva vad avser fisket, samtidigt
            som de är livsmedelsproducerande. Här finns således en konflikt
            mellan oljeindustrin och fisket. Det är viktigt att föra in detta.
          </note>
          <note>
            I de tre nordiska länderna har miljöorganisationer och yrkesfiskets
            organisationer protesterat mot försöken att borra efter olja.
            I Norge drev den förra regeringen igenom att man skulle starta
            oljeletning i Skagerrak. Den nya mittenregeringen däremot med
            Senterpartiet, Kristelig folkeparti och liberala Venstre har i
            sin regeringsförklaring motsatt sig borrning efter olja.
          </note>
          <note>
            När nu danska oljeintressenter börjar ansöka om att få starta
            oljeexploatering i Skagerrak blir det en allvarlig risk. Även
            i Norge vädrar man nu möjligheter att starta med nämnda verksamhet.
          </note>
          <note>
            Fisket i Skagerrak omsätter varje år miljardbelopp. Området förvaltas
            gemensamt av Norge och
          </note>
          <note>
            EU. Det innebär att oljeborrning berör inte enbart de norska
            och danska yrkesfiskarna utan också i lika hög grad de svenska
            yrkesfiskarna. Enbart i Sverige är drygt 1 000 västkustfiskare
            beroende av fisket i Skagerrak. Bara fisket efter räkor och havskräftor
            i området inbringar 100 miljoner kronor per år.
          </note>
          <note>
            Om en oljerigg sätts upp innebär det ett trålförbud inom ett
            område omfattande sju kvadratkilometer runt riggen. Därtill kommer
            att metallskrot och ledningar på botten river sönder redskapen.
            Det är viktigt att också föra in den dimensionen i den kraftfulla
            protesten från svensk sida. Det vill jag att ministern kommenterar.
          </note>
          <note type="speaker">
            Anf. 16 ELVING ANDERSSON (c):
          </note>
          <note>
            Fru talman! Jag kan instämma i mycket av det som
          </note>
          <note>
            Erling Bager sade. Också jag tycker att det har getts ett bra
            svar från regeringens sida på interpellationen.
          </note>
          <note>
            Det finns många miljöhot och miljöproblem när det gäller Västerhavet.
            Det handlar om övergödning, algblomningar, radioaktiva utsläpp
            från Sellafield vid
          </note>
          <note>
            Irländska sjön osv. Återigen dyker nu ett mycket akut hot upp
            i och med planerna på oljeutvinning.
          </note>
          <note>
            Vi som bor på västkusten tycker kanske ibland att det politiska
            intresset i Sverige alltför mycket koncentreras kring Östersjön
            och dess miljöproblem. Jag är medveten om att miljöproblemen där
            är mycket allvarliga men det finns anledning att också peka på
            den besvärliga situationen i Västerhavet, nämligen i
          </note>
          <note>
            Kattegatt och Skagerrak. Stort intresse måste ägnas också åt
            den delen.
          </note>
          <note>
            Det är bra att regeringen har agerat snabbt här.
          </note>
          <note>
            Man har agerat på ett tidigt stadium gentemot de danska myndigheterna,
            i enlighet med de internationella konventioner som finns - precis
            som man tidigare gjort i fråga om Norge. Egentligen vill jag i
            detta sammanhang bara understryka vikten av att Sveriges regering
            agerar med stor fasthet här för att förhindra att oljeborrning
            i Skagerrak kommer till stånd. Jag tror inte att jag behöver upprepa
            argumenten för detta.
          </note>
          <note>
            Jag vill dock understryka Erling Bagers resonemang om fisket
            och dess betydelse som både en näring och en biologisk resurs
            som vi måste vara oerhört aktsamma om.
          </note>
          <note type="speaker">
            Anf. 17 Miljöminister ANNA LINDH (s):
          </note>
          <note>
            Fru talman! Jag förstår fullständigt oron för fisket.
          </note>
          <note>
            Jag bör naturligtvis inte föregripa kommande ställningstaganden
            i regeringen, men jag kan säga att jag under den tidigare norska
            regeringen hade informella kontakter med både miljö- och energiministern.
            Jag framförde då den mycket bestämda uppfattningen att det definitivt
            inte borde göras några provborrningar, eftersom man om resultatet
            av provborrningarna blev positivt skulle vilja gå vidare med riktiga
            borrningar, och det skulle inte vara acceptabelt för den miljön.
          </note>
          <note>
            Detta framfördes informellt. Jag vill bara vidhålla att detta
            är min bestämda personliga uppfattning, och jag kommer också att
            framföra samma uppfattning till min danska kollega. Både formellt
            och informellt agerar regeringen.
          </note>
          <note type="speaker">
            Anf. 18 ERLING BAGER (fp):
          </note>
          <note>
            Fru talman! Vi är i den här debatten överens om målet och metoderna
            för att förhindra oljeborrningar, vare sig önskemålet kommer från
            Norge eller Danmark. Det är positivt att det är på det sättet.
            Jag vill understryka att vi konsekvent gör allt vi kan för att
            göra klart för både danska och norska myndigheter att detta är
            vår inställning.
          </note>
          <note>
            Jag vill också återigen peka på den norska regeringens svårigheter.
            Det är faktiskt en minoritetsregering, och Arbeiderpartiet och
            Høyre kan skapa majoritet i den här frågan. Den tidigare energiministern
            har sagt att frågan inte är om man skall öppna Skagerrak utan
            hur mycket man skall öppna Skagerrak och borra efter olja.
          </note>
          <note>
            Återigen vill jag påpeka att de miljöpolitiska konsekvenserna
            är mycket stora för den svenska västkusten. Den nordiska miljökonventionen
            säger mycket klart att inget nordiskt land kan starta verksamhet
            som påverkar miljön i sitt grannland utan medgivande av i det
            här fallet grannlandet Sverige.
          </note>
          <note>
            Det är bra att miljöminister Anna Lindh konsekvent har drivit
            frågan gentemot norska myndigheter.
          </note>
          <note>
            Det är bra att agerandet är snabbt gentemot de danska myndigheterna.
            Nu gäller det att gå vidare.
          </note>
          <note>
            Då vill jag återigen stryka under att yrkesfisket är viktigt.
            Det handlar faktiskt om delar av global livsmedelsförsörjning.
            Nordsjön och Skagerrak är ett av världens bästa områden för fiske,
            med en produktiv stam av fisk, sill och annat. Det är därför viktigt
            att man inte släpper in oljeindustrin som en konkurrerande verksamhet
            i just detta område. Man har ju så många andra områden i Norges
            zoner att borra efter olja i. Här bör man värna miljön och fisket.
            Jag skulle vilja att miljöministern speciellt tog upp fiskets
            betydelse och underströk det hårt i kontakterna med danska och
            norska myndigheter.
          </note>
          <note>
            I den här frågan går miljöorganisationer i de tre nordiska länderna
            och yrkesfiskarorganisationer ut i samfälld protest.
          </note>
          <note>
            Jag hoppas att miljöministern med de här argumenten i ryggen
            skall vinna fighten mot oljeindustrin både i Danmark och i Norge.
          </note>
          <note type="speaker">
            Anf. 19 Miljöminister ANNA LINDH (s):
          </note>
          <note>
            Fru talman! Jag tycker att det är roligt att höra att vi är överens
            i den här frågan. Till det vi har sagt tidigare, och på grund
            av det Erling Bager sade nu om diskussionen i Norge, kan jag bara
            tillägga att vi vid sidan av andra kontakter genom våra respektive
            partier också kan ha direkta partikontakter med de nordiska länderna
            för att förhindra de här planerna.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1997/98:207 om den svenska CITES-förordningen
          </note>
          <note type="speaker">
            Anf. 20 Miljöminister ANNA LINDH (s):
          </note>
          <note>
            Fru talman! Gudrun Lindvall har med hänvisning till brister i
            regleringen av handeln med hotade arter frågat mig vilka åtgärder
            jag avser att vidta för att råda bot på dagens situation. Hon
            har vidare frågat mig när jag räknar med att en ny förordning
            kan träda i kraft.
          </note>
          <note>
            Inledningsvis vill jag hänvisa till mitt svar den
          </note>
          <note>
            25 april 1997, då jag besvarade en liknande interpellation från
            Gudrun Lindvall. Då räknade jag med att en ny förordning skulle
            kunna träda i kraft under hösten 1997. Därefter har tidsplanen
            fått revideras.
          </note>
          <note>
            Bakgrunden är följande:
          </note>
          <note>
            Miljödepartementet remitterade sommaren 1997
          </note>
          <note>
            ett förslag till en ny förordning som avsågs ersätta den tidigare
            förordningen (1994:2027) om åtgärder för djur och växter som tillhör
            hotade arter. Förslaget mötte kritik och är föremål för omarbetning.
            Det nya förslaget - den s.k. artskyddsförordningen - är nu under
            slutberedning i Regeringskansliet. Förordningen bör kunna beslutas
            av regeringen inom kort för att i sina huvuddelar därefter träda
            i kraft den 1 juli 1998.
          </note>
          <note>
            Några huvudlinjer i förslaget till artskyddsförordning är tillståndskrav
            för handel, preparering och förevisning av hotade djur- och växtarter.
            Vidare skall den som har sådana arter i dessa verksamheter vara
            skyldig att föra förteckning över varje exemplar. För de skyddade
            arterna införs vidare ett förbud mot förvaring och handel enligt
            förslaget. Dessutom innehåller förslaget ett utökat export- och
            importförbud, liksom regler om beslag. Slutligen finns i det nu
            aktuella förslaget, som ett led i åtgärderna att minska hanteringen
            med s.k. varghybrider, ett förbud att marknadsföra dessa djur.
          </note>
          <note type="speaker">
            Anf. 21 GUDRUN LINDVALL (mp):
          </note>
          <note>
            Fru talman! Det här är en interpellation som jag hade hoppats
            att slippa ställa, kan jag säga. Jag är litet besviken över att
            det har tagit så lång tid. I dag är det mer än tio år sedan Sveriges
            Ornitologiska Förening och Världsnaturfonden först lämnade in
            sitt förslag till förordning. Vi hade hoppats att det skulle antas
            inom den tioårsperioden. Tyvärr sprack det.
          </note>
          <note>
            Bakgrunden är alltså att Sverige saknar en nationell förordning
            som skall komplettera den lag som heter 1994:18:18. Det är en
            lag om åtgärder beträffande djur och växter som tillhör skyddade
            arter, dvs.
          </note>
          <note>
            det handlar om handeln med viltfångade skyddade arter. Vi kan
            tyvärr se att Sverige är ett av de länder som saknar förordning.
            Man kan säga att vi ligger i bottenklass här. Det kan vi väl tyvärr
            vara överens om.
          </note>
          <note>
            Dessutom kan vi se att handeln med skyddade arter har ökat ganska
            rejält i Sverige. Vi har dels fungerat som transitland för framför
            allt kräldjur. Men man kan också se att det säljs många hotade
            arter, t.ex.
          </note>
          <note>
            grekiska landsköldpaddor och många arter av apor som fångats
            i det vilda. Det här har varit mycket besvärligt.
          </note>
          <note>
            Det finns ett stort intresse från både polis och tull att komma
            till rätta med de här brotten. Men i och med att det som nu kallas
            för artskyddsförordningen, dvs. den nationella förordningen, saknas
            har man inte haft verktygen. Det har blivit mycket uppenbart efter
          </note>
          <note>
            EU-inträdet, då gränserna har varit öppna. Man har helt enkelt
            inte kunnat ingripa, trots att man har vetat om handeln. Man har
            inte kunnat ingripa vare sig mot djuraffärer som haft hotade arter
            eller mot konservatorer och inte heller riktigt mot den transport
            som har skett över gränsen.
          </note>
          <note>
            Jag tror att vi är helt överens om att vi har behov av förordningen.
            Det behöver vi inte träta om. Jag ställde samma fråga för ett
            år sedan, och då skulle det hela åtgärdas senast i höstas. Jag
            vet att det tidigare hette senast den våren. Det var därför jag
            då ställde interpellationen, det visade sig nämligen att det inte
            skulle ske under våren 1997, utan det skulle bli hösten
          </note>
          <note>
            1997. Under motionstiden trodde jag inte att jag skulle behöva
            skriva en motion om detta. Men jag blev uppringd av en person
            och fick veta att det här inte längre var något man prioriterade
            på Miljödepartementet. Då blev jag rätt förskräckt, kan jag säga.
            Jag hoppas att det här verkligen är en fråga som departementet
            prioriterar. Vi måste komma till rätta med det här. Jag frågar:
            Kan jag nu verkligen lita på att jag inte måste stå här igen och
            fråga efter den här förordningen och få reda på att det dröjer
            ytterligare tid?
          </note>
          <note>
            Skulle man litet mer precist kunna få veta när den kommer?
          </note>
          <note type="speaker">
            Anf. 22 Miljöminister ANNA LINDH (s):
          </note>
          <note>
            Fru talman! Vi har en nationell förordning, men det är sant att
            den behöver förbättras. Det är inte ofta jag känner mig föranlåten
            att be om ursäkt, men i det här fallet gör jag verkligen det.
            Jag beklagar mycket den här förseningen. Men jag kan garantera
            Gudrun
          </note>
          <note>
            Lindvall att vi prioriterar förordningen, och Gudrun
          </note>
          <note>
            Lindvall skall inte behöva uppleva ettårsdagen av sin förra interpellation
            innan den nya förordningen är antagen.
          </note>
          <note type="speaker">
            Anf. 23 GUDRUN LINDVALL (mp):
          </note>
          <note>
            Fru talman! Det skulle jag vara mycket nöjd med.
          </note>
          <note>
            Då kan i alla fall den här kampen läggas till handlingarna för
            min del.
          </note>
          <note>
            Det finns ytterligare en sak som jag skulle önska att jag kunde
            få ett lika positivt besked om. Nu har vi fått en handel med hotade
            arter i Sverige som vi måste stävja. Det har helt enkelt utvecklats
            inte en kultur, men ett missbruk när det gäller handel med hotade
            arter, som gör att Sverige tyvärr har mycket att komma till rätta
            med just nu. Om förordningen blir så pass bra som det finns anledning
            att hoppas på gäller det att se till att Jordbruksverket och Naturvårdsverket
            får rejäla resurser i början så att de kan stävja det som nu har
            skett: stävja handeln, få kontroll över konservatorer, se till
            att man får dem som håller på med den här handeln att inse att
            kontrollen nu kommer att vara så stor att vi kan knäcka beteendet
            och komma till rätta med det här.
          </note>
          <note>
            Jag tror att detta är oerhört väsentligt. Om inte de här myndigheterna
            får de resurser som behövs, kommer handeln att fortsätta och förordningen
            tyvärr inte att få den genomslagskraft som den borde ha.
          </note>
          <note>
            Jag har förstått att man både från polisens och från tullens
            sida vet ungefär vad man vill göra. Man har sett den här problematiken
            under ett antal år och egentligen bara väntat på förordningen
            och på resurserna. Därför undrar jag: Kommer miljöministern nu
            att se till att resurser kommer att tillföras Jordbruksverket
            och Naturvårdsverket, så att vi snabbt kan komma till rätta med
            dessa brott?
          </note>
          <note>
            Jag tror att man för att klara detta kommer att behöva jobba
            mycket hårt under ett antal år. Men då kan vi knäcka den här handeln
            och få bort den. Kan vi göra detta, skapa en vettig hantering
            och få bort den här handeln med konservatorer, tror jag att efterlevnaden
            så småningom kan bli mycket god. För detta krävs dock först resurser.
          </note>
          <note type="speaker">
            Anf. 24 Miljöminister ANNA LINDH (s):
          </note>
          <note>
            Fru talman! Det är sant att handeln med hotade arter är ett mycket
            stort bekymmer. Det är också så att tillsynen, eftersom vi har
            haft allvarliga ekonomiska problem, från polis, tull och andra
            myndigheter tyvärr ibland blivit lidande. Det gäller inte bara
            på detta område utan även på andra områden. Det är bara att beklaga.
            Alla har ju haft väldigt begränsade resurser under de senaste
            åren.
          </note>
          <note>
            Jag hoppas och förutsätter att man både från tillsynsmyndigheter
            och från andra ansvarigas sida kommer att klara att se till att
            förordningen och de lagar som vi i och för sig redan har följs
            upp, så att den här handeln upphör.
          </note>
          <note type="speaker">
            Anf. 25 GUDRUN LINDVALL (mp):
          </note>
          <note>
            Fru talman! Jag vill nu bara tacka för svaret och hoppas att
            detta innebär att jag inte behöver lämna in en ny interpellation,
            då kanske inte om att den nya förordningen inte genomförts utan
            om att det inte finns resurser till den. Även om man har haft
            tillsynsansvar, har man inte haft möjligheten att utöva tillsynen.
            Problemet har helt enkelt varit att man inte har haft s.k. kompensatoriska
            åtgärder att sätta in i stället för gränsskydd. Det gäller att
            kunna kontrollera konservatorer och handel och t.ex. att se till
            att de som har djur av den här typen av arter har intyg om att
            de inte är viltuppfödda.
          </note>
          <note>
            Jag anser att förutsättningen för att vi skall kunna få i gång
            denna kontroll faktiskt är extraresurser. Jag förstår att jag
            inte kan få några löften om sådana, men det kommer ju en vårbudget,
            och jag hoppas att det i den skall märkas att regeringen nu vill
            satsa på detta.
          </note>
          <note>
            Vi kan också se att Sverige har fått kritik i de utvärderingar
            som t.ex. OECD har gjort av den gröna sidan av miljövården, och
            det här är en del av den sidan av miljövården.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1997/98:202 om mötesplatser för svensk
            design och formgivning
          </note>
          <note type="speaker">
            Anf. 26 Näringsminister ANDERS SUNDSTRÖM (s):
          </note>
          <note>
            Fru talman! Birgitta Wistrand har frågat mig på vilket sätt jag
            avser att göra det möjligt för svensk industri att få ta del av
            utvecklingen inom form och design.
          </note>
          <note>
            Regeringen lämnade den 12 mars i år en proposition till riksdagen
            om ett handlingsprogram för arkitektur, formgivning och design.
            Av denna framgår att regeringen på ett flertal sätt avser att
            verka för att arkitektur, formgivning och design ges goda förutsättningar
            för sin utveckling. Staten bör också vara en god förebild i dessa
            frågor.
          </note>
          <note>
            Gränserna mellan arkitektur, formgivning, design och konst tenderar
            många gånger att vara tämligen flytande, och det bör övervägas
            om Moderna museet och Arkitekturmuseum kan få ett ansvar vad gäller
            exponering av modern formgivning och design. Det pågår för närvarande
            en analys inom Regeringskansliet bl.a. i syfte att överväga hur
            museernas ansvar för att visa upp modern formgivning och design
            kan förtydligas och utvecklas. Resultatet av analysen kommer att
            redovisas under våren 1998.
          </note>
          <note>
            Av ovan nämnda proposition framgår också att regeringen avser
            att lämna ett treårigt nationellt uppdrag till Föreningen Svensk
            Form inom området formgivning och design. Föreningen skall bl.a.
            förmedla erfarenheter om framgångsrika designsatsningar, arbeta
            för att höja beställarkompetensen hos myndigheter som handlar
            upp designprodukter, ta initiativ till att utställningar i Sverige
            och utomlands genomförs och hålla kontakt med producerande företag
            och t.ex.
          </note>
          <note>
            samarbeta kring utåtriktad verksamhet. I uppdraget ligger att
            föreningens verksamhet skall nå en större publik.
          </note>
          <note>
            Presentation och exponering av svensk arkitektur, formgivning
            och design har betydelse både ur näringslivssynpunkt och ur kulturell
            synpunkt. När det gäller att öka konkurrenskraften och stärka
            näringslivet finns det flera tillvägagångssätt. Ett sätt är deltagande
            i mässor och utställningar. Svenska institutet har fått i uppdrag
            att se över svenskt deltagande i internationella designsammanhang
            som är strategiskt viktiga för att visa upp svensk formgivning
            och design.
          </note>
          <note>
            Under 1998 satsar staten 9 miljoner kronor på
          </note>
          <note>
            Stiftelsen Svensk Industridesigns, SVID:s, verksamhet. Syftet
            med statens nuvarande företagsinriktade insatser inom designområdet,
            främst genom SVID, är att stärka de svenska företagens internationella
            konkurrenskraft. Verksamheten bedrivs inom två områden: kontakt
            och rådgivning och kunskaps- och kompetensutveckling. Inom det
            första området ges praktisk vägledning till företagen om industridesign
            och uppmuntran till ökat samarbete mellan designer och företag.
            Området kunskaps- och kompetensutveckling är inriktat på utbildnings-
            och forskarinsatser inom designområdet och syftar bl.a. till att
            öka kunskapen om industridesign bland tekniker och ekonomer.
          </note>
          <note>
            I den proposition om regional tillväxt som regeringen lämnade
            till riksdagen i förra veckan framhålls att den designfrämjande
            verksamheten bör förstärkas på det regionala planet. Stiftelsen
            Svensk Industridesigns regionala organisation har i dag mycket
            begränsade resurser för att möta den ökande efterfrågan på kunskaps-
            och kompetensutveckling samt rådgivning inom designområdet. Det
            är därför angeläget att förstärka insatserna bl.a. genom att designfrågorna
            får en naturlig plats i en regional näringspolitik. Länsstyrelserna
            och de nya självstyrelseorganen i försökslänen har redan i dag
            möjlighet att t.ex. finansiera åtgärder för att stimulera bildande
            av nätverk mellan aktörer som arbetar med design och företagsutveckling.
          </note>
          <note>
            När det gäller brukskonst och industridesign är det också mycket
            betydelsefullt att det immaterialrättsliga systemet - framför
            allt upphovsrätten och mönsterskyddet - är så utformat att det
            från ekonomisk utgångspunkt blir meningsfullt att investera i
            design.
          </note>
          <note>
            Det är med andra ord viktigt att ha ett starkt skydd mot plagiering.
            Både upphovsrätt och mönsterskydd medför en ensamrätt att utnyttja
            en design kommersiellt. Upphovsrätten har genom olika lagändringar
            förstärkts på senare år. I EU:s arbete med ett mönsterskyddsdirektiv
            driver Sverige frågan att detta skall ge ett omfattande skydd
            mot plagiering.
          </note>
          <note>
            Som framgår av det jag har sagt har regeringen alltså beslutat
            om en rad olika åtgärder som berör designområdet. De företagsinriktade
            delarna av dessa åtgärder förutsätter en nära samverkan emellan
            näringslivet och berörda designfrämjande organ.
          </note>
          <note type="speaker">
            Anf. 27 BIRGITTA WISTRAND (m):
          </note>
          <note>
            Fru talman! Jag vill börja med att tacka näringsminister Sundström
            för svaret. Jag tycker att det är ett stort steg framåt att vi
            nu har fått den här propositionen och att regeringen visar ett
            engagemang i de här frågorna. Det är klart att vi har olika uppfattning
            om hur det här skall gå till och om medlen för det, men jag tror
            ändå att inriktningen är den rätta. Man inser att konkurrensmedel
            handlar bl.a. om design och form, och det är ett stort steg. Det
            är också väldigt viktigt att man ser design som en investering.
            Det gäller att göra långsiktiga satsningar på uppbyggnad av ett
            varumärke och en design.
          </note>
          <note>
            Jag vill först ta upp en principiell fråga om skönhet. I propositionen
            framhålls att skönhetsaspekterna inte skall underställas kortsiktiga
            ekonomiska överväganden. Min uppfattning är precis den motsatta.
            Jag menar att god design och form inte kostar mer. Essensen i
            hävdandet av god form och god design är att man därigenom kan
            bygga på ett ekonomiskt, hållbart och vackert sätt. Det kan bli
            ekonomiskt och energimässigt bli mycket mera återhållsamt, därför
            att man kan mer. Det är viktigt att se att design och formgivning
            handlar om att ge en kund en funktionell och samtidigt tilltalande
            produkt. Sedan spelar det ingen roll om det handlar om ett bostadshus
            eller om en diskborste. Vad det gäller är funktion och form.
          </note>
          <note>
            Är det kanske inte så att de lägenheter i miljonprogrammet som
            vi nu håller på att riva eller göra om var oestetiska och fula
            därför att de var så dyra, därför att ingen faktiskt var medveten
            om betydelsen av design och form när man gjorde de här husen?
          </note>
          <note>
            Jag menar att detsamma gäller vår inställning till hälsa och
            skönhet. Det behöver inte kosta mer. Det handlar om en inställning,
            en hållning, till vilka värderingar man har vid byggandet av ett
            samhälle.
          </note>
          <note>
            Jag vill gärna stå för ett samhälle som präglas av medvetenhet
            och skönhet och där man är rädd om resurserna. Kamprad brukar
            säga att dyra lösningar är för medelmåttor. Jag tycker inte att
            Sverige skall vara ett medelmåttigt land. Jag tycker att Sverige
            skall vara ett land som ligger långt fram i fråga om design.
          </note>
          <note>
            I Chicago har man under lång tid satsat på att bygga om och bygga
            nya skyskrapor för att minska våldsmentaliteten i staden. Det
            har lyckats, och det har inte kostat mer.
          </note>
          <note>
            Ministern tar upp frågan om att gränserna mellan vad de olika
            museerna gör och hur man skall se på design och form är flytande.
            Jag har hållit på med dessa frågor ganska länge, och jag tycker
            att det är viktigt att man bestämmer sig för något slags förhållningssätt.
            Det är viktigt att beslutet om framtiden kommer något så när fort,
            så att Svensk Form kan besluta om hur de skall arbeta vidare.
          </note>
          <note>
            Vad är det som gäller? Vilken roll kan det nya
          </note>
          <note>
            Moderna museet ta? Chefen har ju sagt att han inte är så intresserad
            av de frågorna. Tidigare har det funnits ett visst intresse. Vad
            är Arkitekturmuseets roll i denna process? Det är viktigt att
            hitta en arbetsform. Den interdepartementala arbetsgruppen visar
            att det finns ett intresse från regeringens sida.
          </note>
          <note type="speaker">
            Anf. 28 Näringsminister ANDERS SUNDSTRÖM (s):
          </note>
          <note>
            Fru talman! Jag är glad att Birgitta Wistrand ägnar så mycket
            tid åt frågan. Det är en viktig fråga. Det är bara att se hur
            varor och tjänster utvecklas mer och mer som ett resultat av form
            och design och mindre som ett resultat av teknisk fulländning.
            Detta är ett område som har oerhört stor betydelse för Sverige
            och för svensk industri så att Sverige skall kunna bli ett land
            med höga förädlingsvärden.
          </note>
          <note>
            Jag har egentligen inte så mycket att säga för att fortsätta
            debatten. Men jag kan ge en liten nyans.
          </note>
          <note>
            Jag tycker att man inte alltid kan sätta likhetstecken mellan
            lönsamhet och skönhet. I det gamla kommunistiska systemet fanns
            resonemanget att allt var vackert bara det fanns en arbetare med
            - på en tavla eller liknande. Vi får inte gå för långt åt det
            andra hållet. Det kommer att finnas kulturella ambitioner som
            inte nödvändigtvis är möjliga att kommersialisera och som är oerhört
            sköna.
          </note>
          <note>
            Den interdepartementala promemorian skall vara klar i slutet
            av april. Jag vet också att interpellanten skall uppvakta Marita
            Ulvskog i slutet av veckan för att diskutera frågan. Men med propositionen
            och det jag har sagt i mitt svar har jag velat visa hur vi ser
            på designfrågorna.
          </note>
          <note type="speaker">
            Anf. 29 BIRGITTA WISTRAND (m):
          </note>
          <note>
            Fru talman! Det låter bra. Jag sade inte att design behöver vara
            lönsamt. Jag sade att för att något är dyrt behöver det inte vara
            vackert. Det är en stor skillnad.
          </note>
          <note>
            Jag tror däremot att bra design är lönsamt. Precis som ministern
            sade är alla produkter lika när det gäller content. Därför är
            själva designen, varumärket, så viktig. Det är den tryggheten
            man köper i ett varumärke.
          </note>
          <note>
            Jag återkommer till frågan om en arena. Var skall man se den
            fantastiska designen? Det är riktigt att vi kan skapa virtuella
            museer. Men man måste kunna gå någonstans för att träffas och
            se dessa saker. Jag har sedan 1989 arbetat med att försöka bygga
            ett museum för form. Jag menar att detta är ett första steg att
          </note>
          <note>
            Svensk Form får dessa pengar för att kunna flytta in på Skeppsholmen.
            Vi i Formmuseets vänner har bestämt oss för att inte låta oss
            tryckas ned av att regeringen inte vill göra något i Stockholm.
            Vi har då bestämt oss för att under sommaren hyra en lokal av
            staten för att där visa upp för alla hur ett sådant formmuseum
            skall se ut. Vi har börjat jobba ihop med
          </note>
          <note>
            Konstfack för att åstadkomma en lokal som kan visa form och design.
            Vi har hyrt hus 117 på Skeppsholmen.
          </note>
          <note>
            Jag önskar att regeringen har en liten slant till detta. Även
            om regeringen inte har det, tänker vi öppna i alla fall. Jag vill
            ändå överlämna till ministern en plan över vad vi skall göra och
            hur det skall se ut.
          </note>
          <note>
            Invigningen kommer att vara i mitten av juni. Välkommen!
          </note>
          <note type="speaker">
            Anf. 30 Näringsminister ANDERS SUNDSTRÖM (s):
          </note>
          <note>
            Fru talman! Det viktiga är det som finns med i den regionalpolitiska
            propositionen - som handlar om alla regioner, också Stockholmsregionen.
            Det gäller att varje region har ett ansvar för att satsa på form
            och design. För att de industriella system som finns i Sverige
            skall kunna utvecklas och åstadkomma mer sysselsättning och högre
            förädlingsvärden, måste de göras starkare på regional nivå.
          </note>
          <note>
            Jag ser med stor glädje på att det görs något i
          </note>
          <note>
            Stockholm liksom i andra regioner.
          </note>
          <note type="speaker">
            Anf. 31 BIRGITTA WISTRAND (m):
          </note>
          <note>
            Fru talman! Jag har inget emot övriga landet, snarare tvärtom.
            Men jag tycker att det är oerhört viktigt att Stockholm är Sveriges
            huvudstad. Det är här utbildningarna finns. Det finns ingen gemensam
            utställningslokal för konsthögskolorna. Det är en fråga där vi
            har arbetat ihop med konsthögskolorna och
          </note>
          <note>
            Konstfack. Det behövs ett ställe där även skolorna kan mötas.
            Det är till Stockholm som turisterna kommer. Därför bör Stockholm
            ligga främst. Nu flyttas nätverksansvaret från Röhsska museet
            till Svensk
          </note>
          <note>
            Form. Det betyder att Stockholm kommer att få litet mer av de
            samlade resurserna. Det är jag också tacksam för.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1997/98:210 om samhällets sårbarhet
          </note>
          <note type="speaker">
            Anf. 32 Näringsminister ANDERS SUNDSTRÖM (s):
          </note>
          <note>
            Fru talman! Sigge Godin har med hänvisning till samhällets sårbarhet
            vid snökatastrofer frågat försvarsministern om regeringen avser
            klargöra när och hur militär insats kan rekvireras och vem som
            bär det yttersta ansvaret för att insatser görs. Vidare frågar
          </note>
          <note>
            Sigge Godin vilka åtgärder regeringen ämnar vidta för att drabbade
            småföretag skall hållas skadeslösa och om regeringen kommer att
            föreslå riktlinjer för statligt stöd vid anskaffning och installation
            av reservkraftaggregat. Interpellationen har överlämnats till
            mig.
          </note>
          <note>
            Jag vill inledningsvis framhålla att leveranssäkerheten inom
            elförsörjningen är hög även om några elkunder varje år, särskilt
            under vintertid, drabbas av elavbrott i samband med oväder. Vid
            elavbrotten i
          </note>
          <note>
            Västernorrlands län i januari i år fick många elabonnenter vidkännas
            störningar, som i vissa fall var relativt kännbara. Enligt vad
            jag har inhämtat utreder tillsynsmyndigheterna de berörda nätföretagens
            agerande vid dessa störningar.
          </note>
          <note>
            Det är nätföretagens uppgift att hålla en god leveranssäkerhet
            och att avhjälpa störningar som inträffar.
          </note>
          <note>
            Vid störningar utnyttjas i första hand nätföretagens egna reparationsresurser,
            i andra hand personal lånad från andra nätföretag och annan inhyrd
            personal.
          </note>
          <note>
            Ibland utnyttjas militära resurser, exempelvis för transporter
            och röjningsarbeten. Sådana militära insatser skall göras enligt
            förordningen (1986:1111) om militär medverkan i civil verksamhet.
            Det innebär att de bl.a. skall göras mot ersättning och med beaktande
            av gällande bestämmelser om konkurrens. Försvarsmakten avgör själv
            om den skall medverka i insatsen.
          </note>
          <note>
            I samband med elstörningar uppstår ibland situationer som kräver
            ingripanden med stöd av räddningstjänstlagen (1986:1102). Det
            är fråga om insatser för att hindra och begränsa skador på människor
            och egendom, exempelvis evakuering av nödställda och transporter
            av förnödenheter. Det gäller dock inte åtgärder i elsystemet.
            Försvarsmakten är i likhet med andra statliga eller kommunala
            myndigheter skyldig att med personal och egendom delta i en räddningsinsats
            enligt räddningstjänstlagen. Sådan medverkan sker på anmodan av
            den som är räddningsledare.
          </note>
          <note>
            Svenska kraftnät överväger för närvarande på regeringens uppdrag
            frågan hur samarbetet mellan nätföretagen och totalförsvaret i
            samband med fredstida störningar i elförsörjningen kan förbättras.
            Uppdraget skall avrapporteras den 1 april 1998. Enligt den information
            som jag har fått kommer Svenska kraftnät i rapporten att beröra
            frågan om Försvarsmaktens medverkan vid elavbrott. På grundval
            av bl.a. denna rapport avser regeringen vidta de åtgärder som
            kan behövas.
          </note>
          <note>
            Jag övergår nu till frågan om skydd av småföretag vid elavbrott.
            Den nya ellag som trädde i kraft den
          </note>
          <note>
            1 januari 1998 innehåller regler om bl.a. elkonsumenternas rätt
            till ersättning från nätkoncessionshavaren i samband med elavbrott.
            Bestämmelserna om konsumentskydd har införts för att stärka den
            enskilda konsumentens ställning. De ökar incitamenten för nätföretagen
            att upprätthålla en god leveranssäkerhet. Det kommer även näringsidkare
            till godo.
          </note>
          <note>
            För många näringsidkare ligger det i företagets ekonomiska intresse
            att värdera risken av ett elavbrott och att vidta lämpliga skyddsåtgärder.
            Det kan vara att installera någon form av reservkraft men även
            att ingå försäkrings- eller avtalslösningar. Näringsidkare har
            oftast en starkare förhandlingsställning än konsumenterna och
            kan lättare hävda sina intressen gentemot elleverantörer och nätföretag.
            Därför är behovet av att skydda näringsidkare inte lika stort
            som för konsumenter.
          </note>
          <note>
            I vissa fall, exempelvis vid vinterns störningar i
          </note>
          <note>
            Västernorrland, har särskilt småföretag i glesbygden drabbats
            hårt av elavbrott. Det finns anledning att vara observant på sådana
            händelser i den löpande uppföljningen av utvecklingen på elmarknaden.
          </note>
          <note>
            Slutligen skall jag besvara frågan om det statliga stödet till
            reservkraftaggregat. Som Sigge Godin säkert känner till lämnas
            sedan länge ekonomiskt stöd för anskaffning och installation av
            reservkraftaggregat till verksamheter som är viktiga för totalförsvaret.
            Det rör sig om investeringsbidrag som finansieras med anslag som
            anvisas för det civila försvarets verksamhet.
          </note>
          <note>
            Länsstyrelserna och Överstyrelsen för civilberedskap (ÖCB) har
            på regeringens uppdrag inventerat tillgången på reservkraftaggregat.
            Inventeringen visar att tillgången på reservkraftaggregat varierar
            och att det finns brister inom en del verksamheter.
          </note>
          <note>
            Regeringen uppdrog hösten 1997 åt ÖCB att föreslå riktlinjer
            för den statliga stödgivningen för anskaffning och installation
            av reservkraftaggregat.
          </note>
          <note>
            Uppdraget skall redovisas senast den 30 juni i år och genomförs
            i samråd med Statens energimyndighet och
          </note>
          <note>
            Affärsverket svenska kraftnät.
          </note>
          <note>
            Inventeringen av tillgången på reservkraftaggregat ingår i underlaget
            för arbetet. En utgångspunkt för uppdraget är att samordna stödgivningen
            till reservkraftaggregat med beredskapsåtgärder som vidtas inom
            elsystemet. En sådan samordning väntas främja effektiviteten i
            beredskapsinsatserna.
          </note>
          <note>
            Det pågår således ett arbete med att ta fram underlag för sådana
            riktlinjer som Sigge Godin efterlyser.
          </note>
          <note>
            Regeringen avser att vidta de åtgärder som kan behövas när ÖCB
            har redovisat sitt förslag.
          </note>
          <note type="speaker">
            Anf. 33 SIGGE GODIN (fp):
          </note>
          <note>
            Fru talman! Jag tackar näringsministern för svaret.
          </note>
          <note>
            Elavbrott i samband med snöfall är inte någon engångsföreteelse
            i Sverige. Man kan vara litet smårolig och säga att det är två
            norrlänningar som debatterar eftersom det är en norrländsk fråga.
            Men så är inte fallet. Exempelvis 1993 var såväl Norrbotten som
          </note>
          <note>
            Småland rejält drabbade. Det förekommer var helst i landet man
            befinner sig.
          </note>
          <note>
            Situationen vid Höga kusten var mycket allvarlig.
          </note>
          <note>
            Jag vill påminna om att skolor och daghem fick stänga. Äldre
            människor hade problem med matförsörjning och värme. Vad hade
            exempelvis hänt om kylan slagit till första eller andra natten
            då det var avbrott? 20-25 graders kyla i januari är inte så ovanligt
            i vårt land.
          </note>
          <note>
            ÖCB och länsstyrelsens försvarsenhet påpekar samstämmigt att
            det inte är reglerat någonstans vem som har det yttersta ansvaret.
            Näringsministern hänvisar till räddningstjänstlagen. Där står
            att skyldigheten för stat eller kommun att göra en räddningsinsats
            föreligger endast om det med hänsyn till bohovet av ett snabbt
            ingripande, det hotade intressets vikt, kostnaden för insatsen
            och omständigheterna i övrigt är påkallat att stat eller kommun
            svarar för insatsen. Det kan låta bra, och det kan låta mindre
            bra när man börjar närmare analysera texten. Det står vidare i
            34 §
          </note>
          <note>
            att en statlig eller kommunal myndighet skall med personal och
            egendom delta i en räddningsinsats på anmodan av räddningsledaren.
            En sådan skyldighet föreligger dock endast om myndigheten har
            lämpliga resurser och ett deltagande inte allvarligt hindrar myndighetens
            vanliga verksamhet.
          </note>
          <note>
            Då blir det naturligtvis en diskussion om det påverkar verksamheten
            eller vad det är för bekymmer som finns. Om räddningsledaren exempelvis
            i Kramfors kommun hade vetat att räkningen skulle hamna på 500
            000 kr, hade han då vågat fatta ett sådant beslut? Rimligen borde,
            tycker jag, länsstyrelsen eller landshövdingen åläggas att fatta
            detta beslut. Så är inte fallet nu. Det finns inte reglerat. Genom
            goda relationer, som vi ofta har uppe i norr, löstes problemet.
            Om relationerna saknas kan resultatet bli förskräckande. Av räddningslagen
            framgår också att insatser hos småföretagen inte kan göras för
            detta är knappast räddningstjänst.
          </note>
          <note>
            Min fråga är: Är regeringen beredd att se över frågan om vem
            som har det yttersta ansvaret? Det skall inte behöva spillas människoliv
            innan vi bestämmer oss för att den myndigheten eller den personen
            skall fatta beslutet och ingen annan. Jag skall inte exakt gå
            in på vad ÖCB beskrev det som.
          </note>
          <note>
            Det var elva företag vid Höga kusten som drabbades väldigt hårt.
            Det var bagerier, kablagetillverkning, butiker, bensinstationer,
            skotillverkning m.m. som fick avbryta sin verksamhet. I butikerna
            gick man med ficklampor för att kunna förse människor med förnödenheter.
          </note>
          <note>
            Det här har kostat väldigt stora pengar. Jag tror nästan att
            det var en lapsus eller ett förbiseende, för att uttrycka mig
            försiktigt, att man inte reflekterade över att småföretag, framför
            allt i glesbygden där man har sådant här nät, borde ha omfattats
            av ellagen. Min fråga är om inte regeringen ändå bör överväga
            den frågan, inte bara följa utvecklingen utan snarast överväga
            frågan litet mer handfast. Man har råkat illa ut.
          </note>
          <note>
            Det var mycket besvärande också i Småland och i
          </note>
          <note>
            Norrbotten.
          </note>
          <note type="speaker">
            Anf. 34 Näringsminister ANDERS SUNDSTRÖM (s):
          </note>
          <note>
            Fru talman! Det är två frågor som vi pratar om.
          </note>
          <note>
            Den ena är om vi har en tillräckligt tydlig lagstiftning när
            det gäller ansvarsfördelningen. Jag tillhör dem som tycker att
            vi i huvudsak har det, även om det alltid finns ett eller annat
            kommatecken att fundera över. Vi har Statens energimyndighet som
            är nätmyndighet enligt ellagen och som utövar tillsyn över nätverksamheten.
            Sedan har vi Elsäkerhetsverket som har tillsynsansvar för elsäkerheten
            och handhar sådana frågor som röjning av ledningsgator. Sedan
            har vi
          </note>
          <note>
            Affärsverket svenska kraftnät som har systemansvaret för elektrisk
            ström enligt ellagen.
          </note>
          <note>
            Den enda fråga som jag tycker att det kan finnas anledning att
            fundera över är om militär personal skall kallas in med stöd av
            räddningstjänstlagen eller om man skall göra det direkt av nätföretagen
            mot ersättning. Man kan naturligtvis fundera över vilken som är
            den vettigaste vägen att gå.
          </note>
          <note>
            Jag tycker i huvudsak att lagstiftningen på den här punkten fungerar
            bra. Jag har kanske inte den uppfattningen att det är stora problem.
          </note>
          <note>
            Sedan kommer man till den andra frågan, att garantera leveranser
            för småföretagen. Som norrbottningar vet vi att småföretagen många
            gånger finns långt ute i periferin. Det är ett ganska stort åtagande
            att garantera en sådan leverans, speciellt som näten är monopol.
            I glesbygden skall dessa kostnader för monopolet i nätet bäras
            av alla konsumenter. Allt vi hittar på - jag och Sigge Godin -
            i form av säkerhet till leveranser kommer att slås ut på ett litet
            antal abonnenter i dessa små monopolområden. Det drabbar inte
            de stora städerna med sina egna monopol, utan det drabbar dessa
            orter, och det kan bli ganska kostsamt.
          </note>
          <note>
            Det är därför som jag uttryckt mig på det sätt som jag har gjort
            när det gäller småföretag. Skall vi redan nu bestämma oss för
            att införa en kostnad för alla abonnenter i glesbygdsområdet?
            Eller skall vi se om det går att komma fram en annan väg som jag
            tror kan vara möjlig, nämligen att med en avreglerad elmarknad
            kommer inte nätföretaget, utan däremot den som säljer elen att
            på ett eller annat sätt garantera leverans och stå för kostnaderna
            ifall att de faller bort vid upphandling.
          </note>
          <note>
            Jag tycker att vi skall skynda långsamt. Annars är jag rädd för
            att vi kan hamna i en situation där vi lägger väldigt stora kostnader
            på nätbolag som redan i dag har ett mycket högre nätpris än priset
            i de tätortsområden som vi vanligtvis talar om.
          </note>
          <note type="speaker">
            Anf. 35 SIGGE GODIN (fp):
          </note>
          <note>
            Fru talman! Visst har näringsministern en poäng när han säger
            att saker och ting kostar pengar. Det är inget som är gratis här
            i världen. Men som situationen ser ut vid Höga kusten och varför
            området drabbades så oskäligt har delvis att göra med underlåtenhet
            från nätföretagen att inte röja osv.
          </note>
          <note>
            När man studerar det hela på närmare håll - jag har själv varit
            där och tittat - visar det sig att problemet hade gått att lösa.
            Dessa företag hade kunnat få tillbaka sin ström mycket snabbare
            om det hade funnits ett intresse från nätföretaget.
          </note>
          <note>
            Det finns alltså skäl att studera detta närmare för att se efter
            vad som kan göras. I Norrland, i glesbygden, finns det inte så
            enormt stora företag, men företagen vid Höga kusten kan ändå ha
            uppemot 50 anställda. Problemet för företagen går kanske att lösa
            på ett annat sätt. Det handlar inte huvudsakligen om luftledningar,
            utan det är andra saker. Man kan kanske förhandla mellan företagen
            och nätföretaget om hur detta skall lösas. Vi måste nog börja
            tänka i de banorna. Jag inser också att den eskilde abonnenten
            kanske inte kan vara med och betala. Däremot måste man se till
            att det sker någonting.
          </note>
          <note>
            En liten affär i området kastade bort djupfryst mat för mellan
            75 000 och 100 000 kr. Jag vet inte hur hög självrisken var, men
            den kan ju ha varit ganska hög. Dessutom känns det litet deprimerande
            att kasta bort mat.
          </note>
          <note>
            Ett företag tappade 1 200 produktionstimmar. Det sysslar med
            kablage och plast. Denna plast fastnade i verktygen som måste
            göras rena. Sedan gick strömmen igen. Så fick man omprogrammera
            maskinerna.
          </note>
          <note>
            Det är alltså en mängd saker som har drabbat de här människorna
            ganska oskäligt.
          </note>
          <note>
            En bagare fick varje dag ringa till sina kunder och säga att
            han inte kunde leverera dagen efter. Hur det skulle bli senare
            kunde han inte säga. Då är det lätt att en sådan liten företagare
            får stå åt sidan, därför att andra större företag tar hans marknad.
          </note>
          <note>
            Vill vi ha några företag i de glesare trakterna där man har elförsörjning
            med luftledningar måste vi försöka att fila på det hela ytterligare
            för att försöka att hitta modeller som gör att vi kan flytta fram
            positionerna litet utan att för den skull kräva orimligheter av
            närföretagen eller orimliga höga kostnader av konsumenterna. Jag
            tror att det skulle gå, men då får man köra det hela ett varv
            till. Och det är den fråga som jag har funderat över.
          </note>
          <note>
            Jag ställde frågan till en av företagarna i dag efter att jag
            hade fått interpellationssvaret: Är det så att ni känner att ni
            har en bättre ställning än den enskilde konsumenten? Då svarade
            hon: Nej, så är det inte, eftersom vi har leveransskyldighet till
            bilindustrin varje dag. Vi har en sårbar process. Vi har en jättehård
            konkurrens för att klara marknader som inte ligger i närheten
            där vi har vårt företag. Vi har ansvar för våra anställda, och
            det kostar rätt mycket pengar.
          </note>
          <note>
            Detta klarade man inte av, eftersom man inte fick några besked,
            vare sig den ena eller den andra dagen.
          </note>
          <note>
            Det måste man väga in i resonemanget.
          </note>
          <note type="speaker">
            Anf. 36 Näringsminister ANDERS SUNDSTRÖM (s):
          </note>
          <note>
            Fru talman! Först och främst vill jag säga att en jämförelse
            med vad hushållen kan få för ersättning är detta inte något avbrott
            som medför bortfall av inkomster som det gör i ett företag. Jämförelsen
            är litet orättvis. Skall vi införa en ersättning för företagen
            för inkomstbortfall handlar det om helt andra belopp än bortfall
            på grund av att man inte har kunnat leverera, t.ex. för att frysboxarna
            har krånglat. Den jämförelsen är alltså inte riktigt relevant.
          </note>
          <note>
            Jag håller med Sigge Godin om att det är allvarligt att små företag
            drabbas av sådana här saker. Frågan är bara på vilket sätt vi
            löser problemet. Problemet kan lösas på två sätt, och det är därför
            som jag har svarat som jag har gjort.
          </note>
          <note>
            Det ena sättet är att lägga ytterligare kostnader på nätföretaget
            för att garantera leveranssäkerhet. Vi vet ju, både Sigge Godin
            och jag, hur de här nätföretagen ser ut. Det är nätföretag som
            redan i dag kanske har
          </note>
          <note>
            3-4 öre högre nätkostnader per kilowattimme än tätortsföretagen.
            Skall man till detta lägga att kablar skall grävas ned eller att
            gator skall breddas för distributionssystemet, ja, då ökar kostnaderna
            ytterligare och konkurrensen för glesbygden försvåras.
          </note>
          <note>
            Det andra sättet kan vara att via marknadsekonomins system och
            upphandlingen av el finna lösningar som gör att elleverantören
            också i glesbygd kan tillhandahålla någon form av garanti. På
            det sättet blir det en konkurrensfördel om Vattenfall eller något
            annat bolag tycker att det känns riktigt att erbjuda detta. Själv
            skulle jag känna detta som mer sympatiskt, därför att då skulle
            den här typen av kostnader bäras av alla, inte bara av dem som
            råkar bo runt en glesbygdsbutik som redan nu måste ta ut ett högre
            pris därför att den har litet varor och till råga på allt också
            högre elkostnader.
          </note>
          <note>
            Jag tänker följa den här frågan noga. Mitt huvudspår är att den
            här typen av kostnad skall kunna hanteras genom att något av de
            framgångsrika elföretagen tar på sig denna kostnad om de får sälja
            elström i hela landet. Jag är ganska optimistisk och tror att
            det borde gå att komma fram den vägen. Gör det inte det, får man
            väl överväga någon form av lagstiftning. Då måste man finna en
            lagstiftning som inte ytterligare ökar skillnaden i elpris mellan
            stad och land.
          </note>
          <note type="speaker">
            Anf. 37 SIGGE GODIN (fp):
          </note>
          <note>
            Fru talman! Det är positivt när vi kan diskutera frågor där vi
            står varandra ganska nära och förstår problematiken, och det tycker
            jag ändå att vi gör här.
          </note>
          <note>
            Men jag skulle ändå vilja skicka med ett budskap snarast till
            försvarsministern om att man bör tänka ett varv till när det gäller
            det yttersta ansvaret. Jag tycker att länsstyrelserna med den
            kapacitet som de har och med de huvudpersoner som landshövdingarna
            utgör -
          </note>
          <note>
            landshövdingen gick ju också i det här fallet in i frågan - pekas
            ut som ansvariga så att ingen människa kommer till skada. Jag
            tror att det är viktigt av två skäl. Då kan man nämligen värdera
            litet mer om man skall köpa insatser från militären - ja, det
            kanske man skall göra, precis som skedde i det här fallet - eller
            om man kan göra något annat. I det här fallet strömmade det ju
            till människor från olika håll i landet som inte kände terrängen.
            Det var hemvärnet som erbjöd sig att hjälpa till där ute. Ingen
            annan brydde sig.
          </note>
          <note>
            Bland skoterklubbar som kände terrängen var det ingen som brydde
            sig.
          </note>
          <note>
            Jag tror att länsstyrelsen skulle kunna hantera en sådan här
            situation på ett bra sätt. Jag vill inte kritisera kommunen och
            räddningsledaren, för de hade fullt upp med uppgifter. Men det
            är ändå viktigt att man ytterst från regeringens sida pekar ut
            en viss person som ansvarig.
          </note>
          <note>
            Sedan vore det bra om vi kanske tillsammans kunde följa utvecklingen
            av den här frågan. Jag har tagit upp frågan just för att det är
            några månader sedan händelsen ägde rum. Men jag tycker inte att
            det får stanna vid det. Vi har ju en ellag som är ganska ny.
          </note>
          <note>
            Därför finns det skäl att återigen se om det finns vägar att
            gå. Företagarna där uppe var litet irriterade därför att ett stenkast
            från deras fabriker och verksamheter lyste lampan, men de hade
            ingen kraft till sina företag.
          </note>
          <note>
            Man kanske måste påminna nätföretaget om att de skall börja i
            rätt ände.
          </note>
          <note type="speaker">
            Anf. 38 Näringsminister ANDERS SUNDSTRÖM (s):
          </note>
          <note>
            Fru talman! Låg mig först säga att det pågår en utvärdering av
            det som hände i Västernorrland. Vårt folk var på plats redan efter
            en vecka för att göra en utvärdering. Det görs alltså.
          </note>
          <note>
            Jag sade just att det finns ett område där man kan fundera över
            om lagstiftningen är korrekt, och det är just i fråga om det är
            räddningsledaren som skall ta ut personal. Jag är inte säker på
            att det skall vara landshövdingen heller. Jag tror att de som
            kan det här bäst är nätföretagets egen personal. De vet också
            vilka människor runt omkring i bygden som kan detta bäst.
          </note>
          <note>
            Det kanske är nätföretaget självt som skall ta ut personalen.
            Men det är sådant som vi tittar på.
          </note>
          <note>
            Överläggningen var härmed avslutad.
          </note>
          <note>
            9 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen meddelade att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Förslag till rådets förordning (EG) om ändring i förordning (EEG)
            nr 1408/71 med avseende på dess utvidgning till att gälla medborgare
            i tredje land
          </note>
          <note>
            KOM (97) 561
          </note>
          <note>
            10 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1997/98:80 till försvarsutskottet
          </note>
          <note>
            Redogörelse
          </note>
          <note>
            1997/98:ER1 till utrikesutskottet
          </note>
          <note>
            11 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkande 1997/98:FiU12
          </note>
          <note>
            Lagutskottets betänkanden 1997/98:LU14 och LU15
          </note>
          <note>
            Försvarsutskottets betänkanden 1997/98:FöU2-FöU5
          </note>
          <note>
            Utbildningsutskottets betänkanden 1997/98:UbU8
          </note>
          <note>
            och UbU10-UbU15
          </note>
          <note>
            Jordbruksutskottets betänkande 1997/98:JoU15
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1997/98:116 Staten och trossamfunden - bestämmelser om Svenska
            kyrkan och andra trossamfund
          </note>
          <note>
            Skrivelse
          </note>
          <note>
            1997/98:138 Meddelande om kommande förslag om ändring av reglerna
            för överföring av periodiseringsfond och skatteutjämningsreserv
          </note>
          <note>
            Förslag
          </note>
          <note>
            1997/98:TK1 Riksdagens arbetsformer
          </note>
          <note>
            Kulturutskottets betänkanden
          </note>
          <note>
            1997/98:KrU7 Museifrågor, m.m.
          </note>
          <note>
            1997/98:KrU8 Framtidens kultur
          </note>
          <note>
            1997/98:KrU9 Vissa evenemang
          </note>
          <note>
            Näringsutskottets betänkande
          </note>
          <note>
            1997/98:NU7 Ändring i minerallagen
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts den 13 mars
          </note>
          <note>
            1997/98:227 av Lennart Rohdin (fp) till utrikesministern
          </note>
          <note>
            UNPREDEP:s framtid i Makedonien
          </note>
          <note>
            1997/98:228 av Sten Andersson (m) till inrikesministern
          </note>
          <note>
            ROT-avdraget
          </note>
          <note>
            1997/98:229 av Sven Bergström (c) till kommunikationsministern
          </note>
          <note>
            Snabbtåg Gävle-Östersund den 17 mars
          </note>
          <note>
            1997/98:230 av Gudrun Lindvall (mp) till miljöministern
          </note>
          <note>
            Tjädern
          </note>
          <note>
            1997/98:231 av Chatrine Pålsson (kd) till socialministern
          </note>
          <note>
            De mindre sjukhusen
          </note>
          <note>
            1997/98:232 av Chatrine Pålsson (kd) till socialministern
          </note>
          <note>
            Behovet av olika vårdformer
          </note>
          <note>
            1997/98:233 av Lennart Rohdin (fp) till kommunikationsministern
          </note>
          <note>
            SJ:s framtida persontrafik
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 24 mars.
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 13 mars
          </note>
          <note>
            1997/98:564 av Kaj Larsson (s) till försvarsministern
          </note>
          <note>
            Ravlunda skjutfält
          </note>
          <note>
            1997/98:565 av Carina Hägg (s) till kommunikationsministern
          </note>
          <note>
            Naturgrus den 16 mars
          </note>
          <note>
            1997/98:566 av Lennart Fremling (fp) till försvarsministern
          </note>
          <note>
            Älvdalens skjutfält
          </note>
          <note>
            1997/98:567 av Gudrun Lindvall (mp) till miljöministern
          </note>
          <note>
            Returpapper
          </note>
          <note>
            1997/98:568 av Gudrun Lindvall (mp) till jordbruksministern
          </note>
          <note>
            Kontroll av märkning av kött
          </note>
          <note>
            1997/98:569 av Chatrine Pålsson (kd) till socialministern
          </note>
          <note>
            Åldersgränsen för assistans enligt LSS
          </note>
          <note>
            1997/98:570 av Chatrine Pålsson (kd) till justitieministern
          </note>
          <note>
            Pass som legitimationshandling
          </note>
          <note>
            1997/98:571 av Ewa Larsson (mp) till kulturministern
          </note>
          <note>
            Nyckelharpan som nationalinstrument
          </note>
          <note>
            1997/98:572 av Eva Zetterberg (v) till utrikesministern
          </note>
          <note>
            FN:s konvention om barnets rättigheter den 17 mars
          </note>
          <note>
            1997/98:573 av Dan Ericsson (kd) till socialministern
          </note>
          <note>
            Ersättning till lobotomerade
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 24 mars.
          </note>
          <note>
            15 § Anmälan om skriftligt svar på fråga
          </note>
          <note>
            Anmäldes att följande skriftliga svar på fråga inkommit den 16
            mars
          </note>
          <note>
            1997/98:451 av Jan Backman (m) till statsrådet Leif
          </note>
          <note>
            Pagrotsky
          </note>
          <note>
            Öresundsregionen
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 24 mars.
          </note>
          <note>
            16 § Kammaren åtskildes kl. 15.32.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
