<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--93</head>
          <docDate when="1998-04-21 00:00:00">1998-04-21 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 14 och 15 april.
          </note>
          <note>
            2 § Meddelande om information från regeringen
          </note>
          <note>
            Talmannen meddelade att efter frågestunden torsdagen den 7 maj
            omkring kl. 15.00 skulle statsrådet
          </note>
          <note>
            Ulrica Messing lämna information om könsfördelningen i statliga
            myndighetsstyrelser - centralt och regionalt.
          </note>
          <note>
            3 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1997/98:255
          </note>
          <note>
            Till riksdagen
          </note>
          <note>
            Interpellation 1997/98:255 av Anders Svärd (c)
          </note>
          <note>
            om Kilsbergen.
          </note>
          <note>
            Interpellationen kommer att besvaras måndagen den 27 april 1998.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 8 april 1998
          </note>
          <note>
            Björn von Sydow
          </note>
          <note>
            Enligt uppdrag
          </note>
          <note>
            I Åkesson
          </note>
          <note>
            Expeditionschef
          </note>
          <note>
            Interpellation 1997/98:257
          </note>
          <note>
            Till riksdagen
          </note>
          <note>
            Interpellation 1997/98:257 av Jan Backman (m)
          </note>
          <note>
            om SVT:s public service-uppdrag.
          </note>
          <note>
            Interpellationen kommer att besvaras tisdagen den 5 maj 1998.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 16 april 1998
          </note>
          <note>
            Marita Ulvskog
          </note>
          <note>
            4 § Svar på interpellation 1997/98:234 om flyktingförläggningen
            i Flen
          </note>
          <note type="speaker">
            Anf. 1 Statsrådet PIERRE SCHORI (s):
          </note>
          <note>
            Fru talman! Ulla Hoffmann har ställt fem frågor till mig. Avser
            regeringen vidta åtgärder för att barn som bor i s.k. korridorförläggning
            i likhet med svenska barn skall få ett "skäligt boende"? Avser
            regeringen vidta åtgärder för att asylsökande för vilka det föreligger
            verkställighetshinder skall beviljas uppehållstillstånd i Sverige?
            Avser regeringen vidta åtgärder för att asylsökande barn i grundskoleåldern
            skall få samma rätt till utbildning som svenska barn? Avser regeringen
            vidta åtgärder för att asylsökande ungdomar mellan 16 och 18 år
            skall få samma rätt till utbildning som svenska ungdomar? Och
            slutligen: Vilka åtgärder avser regeringen vidta för att meningsfull
            sysselsättning utöver städning och matlagning skall erbjudas på
            samtliga förläggningar?
          </note>
          <note>
            Fru talman! Jag håller naturligtvis med Ulla
          </note>
          <note>
            Hoffmann om att asylsökande barn bör ha ett skäligt boende. Invandrarverket
            har en grannlaga och för verket självklar uppgift att också se
            till barnens behov. Många av de familjer som kommer till Sverige
            har traumatiska upplevelser bakom sig. Det är självklart att dessa
            familjer behöver ha en trygg och säker tillvaro under den tid
            de väntar på besked i tillståndsfrågan.
          </note>
          <note>
            Flertalet förläggningsplatser finns i vanliga lägenheter med
            självhushåll, och det är också en strävan från Invandrarverket
            att placera barnfamiljer i lägenhetsboende. Mottagandet måste
            dock vara flexibelt och så långt möjligt klara de svängningar
            i inströmningen som kan uppstå. Detta innebär att mottagningsenheter
            - som egentligen huvudsakligen är avsedda för ensamboende - ibland
            kan behöva ge logi även till barnfamiljer i avvaktan på en bättre
            lösning.
          </note>
          <note>
            Om en asylsökande har fått avvisningsbeslut, skall han eller
            hon självmant lämna landet. Detta framgår tydligt av utlänningslagen
            (1989:529). I vissa fall kan det emellertid uppstå problem, exempelvis
            kan myndigheterna i den asylsökandes hemland hindra den återvändande
            från att resa in. Detta sker tyvärr i en hel del fall. Att kunna
            återvända till sitt hemland är ett folkrättsligt mänskligt krav.
            Många personer har emellertid vistats långa tider i Sverige. Detta
            är naturligtvis ingen bra situation. Tillvaron blir pressande
            för såväl utlänningarna som personalen vid Invandrarverkets mottagningsenheter.
          </note>
          <note>
            För att komma till rätta med dessa problem har
          </note>
          <note>
            Sverige ingått avtal med vissa länder. Exempelvis slöt vi i början
            av året ett avtal med Förbundsrepubliken
          </note>
          <note>
            Jugoslavien, för att göra det möjligt för jugoslaviska medborgare
            att resa hem. Som nyligen meddelats i riksdagen har avtalet ännu
            inte ratificerats av Förbundsrepubliken Jugoslavien. Vi kommer
            naturligtvis att fortsätta ansträngningarna att komma överens
            även med andra länder där denna typ av problem finns. Jag vill
            också erinra om att regeringen den 19 mars i år fattade beslut
            om en förordning om uppehållstillstånd för medborgare i Förbundsrepubliken
            Jugoslavien.
          </note>
          <note>
            Innebörden i förordningen är att medborgare från
          </note>
          <note>
            Förbundsrepubliken Jugoslavien som vistats så länge i
          </note>
          <note>
            Sverige att ett beslut om av- eller utvisning kommer att preskriberas
            före den 1 januari 1999 får beviljas uppehållstillstånd av humanitära
            skäl. Ett avvisningsbeslut som inte har verkställts preskriberas
            efter fyra år. Beslutet innebär att den aktuella gruppen efter
            ansökan kan beviljas uppehållstillstånd omedelbart.
          </note>
          <note>
            Det är riktigt som Ulla Hoffmann säger att asylsökande barn inte
            har rätt till skolgång på exakt samma villkor som barn som är
            bosatta i Sverige. Asylsökande barn skall dock enligt grundskoleförordningen
          </note>
          <note>
            (1994:1194) tas emot i grundskolan i den kommun där de vistas.
            Detta skall ske så snart skolgång är lämplig för dem med hänsyn
            till deras personliga förhållanden. Omfattningen av undervisningen
            kan dock vara mindre än den som gäller för i Sverige bosatta barn.
            I många fall deltar barnen i den vanliga skolan i kommunen. Kommunen
            erhåller statlig ersättning för skoleundervisningen. Majoriteten
            av de ungdomar mellan 16 och 18 år som kan och vill studera erbjuds
            undervisning i gymnasieskolan. Statlig ersättning lämnas på samma
            villkor som för grundskolebarn.
          </note>
          <note>
            Barnkommittén har i sitt betänkande Barnets bästa i främsta rummet
            (SOU 1997:116) föreslagit att reglerna bör ändras så att asylsökande
            barn och ungdomar skall få samma rätt till utbildning som svenska
            barn. Begränsningen i barnens skolgång skall enligt kommittén
            endast utgå från barnets behov och inte det regelsystem som styr
            rätten till utbildning för asylsökande barn. Betänkandet har remissbehandlats.
            Frågan om asylsökande barns skolgång bereds för närvarande inom
            Utbildningsdepartementet.
          </note>
          <note>
            Den asylsökande skall bemötas med respekt för sin integritet
            och förmåga och vilja att själv ta ansvar för sig själv och sin
            familj medan de väntar på besked i tillståndsfrågan. Verksamheten
            i mottagandesystemet är därför anpassad till att de boende skall
            ta en aktiv roll i den dagliga skötseln av förläggningen.
          </note>
          <note>
            Därutöver erbjuds de asylsökande olika former av organiserad
            verksamhet vilken syftar till att den enskilde skall kunna få
            mening och struktur i vardagen under väntetiden. Den skall utformas
            så att den kan vara till nytta oavsett utgången i asylärendet
            och är obligatorisk så till vida att den som utan giltigt skäl
            inte deltar i verksamheten kan få sin dagersättning nedsatt. Förutom
            utbildning av varierande utbud, ofta med inslag av praktikplatser,
            anordnas också på mottagningsenheterna ett rikt utbud av verksamhet
            i olika former. Den kan variera från aktiviteter liknande småföretagsamhet,
            kaféverksamhet, andrahandsbutiker med skrädderi- och tvättverksamhet
            till snickerier för restaurering av anläggningens inventarier.
            Utbildningen upphandlas ofta hos externa utbildningsföretag som
            erbjuder ett stort och varierande utbud såsom svenska och samhällsskola,
            IT, medier, engelska, hantverk och kultur. Innehållet i den organiserade
            verksamheten på Invandrarverkets mottagningsenheter varierar naturligtvis
            utifrån lokala förutsättningar och sammansättningen av den grupp
            asylsökande som vid olika tillfällen vistas på respektive mottagningsenhet.
          </note>
          <note>
            Avslutningsvis vill jag försäkra att Invandrarverket mycket aktivt
            arbetar med att utveckla mottagande av asylsökande.
          </note>
          <note type="speaker">
            Anf. 2 ULLA HOFFMANN (v):
          </note>
          <note>
            Fru talman! Jag tackar statsrådet Schori för svaret.
          </note>
          <note>
            Men innan jag går in på själva svaret vill jag försöka att lägga
            en bas utifrån vilken jag skulle vilja att debatten förs. Jag
            måste erkänna att det inte är utan en viss bävan som jag står
            här i dag. Senast som jag hade ställt en interpellation till statsrådet
            läste statsrådet upp sitt svar men gjorde inga ytterligare inlägg,
            vilket gjorde att det inte blev någon debatt om kvinnors asylskäl.
          </note>
          <note>
            Flyktingfrågan är en känslig och värdeladdad fråga, och det kan
            just därför vara svårt att få till stånd en debatt där båda debattörerna
            av varandra uppfattas ha ett ärligt uppsåt. Sedan kan man ha olika
            politiska uppfattningar beroende på vilket parti man tillhör,
            men ärligheten och viljan till en förändring till något som man
            tror är bättre bör inte ifrågasättas.
          </note>
          <note>
            Anledningen till min interpellation är förtvivlan och upprördhet.
            Vänsterpartiet fick som alla partier och statsrådet ett brev från
            Psyköppenvårdsteamet i
          </note>
          <note>
            Flen via Lena Holmberg Broström. Framför allt oroar hon och hennes
            kolleger sig för barnens situation på flyktingförläggningen i
            Flen. Hon undrar om det inte går att förbättra boendet för familjerna
            på förläggningen. Hon menar att föräldrarna inte kan ta hand om
            sina barn därför att de mår så dåligt på grund av långa vistelsetider
            just på förläggningen.
          </note>
          <note>
            Charlotta L Bjälkebring, som kommer att gå upp senare i debatten,
            och jag åkte dit, och interpellationen är ett resultat av detta
            besök.
          </note>
          <note>
            Statsrådet säger i sitt svar att flyktingmottagandet måste vara
            flexibelt och så långt som möjligt klara de svängningar i inströmningen
            som kan uppstå. Det kan jag acceptera i situationer av kris då
            många flyktingar kommer till Sverige. Men i nuläget, då det kommer
            få asylsökande, borde vi kunna ge barnfamiljerna ett skäligt boende.
            Som jag ser det är det det långa kontraktet som Invandrarverket
            har med ett privat bostadsföretag i Katrineholm som är problemet
            och som gör det krasst ekonomiskt lönsamt att låta barnfamiljerna
            vara kvar på korridorförläggningen i Flen. Jag vet genom förläggningschefen
            att personalen gör vad den kan för att förbättra för barnfamiljerna
            på förläggningen. Men jag tror att detta är en fråga för politikerna,
            nämligen att vi kanske måste skjuta till extra pengar för att
            se till att barnfamiljerna på korridorförläggningen i Flen får
            flytta ut i samhället.
          </note>
          <note>
            Statsrådet tar upp avtalet med Förbundsrepubliken
          </note>
          <note>
            Jugoslavien med anledning av min fråga om asylsökande med verkställighetshinder.
            Såvitt jag förstår kommer Sverige att tillställa Jugoslavien en
            lista över beslut som skall verkställas och som skall godkännas
            av Jugoslavien. Antag att Jugoslavien endast vill ta emot hälften.
            Vad kommer då att hända med dem som
          </note>
          <note>
            Jugoslavien inte godkänner? Jag återkommer senare i debatten
            om det blir fler inlägg i den frågan.
          </note>
          <note>
            I samband med att bestämmelsen om preskriptionstiden fördes över
            till 1980 års utlänningslag har lagen bara ändrats vad gäller
            preskriptionstiden, som nu är utsträckt från två till fyra år.
            Det bör inte vara uteslutet att, om utlänningen gömt sig, på nytt
            ta upp frågan om utlänningens avlägsnande ur landet och meddela
            ett nytt utvisningsbeslut.
          </note>
          <note>
            I den förordning gällande asylsökande från Jugoslavien som regeringen
            utfärdade den 19 mars står det att uppehållstillstånd inte skall
            beviljas om den huvudsakliga anledningen till att beslutet inte
            kunnat verkställas är att utlänningen hållit sig undan. Innebär
            detta att regeringen genom en förordning har skärpt utlänningslagstiftningen?
          </note>
          <note>
            Så till barnen och deras skolgång. En enig barnkommitté har föreslagit
            att asylsökande barn och ungdomar skall få samma utbildning som
            svenska barn. Detta gäller även gymnasieutbildning. Frågan bereds
            inom Utbildningsdepartementet, vilket jag tycker är bra - det
            är bra att frågan uppmärksammas.
          </note>
          <note>
            Som en sista fråga undrar jag: Instämmer statsrådet i det som
            Barnkommittén föreslår?
          </note>
          <note>
            Anf. 3 CHARLOTTA L
          </note>
          <note type="speaker">
            BJÄLKEBRING (v):
          </note>
          <note>
            Fru talman! Tack invandrarministern! Även jag har besökt förläggningen
            i Flen, både när den fungerade som flyktingförläggning och även
            tidigare när där var ett hem för psykiskt handikappade människor.
          </note>
          <note>
            Då hette förläggningen Jättunahemmet. Då, liksom nu, har jag
            upprörts av de förhållanden under vilka de människor lever som
            bor där.
          </note>
          <note>
            Fru talman! I dag är jag särskilt oroad för de barn som lever,
            vistas och bor - ja, faktiskt växer upp - på flyktingförläggningen
            i Flen. Många bor där i flera år.
          </note>
          <note>
            De bor i ett litet rum utan avskildhet från övriga familjemedlemmar
            och utan egen toalett att stänga in sig på för att filsofera.
            Jag tror - eller, rättare sagt, jag vet, herr invandrarminister
            - att barn behöver avskildhet. Men de behöver också möjligheter
            att ha omkring sig många vuxna, friska vuxna, som också tänker
            och vill leva livet, vuxna som inte är nedbrutna av utvisningshot
            som vilar över dem.
          </note>
          <note>
            Förläggningen i Flen är nu, liksom förr när det var mentalsjukhus
            där, en avskild del av vårt samhälle. Få flensbor rör sig inom
            området eller etablerar sociala kontakter där, vilket innebär
            att barnen är hänvisade till att ha de viktiga sociala kontakterna
            i huvudsak med personer som lever under ungefär samma förutsättningar
            som de och deras föräldrar. Jag är faktiskt övertygad om att det
            här skadar dessa barn.
          </note>
          <note>
            Förr talade vi om institutionsskadade mentalpatienter. Snart
            kommer vi - tror jag, om ingenting görs -
          </note>
          <note>
            att tala om barn som har fått liknande skador på grund av den
            psykiska, fysiska och sociala miljön. Här tror jag att invandrarministern
            och alla de som jobbar med flyktingfrågor genom att skapa en god
            sysselsättning, en meningsfull fritid och ett meningsfullt jobb
            på dagarna kan medverka till att dessa asylsökande människor får
            litet mer av livsglädje och livskvalitet.
          </note>
          <note>
            Det är särskilt viktigt för barnen att de har levande vuxna omkring
            sig som kan ta sig an dem.
          </note>
          <note>
            I Flen, liksom i många andra kommuner, finns det tomma lägenheter.
            Dessa finns faktiskt på gångavstånd från flyktingförläggningen.
            Såvitt vi förstår har inte några förhandlingar tagits upp ännu;
            detta för att försöka lösa de här barnfamiljernas problem med
            korridorboendet. Det här skrämmer mig litet grand.
          </note>
          <note>
            Hur kan det komma sig att en invandrarminister, vars värderingar
            vilar på samma humanistiska värdegrund som min och med uppfattningen
            om alla människors lika värde, inte gör någonting radikalt nu
            för de här utsatta barnen? Detta skrämmer mig, som sagt. Jag hoppas
            på ett inlägg om detta.
          </note>
          <note>
            Kommer invandrarministern att erbjuda lägenhetsboende nu? Kan
            invandrarministern ge något besked om det till oss nu? Jag skulle
            vara väldigt tacksam för ett besked.
          </note>
          <note type="speaker">
            Anf. 4 Statsrådet PIERRE SCHORI (s):
          </note>
          <note>
            Fru talman! Ulla Hoffmann hade så många frågor att jag inte hade
            tid att svara på allihop på en gång, så jag fortsätter.
          </note>
          <note>
            Det är givet att den asylsökande skall bemötas med respekt för
            sin integritet och för sin förmåga och vilja att själv ta ansvar
            för sig själv och sin familj i väntan på besked i tillståndsfrågan.
            Därför är verksamheten i mottagandesystemet anpassad så att de
            boende aktivt skall ta del i den dagliga skötseln av förläggningen.
            Därutöver erbjuds de asylsökande olika former av organiserad verksamhet.
            Detta syftar till att den enskilde skall kunna få en mening och
            struktur i vardagen och i sitt liv under väntetiden.
          </note>
          <note>
            Verksamheten skall utformas så att den kan vara till nytta, oavsett
            utgången i asylärendet. Jag tror att
          </note>
          <note>
            Sverige är unikt i det sammanhanget. Verksamheten är också obligatorisk
            så till vida att den som utan giltigt skäl inte deltar i den kan
            få sin dagersättning nedsatt.
          </note>
          <note>
            Förutom utbildning av varierande utbud, ofta med inslag av praktikplatser,
            anordnas på mottagningsenheterna ett rikt utbud av verksamheter
            i olika former.
          </note>
          <note>
            Aktiviteterna kan variera från småföretagsverksamhet, kaféverksamhet
            och andrahandsbutiker med skrädderi och tvättverksamhet till snickerier
            för restaurering av anläggningens inventarier osv. Utbildningen
            upphandlas ofta hos externa utbildningsföretag som erbjuder ett
            stort och varierande utbud - svenska och samhällsskola, IT, medier,
            engelska, hantverk och kultur.
          </note>
          <note>
            Innehållet i den organiserade verksamheten på Invandrarverkets
            mottagningsenheter varierar naturligtvis utifrån lokala förutsättningar
            och sammansättningen av den grupp asylsökande som vid olika tillfällen
            vistas på respektive mottagningsenhet. Med detta vill jag understryka
            att Invandrarverket mycket aktivt arbetar med att utveckla mottagandet
            av asylsökande.
          </note>
          <note>
            Flyktingförläggningen i Flen blev uppmärksammad i mars i reportage
            i tidningarna efter det att det hade utbrutit bråk mellan olika
            grupper där. Jag fick då, fru talman, en fråga här i riksdagen
            där man nästan försökte indikera att de som fanns på flyktingmottagningen
            hade en stor skuld i detta och att det här nästan skulle belasta
            dem. Jag menar därför att det är oerhört viktigt att just ta hänsyn
            till den traumatiska bakgrund som många asylsökande har till följd
            av terror, tortyr och krig. Då är det inte så konstigt att nerverna
            så att säga ligger utanpå.
          </note>
          <note>
            De frågor som ställts i dag representerar någonting annat. Där
            är man kritisk till sättet att ta emot de asylsökande. Jag menar
            att jag med mitt svar har gett besked om att man är mycket väl
            uppmärksammad på vilka svårigheter som finns. Man gör så gott
            man kan, alltefter omständigheterna. Detta är inte dåligt. Jag
            har räknat upp de erfarenheterna, de olika programmen och de hänsyn
            som man försöker ta. Jag skulle vilja påstå att detta är unikt
            i världen. Det gäller då framför allt boendet. Själv har jag,
            för att svara på den sista frågan som jag fick här, inga lägenheter
            att dela ut. Men från Invandrarverkets sida försöker man så mycket
            som möjligt och i mån av tillgång att tillgodose önskemålen vad
            gäller lägenhetsboendet. Det kommer man att fortsätta med. Detta
            är ett mål, och det tycker jag är riktigt.
          </note>
          <note type="speaker">
            Anf. 5 ULLA HOFFMANN (v):
          </note>
          <note>
            Fru talman! Jag skulle en gång för alla klart vilja säga att
            ingen av oss lastar Invandrarverkets personal, alltså förläggningspersonalen
            i Flen. Jag har träffat de personerna och har talat med dem ett
            antal gånger på telefon för att bekräfta att jag känner att det
            är vi politiker som skall ta ansvaret för det. Det är ju ändå
            vi som har beslutat om att lägga ned flyktingförläggningar, och
            då blev förläggningen i Flen kvar. Där finns i dag 50 stycken
            barn, 29 barnfamiljer. Jag vet också att förläggningspersonalen
            gör sitt bästa för att ställa i ordning ett boende för de här
            barnfamiljerna så att det skall bli så hyfsat som möjligt. Men
            det kan inte ersätta en lägenhet, en dörr att stänga kring sig,
            eller, som Charlotta sade, litet avskildhet både för föräldrar
            och för barn.
          </note>
          <note>
            Jag är av den åsikten, och det är mitt parti också, att integrationen
            börjar den dag den asylsökande kommer till Sverige och söker uppehållstillstånd.
            Den attityd som man möts av från myndighetspersonalen är då väldigt
            viktig. Därför tycker vi att det är viktigt att vi gör något åt
            just frågan om skolan och utbildningen av ungdomarna. Skall ungdomarna
            kunna komma ut i samhället när de har fått uppehållstillstånd
            måste de ha fått en grundläggande utbildning.
          </note>
          <note>
            Jag har dock en fråga när det gäller statsrådets svar. Det gäller
            vem som betalar för gymnasieutbildningen. I sitt svar säger nämligen
            statsrådet att majoriteten av de ungdomar mellan 16 och 18 år
            som kan och vill studera erbjuds undervisning i gymnasieskola.
          </note>
          <note>
            Statlig ersättning lämnas på samma villkor som för grundskolan.
            Men i Barnkommitténs betänkande står det att ansvarig för den
            studieverksamhet som motsvarar gymnasieskolan är den förläggning
            vid vilken ungdomarna är registrerade. Förläggningen kan köpa
            in utbildning från en kommunal gymnasieskola. En kommun som frivilligt
            ordnar gymnasieutbildning för asylsökande ungdomar får inte ersättning
            av staten.
          </note>
          <note>
            Jag undrar om statsrådet kan hjälpa mig. Jag har försökt leta
            för att se vad det är som gäller, men jag har inte lyckats hitta
            det.
          </note>
          <note>
            Sedan skulle jag vilja återgå till avtalet med Förbundsrepubliken
            Jugoslavien. I sekretesslagen 7 kap.
          </note>
          <note>
            14 § finns en sekretessbestämmelse till skydd för den asylsökande
            som går ut på att man inte får lämna ut uppgifter om det kan antas
            att det kan leda till skada för den asylsökande eller närstående
            om uppgifterna kommer ut. I Aftonbladet i dag säger verksjuristen
            vid
          </note>
          <note>
            Invandrarverket att man inte vill lämna ut uppgifter om vilka
            som har sökt asyl i Sverige därför att de då kan råka illa ut
            i hemlandet om myndigheterna där får reda på att de har sökt asyl
            här. Man följer alltså sekretessbestämmelsen. Det tycker jag är
            bra, för vi vet att så är fallet vad gäller t.ex. peruaner, som
            alla betraktas som terrorister när de kommer tillbaka om de har
            sökt asyl utomlands.
          </note>
          <note>
            Men jag förstår inte riktigt hur denna sekretesstämpling av verkställighetspromemorior
            går ihop med den lista över asylsökande kosovoalbaner som enligt
            avtalet skall överlämnas till myndigheterna i
          </note>
          <note>
            Förbundsrepubliken Jugoslavien. Jag skulle därför vilja be statsrådet
            att litet närmare utveckla sin syn på just det.
          </note>
          <note>
            Anf. 6 CHARLOTTA L
          </note>
          <note type="speaker">
            BJÄLKEBRING (v):
          </note>
          <note>
            Fru talman! Jag förstår att invandrarministern inte kan dela
            ut lägenheter, men ministern kan åtminstone verka för att förhandlingar
            med Flens kommun tas upp.
          </note>
          <note>
            Jag vill för invandrarministern också berätta om hur hungriga
            de barn är som går i förberedelseklasserna, som ligger på flyktingförläggningens
            område i
          </note>
          <note>
            Flen. Som jag tidigare sagt bor ofta barnfamiljerna flera år
            på förläggningen. Hotet om utvisning blir det primära i hela deras
            handlande. På förläggningen tillämpas självhushåll, vilket å ena
            sidan är bra. Men å andra sidan kan det slå verkligt hårt, särskilt
            mot barnen.
          </note>
          <note>
            Föräldrarna sparar och gnetar för att kunna spara så mycket som
            möjligt av sin dagersättning till den dag de blir utvisade. De
            vill ju ha litet pengar när de kommer ned till sitt modersland.
            Det är ju inte så lätt att hitta en försörjning när man har varit
            asylsökande och borta i flera år. Det här innebär att barnen faktiskt
            inte får den mat de behöver för att växa och utvecklas intellektuellt,
            för att klara skolan och andra saker, som att leka, vara nyfikna,
            vilja leva och gå vidare i livet.
          </note>
          <note>
            Barnen kommer till skolan och är hungriga. Den mat som delas
            ut i skolan räcker inte till barnen.
          </note>
          <note>
            Jag undrar vad invandrarministern tänker göra dels för att förbättra
            hälsovården för barnen och informera om vikten av att barnen får
            bra mat för att kunna växa, dels om ministern kommer att lägga
            fram något förslag om att höja det 60-procentiga bidrag som i
            dag utgår till asylsökande barns skolgång.
          </note>
          <note type="speaker">
            Anf. 7 Statsrådet PIERRE SCHORI (s):
          </note>
          <note>
            Fru talman! När det gäller frågan om ersättningen till utbildningen
            är det som det står i mitt svar: Statlig ersättning lämnas på
            samma villkor som för grundskolebarnen.
          </note>
          <note>
            Det är svårt för mig, fru talman, att gå in på matlagningen på
            förläggningen i Flen. Men jag vet att den som är ytterst ansvarig
            för Invandrarverket i den regionen, Björn Eriksson, utförligt
            har svarat på Ulla
          </note>
          <note>
            Hoffmanns frågor i Aftonbladet. Han erbjuder också de intresserade
            att tillbringa litet längre tid än ett kort besök på mottagningsenheten
            för att se hur de verkliga förhållandena är. Det kanske vore bra
            för att åtminstone få svar på alla de frågor som ni fortfarande
            har.
          </note>
          <note>
            Jag har också varit i Flen. Jag skulle för min del vilja säga
            att det syns hur man hela tiden försöker reformera verksamheten
            och förbättra den när man ser att problem uppstår, även på de
            områden som har tagits upp här.
          </note>
          <note>
            En sak jag särskilt skulle vilja nämna är det s.k.
          </note>
          <note>
            förvaret, där man alltså håller de personer som har fått besked
            om att de skall utvisas. De har inte haft tillräckliga asylskäl.
            Det har tidigare varit vad man kunde kalla celliknande rum, och
            polisen har hanterat detta. Efter den reform som vi har genomfört
            av utlänningslagen är det Invandrarverket som svarar för förvaret
            och inte längre polisen.
          </note>
          <note>
            Man har genast sett hur det har blivit en helt annan möjlighet
            att förändra miljön. Man har satt i gång med utbildningsverksamhet
            och andra saker i syfte att även den person som skall avvisas
            får något slags meningsfylld tillvaro i avvaktan på detta. Det
            är ett exempel som också är unikt i världen, menar jag, hur man
            från
          </note>
          <note>
            Invandrarverkets sida försöker att humanisera en verksamhet som
            är oerhört svår, eftersom den har att göra med människor som har
            lidit så mycket och som i vissa fall, där man inte har asylskäl,
            måste skickas tillbaka. Det är svårt och traumatiskt.
          </note>
          <note>
            Men vi har reglerad invandring i Sverige, och de som har asylskäl
            får stanna i Sverige. De som inte har det måste återvända. Det
            finns de som inte accepterar ett nej. Det är där som den långa
            väntetiden kan komma in, för då måste fallet prövas igen. Det
            skall vara rättssäkert m.m. Det är naturligtvis oerhört plågsamt,
            inte minst om barn är inblandade. Men jag menar att med den nya
            lagstiftning vi har och den anda som nu mer och mer genomsyrar
            myndigheterna har vi en human utlänningslag.
          </note>
          <note type="speaker">
            Anf. 8 ULLA HOFFMANN (v):
          </note>
          <note>
            Fru talman! Först vill jag kommentera Björn
          </note>
          <note>
            Erikssons svar. Om det var det svar som han gav i
          </note>
          <note>
            Aftonbladet som statsrådet syftade till var det inte svar på
            någon enda av mina frågor. Det var egentligen ett försvar för
            personalen på förläggningen, som jag inte på något sätt hade angripit.
            Jag ville ta över ansvaret till oss.
          </note>
          <note>
            Jag kan dessutom berätta att vi har vänsterpartister även i Flen
            som följer verksamheten vid förläggningen ganska noga. Jag kommer
            att fortsätta att göra besök på flyktingförläggningarna. Jag har
            redan varit på väldigt många i Sverige. Men jag har inte suttit
            i riksdagen så länge att jag har hunnit med alla ännu.
          </note>
          <note>
            Jag skall besöka Lillhagen i början av maj.
          </note>
          <note>
            Jag vill också klart deklarera och tala om, vilket ofta blir
            ett missförstånd, att även Vänsterpartiet är för en reglerad invandring.
            Jag tror att alla partier i riksdagen är för en reglerad invandring.
            Vi pratar inte om att öppna gränserna helt fritt. Vi delar uppfattningen
            att flyktingkonventioner och andra internationella konventioner
            skall följas.
          </note>
          <note>
            Men det är egentligen inte konventionerna som är ämnet för interpellationen.
            Det är vad vi skall göra åt situationen för de barnfamiljer som
            bor på flyktingförläggningen i Flen, som bor i ett rum som delas
            av både vuxna och barn. Det finns få utvecklingsmöjligheter för
            de här barnen. Jag är helt övertygad om att
          </note>
          <note>
            Invandrarverkets personal, som jag har sagt tidigare, gör sitt
            absolut bästa. Men den måste ha resurser för att göra det. Den
            måste få hjälp med att flytta barnfamiljerna från flyktingförläggningen
            i Flen.
          </note>
          <note>
            Jag vill avsluta den här debatten med att tacka för att vi har
            fått en möjlighet att diskutera detta i en anda där jag känner
            att mitt ärliga uppsåt inte är ifrågasatt.
          </note>
          <note type="speaker">
            Anf. 9 Statsrådet PIERRE SCHORI (s):
          </note>
          <note>
            Fru talman! Också jag tackar för debatten. Jag uppskattar frågorna
            trots allt, och det är viktigt att vi arbetar vidare för att reformera
            där det behöver reformeras.
          </note>
          <note>
            Överläggningen var härmed avslutad.
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden 1997/98:KU26
          </note>
          <note>
            och KU29
          </note>
          <note>
            Lagutskottets betänkanden 1997/98:LU19 och LU28
          </note>
          <note>
            Utrikesutskottets betänkande 1997/98:UU7
          </note>
          <note>
            Försvarsutskottets betänkande 1997/98:FöU7
          </note>
          <note>
            Kulturutskottets betänkande 1997/98:KrU12
          </note>
          <note>
            Arbetsmarknadsutskottets betänkanden
          </note>
          <note>
            1997/98:AU10 och AU12
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Skatteutskottets betänkanden
          </note>
          <note>
            1997/98:SkU19 Reformerat förhandsbesked, m.m.
          </note>
          <note>
            1997/98:SkU22 Avtal med Ryssland om bekämpning av vissa fiskala
            brott
          </note>
          <note>
            1997/98:SkU23 Dubbelbeskattningsavtal mellan
          </note>
          <note>
            Sverige och Makedonien
          </note>
          <note>
            Försvarsutskottets betänkande
          </note>
          <note>
            1997/98:FöU6 Försvarsmaktens högre ledning, m.m.
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts den 20 april
          </note>
          <note>
            1997/98:264 av Gudrun Lindvall (mp) till jordbruksministern
          </note>
          <note>
            Kor på bete
          </note>
          <note>
            1997/98:265 av Rune Evensson (s) till justitieministern
          </note>
          <note>
            Årsredovisningslagen den 21 april
          </note>
          <note>
            1997/98:266 av Per Westerberg (m) till finansministern
          </note>
          <note>
            Hyundai
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 28 april.
          </note>
          <note>
            8 § Kammaren åtskildes kl. 14.30.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
