<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--86</head>
          <docDate when="1998-03-25">1998-03-25</docDate>
        </div>
      </front>
      <body>
        <div>
          <note>
            19.00 - 23.00
          </note>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 19 mars.
          </note>
          <note>
            2 § Skrivelse från statsministern
          </note>
          <note>
            Följande skrivelse hade inkommit från statsminister Göran Persson:
          </note>
          <note>
            Till riksdagens talman
          </note>
          <note>
            Jag vill härmed informera om att jag - efter statsrådet Leif
            Blombergs frånfälle den 2 mars 1998 -
          </note>
          <note>
            denna dag har förordnat Lars Engqvist att från och med den 1
            april 1998 vara statsråd.
          </note>
          <note>
            Statsrådet Engqvists ansvarsområde överensstämmer med det som
            statsrådet Blomberg ansvarade för, dvs. integrationsfrågor, folkrörelse-
            och föreningsfrågor, konsumentfrågor, ungdomsfrågor samt idrott.
          </note>
          <note>
            Stockholm den 24 mars 1998
          </note>
          <note>
            Göran Persson
          </note>
          <note>
            3 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen meddelade att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Förslag till sammanslagning och ändring av rådets direktiv om
            skattebefrielser inom gemenskapen för vissa transportmedel som
            tillfälligt införs från en annan medlemsstat och direktiv om skattebefrielse
            på permanent införsel från en medlemsstat av personlig egendom
            KOM (98) 30
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1997/98:104 till justitieutskottet
          </note>
          <note>
            1997/98:105 till lagutskottet
          </note>
          <note>
            Förslag
          </note>
          <note>
            1997/98:RR9 till näringsutskottet
          </note>
          <note>
            Redogörelse
          </note>
          <note>
            1997/98:NR1 till utrikesutskottet
          </note>
          <note>
            Motioner
          </note>
          <note>
            1997/98:T20-T45 till trafikutskottet
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Skatteutskottets betänkande 1997/98:SkU20
          </note>
          <note>
            Utrikesutskottets betänkanden 1997/98:UU9 och
          </note>
          <note>
            UU23
          </note>
          <note>
            Jordbruksutskottets betänkanden 1997/98:JoU18,
          </note>
          <note>
            JoU19 och JoU21
          </note>
          <note>
            Meddelande om samlad votering
          </note>
          <note>
            Talmannen meddelade att socialförsäkringsutskottets betänkanden
            SfU9 och SfU10 samt näringsutskottets betänkanden NU10 och NU8
            skulle avgöras i ett sammanhang efter avslutad debatt.
          </note>
          <note>
            6 § Invandrings- och flyktingfrågor
          </note>
          <note>
            Föredrogs
          </note>
          <note>
            Socialförsäkringsutskottets betänkande 1997/98:SfU9
          </note>
          <note>
            Invandrings- och flyktingfrågor (skr. 1997/98:23)
          </note>
          <note type="speaker">
            Anf. 1 GUSTAF VON ESSEN (m):
          </note>
          <note>
            Fru talman! Herr statsråd! Betänkandet som vi nu inbjuds att
            besluta om är till stor del en uppföljning av beslutet om den
            migrationspolitik som vi fastlade här i kammaren i december 1996.
            Ingenting avgörande nytt har inträffat sedan dess. En del kompletterande
            beslut har fattats om barns ställning i utlänningsärenden och
            också om återkallande av givna uppehållstillstånd.
          </note>
          <note>
            Den delvis förändrade utlänningslagstiftningen som det beslutades
            om i december 1996 har i det praktiska utförandet fungerat i stort
            som vi, som då ställde oss bakom den, förväntat oss.
          </note>
          <note>
            Från moderat sida har vi därför inte sett någon anledning att
            föreslå några förändringar nu med det undantaget att vi gärna
            önskar att få prövat möjligheterna till en något mer generös arbetskraftsinvandring.
          </note>
          <note>
            Självfallet är inget tillstånd statiskt. Förändringar och förbättringar
            i lagstiftningen måste alltid diskuteras. Förändringar i praxis
            och arbetssätt utvecklas naturligt allteftersom nya erfarenheter
            vinns. Så måste det ju vara.
          </note>
          <note>
            Nu är det aktuellt att se över asylprocessen, ett önskemål som
            vi moderater länge har haft. Regeringen har tillsatt en utredning,
            NIPU, som har fått i uppdrag just att se över asylprocessen.
          </note>
          <note>
            Vi moderater anser att flykting- och invandringspolitiken inte
            lämpar sig för enkel partipolitisk träta över blockgränsen. Betänkandet
            på vårt bord konfirmerar att det finns en rejäl förankring för
            den förda politiken här i riksdagen och också förhoppningsvis
            ute i landet bland människorna. En invandringspolitik skall präglas
            både av humanitet och av tydlighet.
          </note>
          <note>
            Ordning och reda skall förenas med medmänsklighet.
          </note>
          <note>
            Ju bredare och djupare legitimitet som politiken får på detta
            område, desto mindre risk för förenklade och populistiska budskap.
          </note>
          <note>
            Flyktingpolitiken är viktigare och större än invandringspolitiken
            sett i ett globalt perspektiv. Flyktingpolitiska insatser berör
            långt fler människor i flyktingarnas egna hemländer eller närområden.
            Strävan måste vara att skydd skall ges till så många som möjligt
            av dem som behöver det. Flyktingproblemen kan inte lösas enbart
            inom något lands gränser.
          </note>
          <note>
            Det är viktigt att vi anlägger ett migrationspolitiskt perspektiv
            på våra göranden och låtanden i det internationella samarbetet.
            Utgångspunkten måste vara att varje människa har rätt att under
            fria och trygga former leva och verka i sitt hemland. Alla internationella
            ansträngningar måste inriktas mot detta mål. Det svenska engagemanget
            är välkänt och uppskattat internationellt.
          </note>
          <note>
            För att skapa trygghet och säkerhet i vår värld krävs oändliga
            ansträngningar. Det är en process där själva processen på något
            sätt är målet, för ända fram når vi aldrig. Att involvera så många
            aktörer som möjligt är avgörande för en lyckosam utveckling.
          </note>
          <note>
            Samverkan med andra länder är helt nödvändig. FN,
          </note>
          <note>
            UNHCR, OSSE, Europarådet - för att nämna några internationella
            organ - har olika roller och gör sina viktiga insatser när folkrätten
            kränks och konflikter uppstår. Nato är den mest potenta aktören
            på utförarsidan och kan ge kraft och eftertryck när ord och sanktioner
            inte förslår.
          </note>
          <note>
            Sveriges nya roll som alliansfri men ändå aktivt medverkande
            part i samband med fredsbevarande insatser upplevs av många som
            värdefull. Vi har inga egna intressen annat än just fred och säkerhet.
            Insatserna kan variera i inriktning och omfattning, från diplomati,
            övervakning och observation till militära insatser t.o.m. under
            Nato. Att hindra att flyktingströmmar uppstår eller att hantera
            sådana när de uppstår är ett gemensamt intresse för EU och övriga
            världssamfundet.
          </note>
          <note>
            Ensamma kan vi inte åstadkomma så mycket. Vårt
          </note>
          <note>
            EU-medlemskap ger oss nya och mycket intressanta möjligheter
            att påverka. EU behärskar andra instrument än andra organisationer.
            Inom ramen för samarbetsavtal som EU upprättar med en lång rad
            länder i den s.k. tredje världen kan konstruktiva dialoger upprättas
            i syfte att åstadkomma mänskliga rättigheter, utveckling, marknadsekonomi,
            ökad handel och investeringar.
          </note>
          <note>
            Amsterdamfördraget ger nya förutsättningar att samordna europeisk
            flykting- och invandrarpolitik.
          </note>
          <note>
            Ett bra exempel på ett EU-samarbete i detta sammanhang är det
            s.k. Irakpaketet som nyligen har beslutats av ministerrådet och
            som innehåller en rad åtgärder syftande till att hindra människosmuggling,
            men också att sörja för att en bättre asylprocess och gränskontroll
            praktiseras av medlemsländerna, detta i kombination med en rad
            åtgärder för att på politiska väg få till stånd en bättre situation
            för i detta fall kurderna främst i norra Irak.
          </note>
          <note>
            Dublinkonventionen och Schengenavtalet tydliggör medlemsstaternas
            åtaganden och förpliktelser vad gäller fri rörlighet och om hur
            asylförfarandet skall utformas. Därmed kan s.k. asylshopping och
            s.k.
          </note>
          <note>
            asylum in orbit undvikas.
          </note>
          <note>
            Fru talman! Konflikter bryter ju ändå bevisligen ut trots förebyggande
            insatser eller på grund av otillräckliga sådana. En genomtänkt
            hållning när konflikter inträffar och flyktingströmmar uppstår
            är nödvändig. I den migrationspolitiska propositionen 1996 har
            regeringen beskrivit hur en aktiv politik bör formuleras, och
            riksdagen har ställt sig bakom denna. Inte minst är det viktigt
            att sträva efter solidariska lösningar, s.k. burdensharing. Tillfälliga
            uppehållstillstånd vid massflyktssituationer och kvotöverföringar
            är andra lösningar som är aktuella, beroende av omständigheterna.
          </note>
          <note>
            Som jag nämnt skall Sverige aktivt verka i världen för att underlätta
            för flyktingar. Vi skall samarbeta med andra för att förverkliga
            de mål som jag nyss beskrev. Vi skall också här i vårt land ha
            en genomtänkt asyl- och invandringspolitik som anknyter till vår
            generella syn på flyktingpolitiken.
          </note>
          <note>
            En invandringslagstiftning måste förena flera principer samtidigt.
            Den måste grundas på humanitära principer och internationella
            konventioner. Den måste stå i samklang med den flyktingpolitik
            som vi vill medverka till på internationell nivå. Skydd och återvändande
            är nyckelorden.
          </note>
          <note>
            Vidare måste asylprocessen vara såväl rättssäker som snabb och
            noggrann, en nog så svår avvägning.
          </note>
          <note>
            Den utredning, NIPU, som jag nyss nämnde om, arbetar med att
            se över asylprocessen. Denna utredning är mycket viktig och den
            skall syfta till att ge ett bra resultat. Särskilt angeläget är
            det att etablera en tydlig tvåpartsprocess i domstolssystemet,
            något som vi moderater länge har önskat.
          </note>
          <note>
            Invandringslagstiftningen måste vidare vara begriplig och ge
            entydiga signaler till dem som är asylsökande, till myndigheterna
            som har att besluta i enskilda ärenden, till allmänheten som har
            rätt att kräva tydlighet men också till de organisatörer av illegal
            människosmuggling som noggrant håller reda på de olika ländernas
            lagstiftning och mottagningsförhållanden.
          </note>
          <note>
            I detta sammanhang konstaterar jag till min glädje att utskottet
            har ställt sig bakom motioner från Moderaterna och från Sigrid
            Bolkéus från Socialdemokraterna om en bättre och mer skärpt inresekontroll.
            Jag hävdar att polisen inte tillräckligt har prioriterat gränskontrollen
            i sitt löpande arbete, något som har bidragit till att de flesta
            asylansökningar nu sker efter inresa i landet. De besparingar
            som polisen sett sig tvungen att göra inom detta område ökar kostnaderna
            för Invandrarverket, eftersom utredningar och längre vistelsetider
            innan beslut fattas blir följden. Det är med tillfredsställelse
            jag konstaterar att utskottet gör ett tillkännagivande om att
            Invandrarverket bör få ökade befogenheter i gränskontrollarbetet.
          </note>
          <note>
            Det finns en oro på många håll ute i samhället som vi måste lyssna
            på och respektera. Rätt eller fel ställer sig många människor
            oförstående till att Sverige tagit emot så många invandrare under
            så kort tid, samtidigt som Sverige kämpar med en hög arbetslöshet
            och för låg tillväxt i ekonomin. Denna oro kanske inte alltid
            får genomslag i massmedierna, men kommer många av oss till del
            på annat sätt.
          </note>
          <note>
            Jag delar Rose-Marie Frebrans åsikter såsom de kommer till uttryck
            i hennes reservation under mom.
          </note>
          <note>
            1. De kristna och humanistiska värderingarna måste utgöra grunden
            för migrationspolitiken. Men den oro och osäkerhet som finns bland
            många människor vid mötet med annorlunda kulturella mönster måste
            respekteras och tas på allvar.
          </note>
          <note>
            I många kommuner konkurrerar ökade socialbidragskostnader med
            anslag till skola, barnomsorg och äldrevård. Invandringen kostar
            pengar. Låt oss inte förneka det. Med anledning av Sten Anderssons
            motion angående kostnader för invandringen vill jag endast i korthet
            säga att denna fråga behandlades av
          </note>
          <note>
            Invandrarpolitiska kommittén för ett par år sedan. I en studie
            som kommittén beställde från ESO beräknas invandringen kosta ca
            16-22 miljarder netto. Denna summa stämmer i stort sett med beräkningar
            som riksdagens utredningstjänst utfört på mitt uppdrag.
          </note>
          <note>
            Huvudsakligen beror denna höga kostnad på en överrepresentation
            av invandrare bland de arbetslösa.
          </note>
          <note>
            Detta kan inte invandrarna som grupp lastas för, utan ansvaret
            är regeringens, och kanske allas vårt ansvar för övrigt, för den
            bristande förmågan att driva en politik för ökad tillväxt och
            ökad sysselsättning.
          </note>
          <note>
            Så som världen ser ut och givet de nuvarande förutsättningarna
            i Sverige måste vi ha en reglerad invandring som grundas på humanism
            och rätten till skydd. Så är det i övriga länder i Europa, och
            vi kan givetvis inte ha en egen hemgjord invandringspolitik.
          </note>
          <note>
            Men internationalismen är viktig för oss moderater. Vi är pådrivande
            när det gäller Europasamarbetet.
          </note>
          <note>
            Ett Europa utan gränser närmar sig stadigt. Efter en
          </note>
          <note>
            EU-utvidgning, som vi starkt förespråkar, kommer
          </note>
          <note>
            400 miljoner människor eller fler att fritt kunna röra sig och
            arbeta inom den gemensamma arbetsmarknaden - allt detta tack vare
            det unika samarbete som sker inom EU.
          </note>
          <note>
            Även i ett läge med reglerad invandring och i perspektivet av
            en gemensam arbetsmarknad i EU
          </note>
          <note>
            borde det ändå finnas utrymme för mer öppenhet vad gäller möjligheter
            för medborgare från andra länder i världen att få uppehålls- och
            arbetstillstånd. I dag beviljas endast ett fåtal sådana uppehållstillstånd.
            Det kan inte vara tal om en fri arbetskraftinvandring, men en
            ökad generositet borde vara möjlig och önskevärd.
          </note>
          <note>
            Vi moderater yrkar därför bifall till vår reservation under mom.
            16.
          </note>
          <note>
            Fru talman! I ett särskilt yttrande tar vi upp frågan om ett
            ökat försörjningsansvar vid anhöriginvandring.
          </note>
          <note>
            Sverige hör nog till de mycket få länder som inte har ett sådant.
            Även en del frivilligorganisationer har påpekat denna möjlighet.
            Om ett ökat försörjningsansvar kan etableras borde anhöriginvandringen
            kunna blir mer generös. I samband med behandlingen av det migrationspolitiska
            betänkandet i december 1996
          </note>
          <note>
            yrkade vi moderater på en utredning av detta. Statsrådet Schori
            visade då ett visst intresse. Det är därför naturligt att nu återkomma
            med en fråga om det sker några överväganden i denna sak i Regeringskansliet.
          </note>
          <note type="speaker">
            Anf. 2 KARIN ISRAELSSON (c):
          </note>
          <note>
            Fru talman! Flyktingfrågorna engagerar människor från alla våra
            samhällsskikt. Många känner att vi i vårt land har tagit emot
            alltför många som har sökt skydd från förföljelse och krig. Andra
            anser att vi borde vara ännu generösare än vad vi är i dag. Någonstans
            mitt emellan dessa uppfattningar finns Centerpartiet och majoriteten
            i dag.
          </note>
          <note>
            Centerpartiet accepterar den förda flyktingpolitiken och därmed
            också de allra flesta ståndpunkter som förs fram i detta betänkande.
            Majoriteten, som består av Socialdemokraterna, Moderaterna och
            Centern, försöker finna fungerande vägar att klara många mycket
            svåra och komplicerade ställningstaganden.
          </note>
          <note>
            Det utvidgade flyktingbegreppet, som antogs av riksdagen i december
            1996, har medfört att det i dag ges ett ökat skydd för personer
            som söker skydd i vårt land. Eventuell risk för dödsstraff, kroppsstraff
            eller annan omänsklig behandling finns med i bedömningen. Även
            sexuell läggning skall vägas in i den bedömning som sker innan
            uppehållstillstånd kan meddelas. Det ändrade anhörigbegreppet
            har också fått gehör av Centerpartiet.
          </note>
          <note>
            I alla dessa fall är det i det närmaste omöjligt att säga om
            våra beslut är rättvisa eller inte. Vi har ju våra lagar att följa.
            Tillämpningen sker individuellt, och det kan vara svårt att förstå
            att till synes likartade skäl bedöms olika. Vi från Centerpartiet
            anser att bedömningarna skall göras med en humanistisk inställning.
            Man skall vara generös i sina bedömningar.
          </note>
          <note>
            Vissa får stanna, och andra får inte stanna. Jag tror att våra
            myndigheter som har att handlägga detta gör det efter de förutsättningar
            som finns.
          </note>
          <note>
            Det finns stora svårigheter att klarlägga t.ex.
          </note>
          <note>
            identitet hos asylsökande. Passen försvinner i alltför många
            fall. Om det är människosmugglare inblandade eller inte kan man
            bara gissa sig till. Men att det finns något slags resebyråverksamhet
            är helt uppenbart, på både gott och ont. Det innebär att de människor
            som har uppenbara skäl att erhålla uppehållstillstånd inte kan
            behandlas inom rimliga tider när det kommer så stora grupper.
          </note>
          <note>
            Våra gränskontroller fungerar inte tillräckligt väl.
          </note>
          <note>
            Asylsökande får inte sin sak prövad efter det system som vi beslutsfattare
            hade som avsikt med vår lagstiftning. Detta underblåser också
            den opinion som kritiserar den svenska flyktingpolitiken. Kortare
            väntetider och snabbare behandling vid gränserna är ett absolut
            mål att sträva efter. Invandrarverkets roll måste stärkas.
          </note>
          <note>
            Centerpartiet följer de effekter som alla våra beslut betyder
            för enskilda asylsökande. Visst kändes det meningslöst när man
            träffade de kosovoalbaner som hade väntat på att få stanna i Sverige
            och som när avvisningsbeslutet var fattat inte kunde återvända
            till sitt hemland.
          </note>
          <note>
            I en interpellation till invandrarministern tog jag upp detta
            för några månader sedan. Då saknades ett avtal som skulle ge dessa
            människor möjlighet att återvända. Under tiden växte oroligheterna,
            och det fanns stor fruktan för att tvingas återvända till det
            som de en gång hade flytt ifrån, som fortfarande var lika oroligt.
            Nu får de här människorna stanna kvar, och det tycker vi är bra.
            De levde under många månader i ett Kafkaliknande tillstånd - ingen
            framtid, inget hopp. Många unga män fanns i denna grupp. De har
            levt alltför många år i flyktingläger, och deras uppväxttid har
            passiviserat dem. Nu måste de få en rejäl chans till integration
            i sitt nya hemland.
          </note>
          <note>
            Frågan om kvinnoimport och kvinnomisshandel har riksdagen i många
            år tagit upp för att finna lösningar som förhindrar detta förfaringssätt.
            Det är säkert mer än tio år sedan jag tog upp det i en motion.
          </note>
          <note>
            De kvinnor som gift sig med en svensk man och som när de kommer
            hit misshandlas och utnyttjas måste finna möjligheter att bo kvar
            eftersom de i många fall inte återvända till sina hemländer av
            olika skäl.
          </note>
          <note>
            Nu är denna fråga på nytt under utredning. Den s.k. NIPU-utredningen
            skall försöka att lösa problemet. Jag hoppas att så blir fallet.
            Centerpartiet har valt att inte stödja kravet på att en ettårsgräns
            skall införas för dessa utsatta kvinnor för att kunna erhålla
            uppehållstillstånd. Vi anser att två år är en väl avvägd tidsperiod
            generellt, men undantag måste kunna göras utifrån de enskilda
            behov som föreligger.
          </note>
          <note>
            Fru talman! Barnens situation i flyktingfamiljerna har vi alltid
            värnat. Fortfarande finns det brister. Barnen glöms ofta bort.
            De får inte den stimulans som de behöver då de lever i flyktingförläggningar
            under långa perioder. Än värre blir situationen för de familjer
            som har gått under jorden och gömmer sig i vårt land. De lever
            under svåra förhållanden. De har ingen möjlighet att få sina basala
            behov tillgodosedda som t.ex. sjukvård, skolgång och en social
            gemenskap under trygga former.
          </note>
          <note>
            Den nya bedömningsgrund som beslutats om när det gäller hänsyn
            till barn borde kunna tillämpas för de flyktingfamiljer som fått
            avvisnings- eller utvisningsbeslut och sedan gömt sig. Centerpartiet
            anser därför att de barn som tidigare fått utvisningsbeslut bör
            få dessa omprövade efter det nya regelsystem som införts. Det
            borde betyda att ett antal av dessa kan erhålla uppehållstillstånd.
            Detta yrkar vi på i vår reservation 29, vilken jag yrkar bifall
            till. För övrigt yrkar jag bifall till betänkandet i dess helhet.
          </note>
          <note type="speaker">
            Anf. 3 SIGGE GODIN (fp):
          </note>
          <note>
            Fru talman! Folkpartiet var och är kritiskt mot den nya asyllagstiftningen
            som trädde i kraft den 1 januari
          </note>
          <note>
            1997. Färre människor med goda asylskäl kan få uppehållstillstånd
            i Sverige. Man har gjort en medveten sammanblandning av flyktingar
            och invandrare i största allmänhet. Detta sker i och för sig inte
            enbart i
          </note>
          <note>
            Sverige utan också i den europeiska debatten.
          </note>
          <note>
            Genom att antyda att de asylsökande i huvudsak kommer från fattiga
            länder har man velat skapa intryck av att de asylsökande huvudsakligen
            är ute efter att förbättra sin ekonomiska och sociala situation.
          </note>
          <note>
            Genom att avskaffa begreppen de facto-flykting och politiskt-humanitära
            skäl och en insnävning av anhörigbegreppet har flyktingpolitiken
            blivit betydligt mer restriktiv än tidigare. Folkpartiet anser
            att asylrätten måste värnas och ta sikte på den enskilda människans
            situation.
          </note>
          <note>
            Gustaf von Essen talade här alldeles nyss om kristna och humanitära
            värderingar. Vi många som träffar de humanitära organisationer
            och de människor som jobbar med flyktingarna i Sverige är väl
            medvetna om att de inte anser vi lever upp till dessa kristna
            och humänitära värderingar i Sverige med den lagstiftning vi har.
            Jag delar den uppfattningen.
          </note>
          <note>
            Fru talman! Det finns väl ingen som sysslar med flykting- och
            invandrarpolitik som inte efter januari
          </note>
          <note>
            1997 fått frågor om hur man skall få rätt att ta hit sin ensamma
            mamma som varken har släktingar kvar i sitt hemland eller har
            egen bostad och omsorg, och kanske inte heller arbete om hon är
            i den åldern. Svaret blir då alltid nej, eftersom någon hushållsgemenskap
            inte funnits på flera år. Rätten att få ta hit sin gamla förälder
            och försörja denne ges inte, som Gustaf von
          </note>
          <note>
            Essen säger. Kvar står också en mycket restriktiv visumpolitik
            som inte heller medger att en gammal anhörig kan få vistas i Sverige
            någon längre tid om ens alls på grund av risken att de vägrar
            resa tillbaka till något de inte längre har i sitt hemland.
          </note>
          <note>
            Fru talman! Jag skall inte bara vara kritiskt mot betänkandet
            och majoriteten. Det var med glädje som vi kunde enas om att motionen
            från Sten Tolgfors som handlar om vuxenadoption ändå fick en bra
            och rejäl skrivning. Jag förutsätter att regeringen ser till att
            den frågan löses snarast.
          </note>
          <note>
            Vi i Folkpartiet anser att den svenska viseringspolitiken för
            släktbesök måste göras mer generös. De som har barn i Sverige
            borde egentligen inte behöva söka visum för att besöka dem. Det
            är en självklarhet att man skall kunna ha en nära relation med
            sina barn och sina nära anhöriga.
          </note>
          <note>
            Familjer splittras genom att en familjemedlem som får avslag
            på sin ansökan om uppehållstillstånd tvingas resa tillbaka till
            sitt hemland för att göra ansökan under åberopande av anknytningsskäl.
            Vare sig man lämnar sin ansökan utanför Sveriges gränser eller
            man lämnar den i Sverige förutsätter jag att resultatet blir detsamma.
            Det skall prövas på samma sätt som man prövar all annan verksamhet
            när det gäller flyktingar och invandrare. Det borde vara möjligt
            att lämna sin ansökan här i Sverige när man ändå vistas här.
          </note>
          <note>
            Fru talman! Folkpartiet anser i reservation 2 att det behövs
            ett europeiskt samarbete för en gemensam generös flyktingpolitik.
            EU bör utveckla en gemensam asylpolitik så att ansvaret för flyktingströmmarna
            fördelas mer jämnt mellan Europas stater. Det får givetvis inte
            bli så att de minst generösa länderna sätter normen. Detta måste
            prägla såväl Schengenavtalet som Dublinöverenskommelsen.
          </note>
          <note>
            Jag skulle vilja ställa en fråga till statsrådet Pierre
          </note>
          <note>
            Schori när han nu besöker oss här i kammaren. Vad görs det ute
            i Europa från svensk sida för att driva på i den här frågan? Den
            har varit aktuell i många år. Det är kanske en av de allra viktigaste
            frågorna. Jag hoppas att vi får en diskussion om den saken.
          </note>
          <note>
            Vi anser också att det återstår mycket arbete för att få till
            stånd en bättre samordning av politiken när det gäller flyktingar
            i Norden. Trots de insatser som ministerrådet gjort inom den nordiska
            samrådsgruppen och det s.k. migrationsutskottet återstår mycket
            i övrigt att önska. Sverige måste driva på i de frågorna också
            i det nordiska samarbetet.
          </note>
          <note>
            Fru talman! Genèvekonventionens tolkning av flyktingbegreppet
            bör breddas så att det innefattar också förföljelse på grund av
            kön och homosexualitet.
          </note>
          <note>
            En sådan tolkning är numera etablerad i flera länder och förespråkas
            också av UNHCR. Handläggningen av asylärenden kan bli orättvis
            mot kvinnor om inte det fullständiga sammanhanget av deras liv
            och erfarenheter kan tolkas. Det finns goda exempel från
          </note>
          <note>
            USA, Australien och Kanada där man utfärdat riktlinjer för de
            tjänstemän vi immigrationsmyndigheterna som intervjuar och fattar
            beslut i sådana ärenden.
          </note>
          <note>
            Många motioner har väckts angående uppskjuten invandringsprövning.
            Dessa har sin bakgrund, som
          </note>
          <note>
            Karin Israelsson talade om, i de stora problem reglerna medför
            för kvinnor som lockas till Sverige på olika sätt av män som sedan
            misshandlar dem eller på annat sätt utsätter dem för övergrepp.
            Under sådana förhållanden skall det vara självklart att kvinnan
            får ett permanent uppehållstillstånd trots att villkoren enligt
            tvåårsregeln inte alltid är uppfyllda.
          </note>
          <note>
            Fru talman! Folkpartiet anser att tillfälliga uppehållstillstånd
            inte skall vara ett regelmässigt inslag i svensk flyktingpolitik.
            Att tvinga tillbaka en flykting till hemlandet efter flera år
            är både inhumant och ohanterligt. Denna regel bör därför vara
            användbar endast i massflyktssammanhang.
          </note>
          <note>
            I Sverige finns ca 2 000-3 000 kosovoalbaner som ansökt om asyl.
            De har levt här i många år. Som läget är nu i Kosovo är det inte
            rimligt att sända tillbaka dem. Vi anser därför att väntetiden
            och situationen i
          </note>
          <note>
            Kosovo är sådan att de bör få stanna permanent i
          </note>
          <note>
            Sverige, eftersom de har vistats här så pass lång tid.
          </note>
          <note>
            Den i utlänningslagen införda portalbestämmelsen om att barnets
            hälsa, utveckling och bästa är enligt
          </note>
          <note>
            Folkpartiets mening inte tillräcklig. Den är till intet förpliktande.
            Vi anser att barnkonventionens väsentliga skrivningar skall införlivas
            i den svenska utlänningslagtiftningen. Vi anser också att långa
            väntetider vid asylutredningar och den osäkerhet som skapas är
            skadlig för barnen. Det bör därför finnas en spärr mot att utredningar
            drar ut på tiden. Särskilt viktigt är det när det gäller familjeåterföreningar,
            såvida inte vederbörande själv orsakat att handläggningen drar
            ut på tiden.
          </note>
          <note>
            Hänsyn till barnens bästa kräver också att ett omhändertagande
            enligt LVU måste ges företräde framför utlänningslagens bestämmelser
            om utvisning.
          </note>
          <note>
            Detta innebär i praktiken att socialnämndens medgivande kommer
            att krävas innan avvisning eller utvisning av ett barn kan ske.
            Vi kräver därför att utlänningslagen ändras så att detta uttryckligen
            anges i lagen.
          </note>
          <note>
            Fru talman! Gustaf von Essen talade om den breda enighet som
            finns i Sveriges riksdag när det gäller dessa frågor. Man kan
            fråga sig var det stora moderata oppositionspartiet är. Menar
            Gustaf von Essen att den socialdemokratiska flyktingpolitiken
            är så bra att det inte finns skäl att opponera mot den på någon
            enda punkt? Moderaternas reservation om möjlighet till arbetskraftsinvandring
            är Moderaternas enda sätt att opponera i fråga om detta. Då är
            det inte mycket att över huvud taget diskutera i Sveriges riksdag.
            Det bidde inte ens en tumme av Moderaternas åsikter. Jag tror
            inte att Moderaterna är så överens att ni inte är beredda att
            ta upp de väsentliga frågorna, de kristna och humanistiska värderingar
            som vi alla borde stå bakom. Det tycker jag är en självklarhet.
            Vad anser
          </note>
          <note>
            Gustaf von Essen att man borde göra i dessa frågor utöver det
            som framgår i det dokument som vi diskuterar i dag? Eller är detta
            allt? Behöver inte något utöver detta göras?
          </note>
          <note>
            Fru talman! Folkpartiet står självklart bakom alla sina reservationer,
            men för tids vinnande yrkar jag bifall endast till reservationerna
            2 och 7.
          </note>
          <note type="speaker">
            Anf. 4 GUSTAF VON ESSEN (m) replik:
          </note>
          <note>
            Fru talman! Jag skall börja med att ta upp Sigge
          </note>
          <note>
            Godins vilja att återgå till den nivå som gällde innan riksdagen
            fattade beslut om det stora migrationspolitiska betänkandet för
            drygt ett år sedan. Det skulle i praktiken innebära att vi återgår
            till en inskränkning av asylrätten, eftersom asylrätten då tolkades
            mycket snävare än vad som nu sker. Nu använder vi oss av
          </note>
          <note>
            UNHCR:s handbok när vi gör asylprövningar. Vi har alltså utvidgat
            asylbegreppet och gjort det lättare att få asyl i Sverige på konventionsbasis.
            Det är väl något som Sigge Godin måste tycka är bra.
          </note>
          <note>
            Det andra som jag vill ta upp gäller frågan att pröva olika flyktingars
            skäl. Att komma från ett land där det rent allmänt råder fattigdom
            och elände är i sig inte asylgrundande, utan det är individuella
            aspekter som skall vägas in och ingenting annat. Därför har vi
            i
          </note>
          <note>
            Sverige ett system där vi säger att det skydd som skall erbjudas
            inte rent allmänt är ett bättre liv för människor från tredje
            världen. I detta sammanhang måste vi vara tydliga och klara. Vår
            asyllagstiftning bygger på detta grundläggande element.
          </note>
          <note>
            Det tredje som jag vill ta upp är Sigge Godins fråga om Moderaterna
            till varje pris måste opponera gentemot Socialdemokraterna. Nej,
            det behöver vi inte. I många frågor kan vi se en gemenskap. Jag
            har under årens lopp uppfattat att Socialdemokraterna i de kontakter
            som vi har haft i dessa frågor har velat lyssna på oss moderater.
            Det har gjort att vi också har kunnat komma överens. Jag tror
            att det är styrkan att vi också vågar stå för en helhetssyn, nämligen
            både humanism och realism.
          </note>
          <note type="speaker">
            Anf. 5 SIGGE GODIN (fp) replik:
          </note>
          <note>
            Fru talman! Visst kan Gustaf von Essen läsa upp vad UNHCR står
            för och vad som står i den handbok som finns tillgänglig. Men
            det är inte riktigt det som jag menar. Om man menar att människor
            som har skyddsbehov också skall ha förutsättningar att få skydd
            i Sverige är detta det allra viktigaste. Det går enligt mitt sätt
            att se inte att ställa detta mot, utöver vad ni har kommit överens
            om här, givetvis också tillsammans med Centerpartiet, att det
            bara är arbetskraftsinvandringen som skulle vara det intressanta
            att ta upp i den moderata politiken. Jag har litet svårt att förstå
            det. Det är inte så länge sedan som vi hade en gemensam regering,
            och jag tycker att det är litet konstigt att Moderaterna har fjärmat
            sig så långt från den politik som de då delade med Folkpartiet
            på den tiden. Men det är möjligt att Moderaterna tycker att det
            är bra att gamla föräldrar inte får en chans att komma till sina
            barn när de kanske har sitt enda barn i
          </note>
          <note>
            Sverige och inte har några andra nära släktingar, ingen bostad
            och knappt så att de klarar sig. Då borde vi ändå tillsammans
            kunna stå upp och säga att det inte är värdigt svensk flyktingpolitik
            att inte också se till de nära anhöriga även om de inte har skyddsskäl.
          </note>
          <note type="speaker">
            Anf. 6 GUSTAF VON ESSEN (m) replik:
          </note>
          <note>
            Fru talman! När det gäller asylrätten generellt sätt finns det
            ingen automatisk rätt för människor att söka asyl just i Sverige.
            Asylrätten bygger på att man söker asyl i första säkra asylland
            och det som oftast ligger närmast till. De som ändå kommer direkt
            till Sverige och söker asyl vid gränsen skall prövas utifrån den
            lagstiftning som vi har. Det innebär att man skall pröva om skyddsbehov
            föreligger.
          </note>
          <note>
            Beträffande anhöriga ställde jag i mitt anförande en fråga till
            statsrådet om regeringen inte kan tänka sig en lösning som innebär
            att ett försörjningansvar kan inträda. Därmed skulle anhöriginvandringen
            kunna göras något mer generös. Jag fick intrycket av
          </note>
          <note>
            Sigge Godin att han var inne på samma tankar. I detta sammanhang
            tror jag att Folkpartiet och Moderaterna möjligtvis står varandra
            rätt så nära.
          </note>
          <note>
            Försörjningsansvaret måste utredas och klarläggas. Det är ingen
            enkel fråga. Men de allra flesta länder har detta, och det borde
            vara möjligt att införa det även i Sverige. Man kan tänka sig
            sponsring från frivilligorganisationer. Man kan tänka sig åtaganden
            på annat sätt som gör att det är möjligt att försörja en extra
            anhörig. Det är väl inte meningen att det alltid skall vara skattebetalarna
            som skall stå för alla kostnader?
          </note>
          <note type="speaker">
            Anf. 7 SIGGE GODIN (fp) replik:
          </note>
          <note>
            Fru talman! Gustaf von Essen gör som den gamle skolläraren som
            jag kommer ihåg från min barndom.
          </note>
          <note>
            Han försöker läsa upp vad svensk flyktingpolitik och internationell
            flyktingpolitik handlar om, nämligen att man inte alltid har rätt
            att komma till Sverige utan att man skall söka asyl i första bästa
            asylland. Visst är det så. Vi kan dessa frågor, Gustaf von Essen.
            De har vi tagit upp i utskottet, och vi läser på inför varje nytt
            sammanträde om dessa frågor. Det behöver vi alltså inte diskutera.
          </note>
          <note>
            Om Moderaterna menar något med anhöriginvandringen och att man
            skulle kunna lösa denna fråga på något sätt, tycker inte jag att
            det är till fyllest med ett särskilt yttrande. Vi hade i och för
            sig kunnat diskutera frågan i utskottet och kanske kunnat komma
            fram till en gemensam åsikt som är litet starkare och som innebär
            att man sätter litet mer press på statsrådet som är här i dag
            och regeringen att göra något i denna fråga. Om man utgår från
            de värderingar som vi har och som jag vet att Gustaf von Essen
            också har, dvs.
          </note>
          <note>
            humanistiska och kristna värderingar, då kan man inte behandla
            gamla människor på detta sätt. Men det finns fler frågor i Folkpartiets
            flyktingpolitik som jag tycker att Moderaterna skulle kunna studera
            litet närmare. Då skulle vi kanske komma överens om en del saker.
            Det måste vara en stark opposition även i denna fråga.
          </note>
          <note type="speaker">
            Anf. 8 ULLA HOFFMANN (v):
          </note>
          <note>
            Fru talman! Utskottsmajoriteten, dvs. Moderaterna, Socialdemokraterna
            och Centern, skriver i det betänkande som vi nu behandlar att
            den svenska sylpolitiken präglas av humanitet och generositet.
            Samtidigt skriver man att Sverige under 1990-talet i förhållande
            till sin folkmängd är det land, förutom
          </note>
          <note>
            Tyskland, som i förhållande till sin folkmängd tagit emot flest
            asylsökande och deras anhöriga än något annat land i västvärlden.
          </note>
          <note>
            Låt mig först säga att detta uttalande från utskottsmajoriteten
            inte, enligt min mening, är den rätta tolkningen av humanitet
            och generositet. Att mäta ett lands humanitet och generositet
            i förhållande till andra länders flyktingmottagande är meningslöst
            eftersom det måttet inte säger något annat än hur många flyktingar
            som Sverige har tagit emot i förhållande till andra länder - dvs.
            ingenting om humanitet eller generositet. Det enda verkliga måttet
            borde vara hur många flyktingar som Sverige har tagit emot i förhållande
            till hur många som sökt asyl här och hur många flyktingar det
            finns i världen. Då först skulle vi kunna komma i närheten av
            att bedöma om Sveriges flyktingpolitik är human och generös.
          </note>
          <note>
            Att endast jämföra sig med den s.k. västvärlden och inte med
            resten av världen är också en missvisande uppgift. Så länge inte
            de länder anges som tagit emot flest flyktingar - dvs. de länder
            som ligger i närheten av länder där det pågår krig t.ex. Zaire,
            som tog emot hundratusentals flyktingar från krigets
          </note>
          <note>
            Rwanda, eller Kroatien, som på sin tid tog emot ojämförligt flest
            flyktingar från Bosnien - är en sådan uppgift onödig. En viktig
            upplysning till dem som läser våra betänkanden hade däremot varit
            att Sverige är det EU-land som de senaste åren snabbast har minskat
            sitt flyktingmottagande.
          </note>
          <note>
            Vi framförde i vår motion med anledning av förslaget till ny
            migrationspolitik en omfattande kritik av en stor del av de förslag
            som regeringen lade fram.
          </note>
          <note>
            Riksdagen avslog samtliga förslag från Vänsterpartiet.
          </note>
          <note>
            Vi har inte fått igenom en enda hemställanspunkt i detta betänkande
            heller. Vi lyckades inte ens få igenom att det i betänkandet skulle
            refereras till vad den parlamentariska barnkommittén har sagt
            om att förtroendeläkarsystemet i bl.a. utlänningsärenden är ifrågasatt
            och att regeringen bör ta initiativ till en översyn av förtroendeläkarsystemet.
            Detta uttalande av Barnkommittén, som samtliga partier ställt
            sig bakom, ansåg tydligen utskottsmajoriteten vara för kontroversiellt.
            I stället uppmanades vi att ta debatten i kammaren. Det säger
            litet grand om utskottsmajoritetens beredvillighet att i flykting-
            och asylfrågor lyssna på andra partier som faktiskt har en erkänd
            ställning i frågan om försvaret av de mänskliga rättigheterna
            hos bl.a. frivilligorganisationerna.
          </note>
          <note>
            Sverige har nu under en tolvmånadersperiod blivit fällt tre gånger
            för brott mot FN:s tortyrkonvention med anledning av avvisningsbeslut
            där flyktingar avvisats trots att det funnits risk för tortyr
            vid återsändandet. Regeringens ansvar för dessa allvarliga brott
            mot de mänskliga rättigheterna är desto mer uppenbart eftersom
            regeringen i FN-kommittén hävdat att de svenska myndigheterna
            har handlat helt rätt. Man kan undra hur moderater och socialdemokrater
            tar till sig dessa fällningar och vad man gör för att förhindra
            en upprepning.
          </note>
          <note>
            Fru talman! Från den 1 januari 1997 finns i 3 kap.
          </note>
          <note>
            3 § 3. utlänningslagen en ny kategori skyddsbehövande, nämligen
            de som på grund av kön eller homosexualitet känner välgrundad
            fruktan för förföljelse. Vi framförde kritik i samband med att
            regeln infördes. Vi ansåg att det hade varit bättre att bredda
            tolkningen av flyktingkonventionens flyktingbegrepp så att det
            också innefattade förföljelse på grund av kön eller homosexualitet.
          </note>
          <note>
            Genom att förföljelse på grund av kön eller homosexualitet placerats
            i en särskild paragraf har den rättsliga ställningen beträffande
            uppehållstillståndet blivit svagare. Under det år som förflutit
            sedan lagen trädde i kraft har endast 10 av nästan 6 000 fått
            uppehållstillstånd med stöd av denna paragraf. Alla fallen har
            gällt könsstympning. Samtliga kommer från Togo.
          </note>
          <note>
            Enligt uppgift från Invandrarverket har inte någon homosexuell
            fått stanna med stöd av just denna paragraf.
          </note>
          <note>
            Det är ett problem för flyktingkvinnor att vinna erkännande av
            att det som de utsatts för verkligen utgör förföljelse. Alltför
            ofta anses våldtäkt eller andra sexuella övergrepp på kvinnor
            vara ett isolerat avskyvärt beteende från enskilda män som vill
            ha sexuellt umgänge snarare än något som har med regeringar att
            göra. I verkligheten kan det ju vara just på grund av sitt kön
            och sin reproduktiva förmåga som kvinnor blir föremål för överfall,
            något som blev mycket tydligt i samband med den s.k. etniska rensningen
            i Bosnien. Att förödmjuka kvinnor genom sexuellt våld kan vara
            ett medel att socialt kontrollera den politiska grupp eller den
            minoritet som de tillhör.
          </note>
          <note>
            De iranska kvinnor som hotas till livet av sina misshandlande
            män flyr landet och som söker fristad i
          </note>
          <note>
            Sverige, vilket i Iran betraktas som äktenskapsbrott, riskerar
            att stenas till döds om de återvänder. Enligt uppgift söker ca
            250 iranska kvinnor uppehållstillstånd i Sverige. Invandrarverket
            har dock svårt att tro att kvinnor, och män också för den delen,
            stenas till döds i Iran. Trots det står det att läsa i dagstidningarna
            i Teheran att Shariadomstolen i Sari, en stad i norra Iran, har
            dömt tre kvinnor och tre män till stening. Deras namn är angivna
            i tidningen. Deras brott enligt domstolen var utomäktenskapliga
            förhållanden. Söndagen den 26 oktober 1997 genomfördes straffet
            i enlighet med domen.
          </note>
          <note>
            Handläggningen av asylärenden kan därför bli orättvis mot kvinnor
            om inte det fullständiga sammanhanget av deras liv och erfarenheter
            förstås. Det finns goda exempel i praktiken på hur dessa orättvisor
            kan undvikas. USA, Australien och, framför allt,
          </note>
          <note>
            Kanada har varit ledande i att bekämpa orättvisor grundade på
            kön vad gäller kvinnors asylskäl. En kvinna kan t.ex. få flyktingstatus
            i Kanada om hon misshandlats i hemmet och myndigheterna visar
            stort ointresse eller oförmåga att ge henne skydd. Här är det
            avgörande att slå fast om staten erbjuder ett adekvat skydd för
            kvinnor som är offer för våldtäkt eller liknande våld i hemmet.
          </note>
          <note>
            För att bl.a. invandringsmyndigheternas personal rätt skall kunna
            möta och förstå kvinnors asylskäl har det utarbetats riktlinjer
            för de tjänstemän vid immigrationsmyndigheterna som intervjuar
            flyktingkvinnor och som fattar beslut i ärendena. Vänsterpartiet
            anser att sådana riktlinjer också bör utarbetas för
          </note>
          <note>
            Statens Invandrarverk. Det finns självklart också behov av sådana
            riktlinjer för ombud, sjukvårdspersonal, jurister m.fl. Det är
            därför, anser vi, mycket angeläget att regeringen ger Invandrarverket
            i uppdrag att snarast inleda ett sådant arbete. Det bör ske genom
            ett öppet beredningsarbete där FN:s flyktingkommissariat, berörda
            myndigheter, frivilligorganisationer och enskilda inbjuds att
            delta. Men utskottsmajoriteten anser att det inte behövs någon
            särskild kompetens för att utarbeta sådana riktlinjer som gjorts
            i Kanada, USA och Australien, utan man utgår från att
          </note>
          <note>
            Invandrarverket på lämpligt sätt hanterar frågan om riktlinjer
            för personalen med avseende på paragrafen om förföljelse på grund
            av kön. Det tror inte jag eftersom det krävs kompetens och kunskaper
            om kvinnors situation. Uppenbarligen har regeringen, i alla fall
            tidigare, trott det eftersom man har utbildat sina egna statsråd
            och även andra generaldirektörer i just denna fråga.
          </note>
          <note>
            Fru talman! I ett antal motioner uppmärksammas den särskilda
            situation som den s.k. tvåårsregeln försätter utländska kvinnor
            gifta med svenska män i.
          </note>
          <note>
            Utskottsmajoriteten pekar på att Anknytningsutredningens förslag
            hänvisats till den parlamentariska kommitté som ser över instans-
            och processordningen,
          </note>
          <note>
            NIPU, och att vi därför bör avvakta utredningens förslag. Det
            ligger något i detta men det är inte tillräckligt eftersom det
            inte löser situationen för de kvinnor som i dag misshandlas i
            sina relationer med svenska män och riskerar avvisning.
          </note>
          <note>
            FN antog 1993 en deklaration om avskaffande av våld mot kvinnor
            och en härtill hörande resolution om våld mot kvinnliga invandrare.
            Deklarationen måste anses omfatta de utländska kvinnor som är
            gifta eller som bor tillsammans med svenska män. Vänsterpartiet
            anser att den svenska staten har en skyldighet att skydda kvinnor
            i Sverige från att bli utsatta för mäns våld. I de fall staten
            misslyckas med detta måste staten anses ha en särskild skyldighet.
          </note>
          <note>
            Regeringens proposition om kvinnofrid borde därför även gälla
            dessa kvinnor. Frågan ligger nu hos
          </note>
          <note>
            NIPU. En lagstiftning kommer sannolikt inte att träda i kraft
            förrän tidigast om 18 månader. Regeringen bör därför utfärda en
            tidsbegränsad förordning för att lösa dessa frågor. För de kvinnor
            som möjligen inte kommer att omfattas av en eventuell lagändring
            bör regeringen ge NIPU i uppdrag att lägga fram förslag till övergångsregler.
          </note>
          <note>
            Fru talman! Det finns enligt Vänsterpartiets uppfattning mycket
            allvarliga brister i den information om situationen i asylsökandenas
            hemländer som ligger till grund för besluten i asylärenden. Bristerna
            är av två slag. Först och främst är det en bristande partsinsyn.
            Utlänningsnämnden grundar ofta sina beslut på ett material som
            hemlighålls för asylsökanden. Ofta motiveras besluten med en svepande
            formulering, "enligt vad som är känt för nämnden", när det gäller
            förhållanden i asylsökandens hemland. Det innebär förstås att
            det är fullständigt omöjligt att granska grundmaterialet. Likaså
            tycks det föreligga ett behov hos varje myndighet av att bilda
            sig en egen uppfattning om läget i landet i fråga. Det finns en
            länderkunskap hos Invandrarverket, en hos Utlänningsnämnden och
            en hos regeringen. Även detta är otillfredsställande. Det kan
            inte, i varje fall enligt min mening, råda tre olika officiella
            uppfattningar i Sverige om situationen i t.ex. Iran. Detta är
            en viktig fråga som bör hänskjutas till instans- och processordningen
            i utlänningsärenden.
          </note>
          <note>
            Ett annat problem är att invandringsmyndigheterna frekvent använder
            sig av ambassadrapporter och yttranden i asylärenden. Kvaliteten
            på dessa rapporter och yttranden varierar starkt och är inte alltför
            sällan undermålig. Jag har haft tillfälle att läsa ett par sådana
            rapporter. I en rapport från den svenska ambassaden i
          </note>
          <note>
            Iran bedöms homosexuellas situation i Iran. Det är enligt ambassaden
            inga problem att vara homosexuell i Iran, så länge en homosexualitet
            sköts med diskretion. Som exempel på att det är ofarligt att vara
            homosexuell i Iran nämns att homosexuella diplomater posterade
            i Iran av allt att döma inte på något sätt haft problem att träffa
            partner i Iran. En anledning till det, menar man, kan vara att
            homosexuella har lättare att dölja sin läggning i Iran än i t.ex.
            Sverige eftersom fysisk kontakt män emellan - såsom kramar, pussar
            på kinden och handhållning - är ett kulturellt accepterat beteende.
          </note>
          <note>
            Jag tycker att rapporten visar att en ambassad kan ha svårt att
            hantera dessa ärenden på ett bra sätt eftersom ambassaden har
            som uppgift att värna goda relationer mellan Sverige och värdlandet
            och främja svenska företags marknadspositioner i den aktuella
            staten. Sverige borde därför följa Kanadas exempel och betrakta
            ambassaderna som jäviga i dessa sammanhang, dvs. i asylärenden.
            För att möjliggöra en kritisk debatt om ambassadernas rapportering
            om situationen avseende de mänskliga rättigheterna bör ambassadernas
            rapporter publiceras årligen i en samlad publikation. En god förebild
            finns i USA:s utrikesdepartement som årligen ger ut Country Reports
            on Human Rights Practices. Vi kan inte längre ha det så att den
            länderkunskap våra olika myndigheter har inte stämmer överens
            med t.ex. frivilligorganisationernas uppfattning om läget i de
            olika staterna.
          </note>
          <note>
            Fru talman! Jag står självklart som vänsterpartist bakom alla
            våra reservationer i betänkandet men yrkar för tids vinnande endast
            bifall till reservation 6
          </note>
          <note>
            under mom. 6, reservation 7 under mom. 8, reservation 8 under
            mom. 9 och reservation 25 under mom.
          </note>
          <note>
            31.
          </note>
          <note type="speaker">
            Anf. 9 RAGNHILD POHANKA (mp):
          </note>
          <note>
            Fru talman! Det diskuteras ofta varför vi i småpartierna reserverar
            oss eller voterar så mycket. Det är på det sättet som vi kan markera
            de ställningstaganden som vi gjort och visa hur vi vill att vår
            politik skall föras. Vi har en mycket liten möjlighet att påverka
            inom utskottens ram. Då får man göra det genom interpellationer
            och genom att reservera sig.
          </note>
          <note>
            Ibland kan det också bli lång taletid.
          </note>
          <note>
            Jag yrkar bifall till reservationerna 13, 22, 32 och
          </note>
          <note>
            33.
          </note>
          <note>
            Det årliga betänkandet om invandrings- och flyktingfrågor behandlas
            i dag under några timmar. Aldrig polariseras det starkare mellan
            olika partier än i denna fråga: Folkpartiet, Vänstern, Miljöpartiet
            och kd på ena sidan och de övriga tre partierna på den andra.
          </note>
          <note>
            Man kan säga att det är över blockgränserna. Vår blockpolitik
            kanske borde förpassas till antikboden eller till pantbanken för
            eventuellt återinlösen.
          </note>
          <note>
            Före Luciabeslutet 1989 hade verkligen Sverige en generös och
            human flyktingpolitik, även om det ibland även då förekom enskilda
            fall som inte följde principen att hellre fria än fälla och som
            inte föll under begreppet generöst och humant. Man kan aldrig
            få en fullständig politik där det aldrig sker några misstag.
          </note>
          <note>
            Låt oss blicka tillbaka på vår arbetskraftsinvandring under de
            år då tusentals kom från Italien, Jugoslavien, Turkiet och även
            hämtades i bussar från
          </note>
          <note>
            Danmark. Dessa arbetskraftsinvandrare var i allra högsta grad
            delaktiga i uppbyggnaden av vårt välstånd. De flesta hade tunga
            och smutsiga arbeten, ibland t.o.m. två. Det slet verkligen ut
            sig. Många blev förtidspensionerade på grund av arbetsskador.
          </note>
          <note>
            Jag besökte Asea i Västerås en gång och blev förvånad över att
            det bara var finländare på en avdelning.
          </note>
          <note>
            "Ja, det här orkar inte svenskarna med", svarade arbetsledaren.
            Det var tungt och smutsigt arbete. Jag vill inte påstå att det
            var på det sätter, men det var det svaret jag fick.
          </note>
          <note>
            I samband med flyktingvågen av turkbulgarer
          </note>
          <note>
            1989 fattades det s.k. Luciabeslutet den 13 december, det första
            i en lång rad av beslut som genom nya eller ändrade paragrafer
            och framför allt genom hårdare praxis skärpt kraven på att få
            asyl. En ny generositet visades då ca 40 000 personer från Bosnien
            fick asyl.
          </note>
          <note>
            Det har efter de stora asylbesluten åter knutits till, och många
            flyktingar från Bangladesh, Turkiet, Afrika,
          </note>
          <note>
            Bosnien, blandäktenskapsflyktingar från Bosnien, bosnienkroater,
            krigsvägrare och kosovoalbaner har fått avvisningsbeslut, ja,
            t.o.m. algerier nyligen. Jag kommer tillbaka till Kosovo i samband
            med reservationerna.
          </note>
          <note>
            Genom Amsterdamfördraget, där asyl- och flyktingfrågor flyttas
            från tredje till första pelaren sker en förändring. Man för över
            från det mellanstatliga samarbetet i tredje pelaren till gemenskapsarbetet
            i den första. Jag tänker ta upp detta i debatten i april. En annan
            stor förändring blir det när Schengenfördraget inkorporeras i
            EU. Genom Europol kommer poliser från EU-länderna att kunna gå
            över gränserna in på ett annat lands territorium. Vad det innebär
            av försämrad rättssäkerhet kommer upp i en annan debatt under
            våren. Det blir slut på det mellanstatliga samarbetet och det
            mynnar ut i alltfler överstatliga beslut. När
          </note>
          <note>
            Schengen integreras i EU skärps den fria rörligheten för personer
            från övriga länder än länderna inom unionen. Det blir friare inom
            EU, även om vi fortfarande måste ha en ordentlig legitimation
            eller ett pass på oss. Schengen utformades utanför EU och levde
            länge sitt eget liv men har tilldelats en allt viktigare roll.
            I propositionen om Schengen föreslås att Sverige skall tillträda
            Schengenavtalet med allt vad det innebär för yttre gränskontroll,
            polis, tull och kustbevakning.
          </note>
          <note>
            Jag återgår nu till betänkandet SfU9. Vi anser det allvarligt
            att begreppen de facto-flyktingar och krigsvägrare har tagits
            bort vad gäller asylskäl. Det har trots att begreppet krigsvägrare
            fanns kvar avvisats sådana till Bosnien och Serbien. Först fördömer
            det internationella samfundet, däribland Sverige, kriget i
          </note>
          <note>
            Bosnien och på hela Balkan, och sedan sänder vi tillbaka dem
            som vägrar att delta. Vilken inkonsekvens och vilken logik! I
            stället skulle paragrafen om krigsvägrare efterlevas bättre och
            förstärkas. Den skulle ha varit kvar, och den skulle ha förstärkts
            också genom praxis. Det ökade inslaget av muntlig handläggning
            har ännu ej slagit helt igenom och bör således uppmärksammas.
          </note>
          <note>
            Miljöpartiet anser att flyktingbegreppet har vidgats när det
            gäller miljöflyktingar och flyktingar vid inre konflikt då landet
            på grund av konflikten ej kan garantera den återvändande trygghet
            eller säkerhet till liv och person. Vi anser att det är en förbättring.
          </note>
          <note>
            Miljöpartiet anser att politiska och humanitära skäl bör vara
            asylgrundande i den utsträckning de var före den 1 januari 1997.
            Det går i vissa fall, men det är mycket begränsat.
          </note>
          <note>
            Miljöpartiet vill opponera sig mot skrivningen i betänkandet
            på s. 20: "Den svenska asylpolitiken präglas enligt utskottets
            mening av humanitet och generositet." Jag sade tidigare i mitt
            anförande att jag inte delar den uppfattningen. Jag har opponerat
            mig mot detta för något år sedan. Där står också om en solidarisk
            ansvarsfördelning mellan EU-länderna. Det är väl bra såvida ansvarsfördelningen
            inte huvudsakligen betyder att vi lastar över vårt ansvar på andra.
          </note>
          <note>
            Jag förmodar att så inte blir fallet.
          </note>
          <note>
            År 1997 tog vi inte ens emot de kvotflyktingar som vi förbundit
            oss att ta emot. I utredningen om asylprocessen, NIPU, som har
            nämnts flera gånger, hoppas
          </note>
          <note>
            Miljöpartiet att vi får ett bättre förhållande när det gäller
            importerade kvinnor och tvåårsregeln - kanske en ettårsregel som
            Folkpartiet föreslår och i alla händelser en generösare behandling.
            För en svensk eller en med uppehållstillstånd som är gift eller
            sambo eller står i begrepp att gifta sig eller har gemensamt barn
            med en svensk är det egentligen en obegriplig regel att den icke-svensken
            skall åka till sitt hemland för att söka uppehållstillstånd. Miljöpartiet
            anser att man bör få söka uppehållstillstånd från Sverige för
            att undvika onödig familjesplittring. I dag finns två undantag
            från tvånget att söka från hemlandet, nämligen om det är uppenbart
            att ansökan skulle beviljas om man sökte från hemlandet eller
            om det skulle strida mot humanitetens krav att verkställa beslutet.
            Precisera gärna när det inte strider mot humanitetens krav att
            skicka någon från familjen med barn! Återföreningar har tydligt
            visat att svenska myndigheter åtskiljer föräldrar och barn i strid
            med artikel 9 i barnkonventionen. Det gäller ofta utländska män
            som fått ett lagakraftvunnet avvisningsbeslut i ett asylärende
            och som är gifta och/eller har barn med en svensk kvinna eller
            en kvinna med uppehållstillstånd i Sverige. Utlänningsnämnden
            kräver då att mannen skall åka till sitt hemland för att söka
            återförening därifrån, trots att man vet att det många gånger
            inte är möjligt att på nytt resa ut från hemlandet. Det förekommer
            att det fattas avvisningsbeslut angående män som utövar regelbunden
            och betydande umgängesrätt med barn i Sverige.
          </note>
          <note>
            Detta gäller också fall där mannens vandel är helt oförvitlig.
            Jag anser att rättstillämpningen nödvändiggör en ändring i utlänningslagen
            för att få till stånd en ordning där barnets rätt till umgänge
            med båda föräldrarna säkras.
          </note>
          <note>
            Det finns också ett annat problem, och det är familjesplittring.
            Ibland skickar man makar till olika länder, och de har mycket
            svårt att återigen komma tillsammans. Detta måste vara oerhört
            begränsat, tycker jag.
          </note>
          <note>
            När det gäller adoption och uppehållstillstånd har
          </note>
          <note>
            Sten Tolgfors skrivit en motion som jag tycker är intressant.
            Om en domstol meddelar ett godkännande av vuxenadoption kan SIV
            ibland ändå besluta om avvisning. Det är också märkligt. Det är
            en verklig anomali och inkonsekvens.
          </note>
          <note>
            Vilandeförklaring av ärenden finns inte i utlänningslagen men
            existerar i verkligheten. Det vore bättre om det reglerades i
            lagen med en tidsgräns. Nu kan det ske i skymundan under långa
            tider.
          </note>
          <note>
            Regeringen kan från den 1 januari 1997 i högre grad styra rättstillämpningen
            genom förordningar. Det tycker jag är väldigt bra. Men trots att
            det ibland har frågats om det har det varit ganska smalt med nya
            förordningar. Jag skulle förorda att det skedde oftare.
          </note>
          <note>
            I tidigare motioner har Miljöpartiet, och i detta betänkande
            har också Folkpartiet, betonat arbetssättet att hellre fria än
            fälla; the benefit of doubt. När underlaget är tvetydigt eller
            otillräckligt bör nyss nämnda regel gälla. Förtroendet mellan
            läkarna, experterna, den asylsökande och myndigheten är svagt.
            Utgångspunkten måste vara att Invandrarverket och Utlänningsnämnden
            utgår från att flyktingen talar sanning och att läkare, frivilligorganisationer
            och advokater också talar och skriver sanning. Det är ju inte
            troligt att advokater eller läkare sätter sin prestige eller sin
            heder på spel genom att skriva felaktiga saker.
          </note>
          <note>
            Det är också självklart att ett ensamt barns biträde skall närvara
            när barnet hörs. Det fungerar enligt uppgift så i dag. Men Miljöpartiet
            vill att det skall lagstiftas om detta.
          </note>
          <note>
            Jag skall ytterligare kommentera några reservationer. Det gäller
            bl.a. internationell vapenhandel, reservation 6. Det är ju så
            att om Sverige skulle ta emot alla flyktingar där våra vapen har
            orsakat flykten så skulle det vara ett mycket större antal. Vi
            har diskuterat vapenexporten mycket i andra sammanhang. Jag kommer
            inte att gå in närmare på det. Men vi vill alltså i stort sett
            förbjuda vapenexport.
          </note>
          <note>
            Sedan håller jag med föregående talare om att utlänningslagens
            asylbestämmelser har hårdnat hela tiden. Vi har fått kritik både
            från Human Rights
          </note>
          <note>
            Watch och från USA om att vår flyktingpolitik har hårdnat. Det
            tas upp i reservation 7. Jag stöder den reservationen förstås,
            men jag har inte yrkat bifall till den. Jag stöder alla reservationer
            där Miljöpartiet står med - plus någon till.
          </note>
          <note>
            Sedan vill jag ta upp frågan om asylsökande från f.d. Jugoslavien.
            Vi tycker att det naturligtvis är inhumant att avvisa flyktingar
            när de har bott länge i
          </note>
          <note>
            Sverige, speciellt om de har barn. Men det gäller också unga,
            ensamma män och speciellt krigsvägrare.
          </note>
          <note>
            Vi hade två långa debatter i går om asylsökande kosovoalbaner.
            Det var interpellationsdebatter. Jag tror att jag lämnar det ämnet
            därhän. Där har det däremot kommit en förordning, till vår stora
            glädje, som öppnar möjligheter för dessa människor som har varit
            så länge i Sverige.
          </note>
          <note>
            Reservation 17 gäller besöksvisum. Jag tycker att man skall vara
            mer generös med besöksvisum. Det är ganska allvarligt att det
            är så svårt för människor som har vistats här länge att få träffa
            sin familj. Vi vet att man tillåter endast t.ex. en gammal pappa
            eller en gammal mamma att komma ensam. Det gör att en del inte
            åker fast de skulle vilja om de fick åka tillsammans. Jag vet
            vad det här beror på, men jag tycker att det borde ändras.
          </note>
          <note>
            Sedan vill jag säga några ord om förtroendeläkare.
          </note>
          <note>
            Vi tycker att man skall ompröva detta och eventuellt sluta att
            använda förtroendeläkare som inte träffar dem som de skall yttra
            sig över. Varför skulle man göra en orättvisare bedömning om man
            träffade sina patienter?
          </note>
          <note>
            I fråga om transportörsansvaret är det viktigt att man inte låter
            transportörerna gå in och besluta om asyl.
          </note>
          <note>
            Jag vill också ta upp det här med barn i förvar.
          </note>
          <note>
            Förvar av barn är enligt barnkonventionen en utväg som aldrig
            bör tillgripas utom som en absolut sista utväg. Miljöpartiet har
            sagt att detta skall gälla om inte synnerliga skäl föreligger.
            Det blir i så fall om det handlar om en ung brottsling. Då faller
            det ju under andra paragrafer. Vi tycker inte att barn skall sitta
            i förvar. Vi går ännu längre än den reservation som finns här,
            men vi stöder reservationen som har lagts fram.
          </note>
          <note>
            Sedan anser vi att det här med biträde åt barn skall gälla ögonblickligen.
            Översätter man artikel 37 så står det prompt access to legal and
            other assistance. Det betyder ju "omedelbart". Men det har inte
            översatts på det sättet. Det står "snarast" i den svenska översättningen.
            Det är en felöversättning, menar jag. Det skulle väl kunna rättas
            till.
          </note>
          <note>
            Miljöpartiet menar ju att barnkonventionen skall inkorporeras
            i svensk lagstiftning. Jag skall tala litet grand om det som en
            sista punkt. Barnkonventionen innehåller regler som är av tekniskt
            olika karaktär.
          </note>
          <note>
            Det finns bl.a. formuleringar som utformas svepande och anger
            ett generellt arbetssätt. Typisk är där det som vi har plockat
            in både i socialtjänstlagen och i utlänningslagen. Det gäller
            barnets bästa. Det är mycket svårt att lagligen tala om vad det
            egentligen betyder.
          </note>
          <note>
            Sedan finns det också tydliga paragrafer eller artiklar. Dessa
            skulle naturligtvis också kunna tas in.
          </note>
          <note>
            Har man tagit in dem som kanske är svårast att tyda av alla så
            bör man kunna inkorporera det här. Jag tror också att vi kommer
            dithän.
          </note>
          <note>
            Också den europeiska konventionen innehåller regler av varierad
            detaljeringsgrad. Det är alltså faktiskt inte bara den här konventionen
            som gör det.
          </note>
          <note>
            Konventionen skrivs i en annan anda, men jurister och samhällsvetare
            bör kunna klara ut vad det innebär.
          </note>
          <note>
            Barnkonventionen innehåller inte några för svensk rätt främmande
            element eller principer. Den liknar i sin utformning annan allmän
            rättighetsreglering både i svensk rätt och i den inkorporerade
            Europakonventionen. Uppfattningen att barnkonventionens bakomliggande
            tanke är att den skall transformeras är faktiskt felaktig. Den
            talar inte om varken det ena eller det andra. Så det är mycket
            möjligt att verka för att inkorporera den.
          </note>
          <note>
            Jag tror att jag har berört nästan allt. Vi står naturligtvis
            bakom alla reservationer där Miljöpartiets namn är med. Men jag
            har yrkat bifall till fyra.
          </note>
          <note type="speaker">
            Anf. 10 GUSTAF VON ESSEN (m) replik:
          </note>
          <note>
            Fru talman! Det gäller Ragnhild Pohankas kommentar omkring politiska
            och humanitära flyktingskäl.
          </note>
          <note>
            Ragnhild Pohanka var ju själv med om att anta det betänkande
            som låg till grund för beslutet 1996 om den migrationspolitiska
            propositionen. Där står det tydligt att utskottet inte utesluter
            att det även fortsättningsvis kan förekomma situationer där politiskhumanitära
            skäl utgör grund för uppehållstillstånd med stöd av 2 kap. 4 §
            utlänningslagen.
          </note>
          <note>
            Det står också i det här betänkandet. Om man då tittar på och
            analyserar de uppehållstillstånd som har givits, så är det även
            nu, efter den 1 januari 1997, en väldigt stor del som har givits
            just på denna grund.
          </note>
          <note>
            Det gäller bl.a. alla Irakflyktingar. Det är den stora gruppen.
            Så den här grunden för uppehållstillstånd är inte utmönstrad som
            en del debattörer möjligen tror.
          </note>
          <note>
            Så är alls icke fallet. Det framgår som sagt också klart av betänkandet.
          </note>
          <note>
            Det andra gäller problemet med besöksvisum. Jag har sympati för
            Ragnhild Pohankas synpunkter där.
          </note>
          <note>
            Problemet är ju att om man från vissa länder ökar möjligheterna
            till visum för besök så vet man att avhoppsrisken är stor när
            det gäller besökare från vissa länder. Det får man väga in. Då
            är frågan om man kan hitta andra medel för att få anhöriga att
            kunna träffa sina barn eller vistas här. Jag kommer återigen tillbaka
            till att man kanske borde se om man via försörjningsmöjligheter
            kunde arrangera det så att anhöriga kunde få komma och bo i Sverige
            längre tider.
          </note>
          <note type="speaker">
            Anf. 11 RAGNHILD POHANKA (mp) replik:
          </note>
          <note>
            Fru talman! Jag vet att det finns möjligheter kvar,
          </note>
          <note>
            Gustaf von Essen, men de är snävare. Jag sade i mitt anförande
            att jag ville ha tillbaka möjligheterna på den nivå de var den
            1 januari 1997. Det är väl inget fel om man kan försörja sina
            gamla föräldrar, men att det skall vara ett krav för att ta emot
            besök av dem är för hårt. Naturligtvis får man stå för deras levnadsomkostnader
            den tid de är på besök här, alltså tre månader. Man jag har träffat
            många som säger att deras föräldrar skulle komma om de bara kunde
            komma båda två. Det är klart att det finns en avhoppsrisk, men
            ansökningar måste inte bifallas då heller. Det är många som inte
            bifalls.
          </note>
          <note type="speaker">
            Anf. 12 ROSE-MARIE FREBRAN (kd):
          </note>
          <note>
            Fru talman! Det allt överskuggande motivet till att vårt land
            skall föra en generös, tydlig och uthållig flyktingpolitik - numera
            kallad migrationspolitik - är, anser vi kristdemokrater, moraliskt.
            Vi har en plikt att bistå människor i nöd, en plikt att visa barmhärtighet.
          </note>
          <note>
            Den plikten grundas i sin tur på människolivets okränkbarhet
            och alla människors lika värde. Flyktingpolitiken skall helt enkelt
            vila på kristna och humanistiska värderingar.
          </note>
          <note>
            Både Gustaf von Essen och Sigge Godin har i sina huvudanföranden
            anslutit sig till denna åsikt som jag uttryckt i vår reservation
            nr 1. Samtidigt har deras replikrunda om detta visat hur olika
            man ändå kan se på saken. Min kommentar är att detta aldrig får
            stanna vid vackra ord utan måste tåla verklighetens prövning.
          </note>
          <note>
            För att klara verklighetens prövning krävs ett förhållningssätt
            som utmärks av värme, empati och fasthet.
          </note>
          <note>
            Det kan väldigt kort uttryckas som att man bör ha ett varmt hjärta
            och en fast hand. Det kommer man långt med, även i andra sammanhang.
          </note>
          <note>
            Fru talman! Viljan till insatser för utsatta människor kan utsättas
            för påfrestningar av olika slag. Det har vi sett under 1990-talet
            i vårt land. När människor drabbas av långtidsarbetslöshet och
            ekonomiska problem eller när människor ser konsekvenserna av neddragningar
            inom skola, vård och omsorg ligger ibland frestelsen till enkla
            lösningar nära. Det kan vara att strypa flyktingmottagandet för
            att minska offentliga kostnader och konkurrens om jobben.
          </note>
          <note>
            Men även när opinionsundersökningar visar på höga procenttal
            till stöd för påståendet att Sverige bör ta emot färre flyktingar
            har vi en skyldighet att påverka opinionen. Vi måste bidra till
            att upprätthålla de grundvärden som den svenska demokratin bygger
            på.
          </note>
          <note>
            Vi skall sträva efter att stärka - inte försvaga - viljan till
            insatser för utsatta människor på flykt. Det är anledningarna
            till flykt som skall bekämpas och motverkas - inte flyktingarna.
          </note>
          <note>
            Fru talman! Samarbetet med andra stater i de här frågorna är
            viktigt. Vi kristdemokrater anser att asyl-, viserings- och invandringspolitik
            är viktiga gränsöverskridande politikområden. Särskild betydelse
            kommer EU-samarbetet att få till följd av Amsterdamfördraget.
            I det förs dessa frågor in under första pelaren.
          </note>
          <note>
            Men vi anser att en framtida gemensam flyktingpolitik som upprättar
            minimiregler aldrig får accepteras av Sverige om den hindrar oss
            från att ha en generös nationell hållning till flyktingmottagandet.
            Med den reservationen anser vi att det är bra och nödvändigt med
            samarbetsinitiativ inom asylpolitiken. Det är viktigt att samtliga
            EU-länder tar sitt ansvar i fördelningen av flyktingströmmar.
          </note>
          <note>
            Vi kristdemokrater anser att Sverige dessutom bör verka för att
            rätten till asyl införs i Europarådets konvention om mänskliga
            rättigheter. Det skulle innebära ett näst intill alleuropeiskt
            ansvarstagande för asylsökande. Det skulle också innebära att
            medlemsländernas praxis kunde prövas av Europadomstolen för mänskliga
            rättigheter.
          </note>
          <note>
            Det är viktigt att bara myndighetspersoner åläggs myndighetsutövning.
            Vi kristdemokrater kan därför inte acceptera att reseföretag tvingas
            att utföra myndighetsuppdrag i form av ingående granskning av
            asylsökandes resehandlingar. Följaktligen avvisar vi sanktioner
            mot sådana företag och reserverar oss på den punkten.
          </note>
          <note>
            Fru talman! Enligt kristdemokratisk uppfattning är det oacceptabelt
            att familjer splittras vid avvisning eller utvisning. Vi förordar
            därför att utvisnings- och avvisningsbeslut som leder till familjesplittring
            skall inhiberas såvida inte synnerliga skäl föreligger och talar
            mot detta.
          </note>
          <note>
            Vår familjesyn gör också att vi är kritiska till den nuvarande
            restriktiva viseringspraxisen vid släktbesök. En mer human och
            generös praxis skulle innebära att många anhöriga inte skulle
            känna sig tvingade att ansöka om uppehållstillstånd för att besöka
            sina släktingar i Sverige. Utskottet har tidigare behandlat liknande
            krav och då gjort vissa uttalanden till förmån för en generös
            praxis som man ansett tillgodosett de framförda kraven. I det
            här betänkandet hänvisas bara till dessa tidigare uttalanden,
            och utskottet menar att man nu vidhåller den uppfattningen. Men
            det är ett par år sedan uttalandena gjordes, och de har uppenbarligen
            inte haft någon verkan. Utskottet borde därför ha markerat den
            punkten kraftfullare i detta betänkande.
          </note>
          <note>
            Fru talman! Vi kristdemokrater anser att det är orimligt att
            en asylsökande skall kunna vänta på besked i nästan obegränsad
            tid. Huvudregeln bör vara att en avvisning inte sker efter det
            att en sökande vistats i landet mer än fyra år. Vi kristdemokrater
            anser att den huvudregeln bör gälla även om flyktingen gömt sig.
          </note>
          <note>
            Beslut om avvisning eller utvisning enligt utlänningslagen kan
            komma i konflikt med lagen om vård av unga, LVU. Vi anser att
            hänsynen till barnets bästa kräver att LVU-vård ges företräde
            om en sådan konfliktsituation uppstår. Det innebär att socialnämnden
            måste ge sitt medgivande innan barnet kan avvisas eller utvisas.
          </note>
          <note>
            Fru talman! Två flerpartimotioner tar upp situationen för två
            folkgrupper som motionärerna anser bör få uppehållstillstånd i
            Sverige. Det gäller dels kosovoalbaner, dels personer från Iran.
            Flyktingar som tvingas återvända till Kosovo lever under mycket
            svåra förhållanden och utsätts för risker som förföljelse och
            trakasserier. Dessa bör få stanna i Sverige. Det rör sig om 2000-3000
            personer. De har nu levt i Sverige under lång tid, och situationen
            i Kosovo ter sig mycket osäker under överskådlig tid. Vi borde
            kunna vara mycket generösa mot denna grupp.
          </note>
          <note>
            De som flytt från Iran av religiösa eller politiska skäl bör
            också få stanna i Sverige - det bör sägas klart och tydligt. Vid
            en återkomst skulle de utsättas för avsevärd fara att drabbas
            av dödsstraff, kroppsstraff, tortyr eller annan inhuman behandling.
          </note>
          <note>
            Fru talman! Det är mycket tillfredsställande, som också andra
            talare har tagit upp, att ett enigt utskott ställt sig bakom ett
            motionsyrkande från min länsbänkskollega Sten Tolgfors. Det är
            ett mycket ömmande fall som ligger bakom motionen. Jag skall inte
            ta upp tid att beröra det mer eftersom Sten Tolgfors satt upp
            sig på talarlistan.
          </note>
          <note>
            Som kristdemokrat känner jag stor sympati för en hel del av de
            krav och synpunkter som i övrigt framförs i motioner och reservationer,
            även där jag inte formellt är med. När det gäller utlänningslagen
            accepterade vi kristdemokrater en del av de ändringar som det
            beslutades om under hösten 1996. Men vi är fortsatt starkt kritiska
            till borttagandet av sista-länkenbestämmelsen, liksom till insnävningen
            av anhörigbegreppet, som leder till en åtstramning av anknytningsinvandringen.
          </note>
          <note>
            När det gäller förföljelse på grund av kön eller homosexualitet
            hemställer reservanterna om bifall till tre motionsyrkanden. Jag
            ställer mig bakom ett av kraven, nämligen yrkande 4 i motion 1997/98:Sf13.
          </note>
          <note>
            Den innebär ett uppdrag till Invandrarverket att inleda ett arbete
            med att ta fram riktlinjer med avseende på den nya bestämmelsen
            i utlänningslagen. Det är närmast självklart att så skall ske.
          </note>
          <note>
            Vi kristdemokrater har avstått från motionsyrkanden och medverkan
            i reservationer som rör frågor som är under utredning. Vår förhoppning
            är naturligtvis att dessa skall lösas i utredningen på allra bästa
            sätt.
          </note>
          <note>
            Annars kommer vi självfallet att framföra våra synpunkter och
            krav när det blir behandling i riksdagen så småningom.
          </note>
          <note>
            Fru talman! Med detta vill jag markera att vi står bakom alla
            våra reservationer. Men jag yrkar bifall endast till reservationerna
            19, 20 och 28.
          </note>
          <note type="speaker">
            Anf. 13 GUSTAF VON ESSEN (m) replik:
          </note>
          <note>
            Fru talman! I mitt huvudanförande uppehöll jag mig en längre
            period vid det internationella perspektivet. Jag menar att flyktingpolitiken
            globalt sett är större och viktigare än vår invandringspolitik
            i Sverige. Det är fråga om att hjälpa så många flyktingar som
            möjligt på ett så tidigt stadium som möjligt. De är de insatserna
            som verkligen kommer huvudparten av flyktingarna till godo.
          </note>
          <note>
            Jag tror att när vi talar om legitimiteten ute bland svenska
            folket är det just denna aspekt man delar.
          </note>
          <note>
            Man ser gärna stora insatser på kristna, humanitära grunder för
            flyktingar och tyngre insatser på ett tidigt stadium i samverkan
            med andra länder som kommer flera till del.
          </note>
          <note>
            Här i salen diskuterar de flesta de svenska bestämmelserna, kanske
            på detaljplanet, såsom det vore de som skulle kunna hjälpa flyktingarna.
            Jag menar att Rose-Marie Frebran ändå har en ansats att se litet
            längre och ovanför det svenska perspektivet. Det är jag mycket
            glad för. Jag tror att vi har ungefär samma åsikter härvidlag.
          </note>
          <note type="speaker">
            Anf. 14 ROSE-MARIE FREBRAN (kd) replik:
          </note>
          <note>
            Fru talman! Jag kan bekräfta att det åtminstone i ord låter som
            om vi på ett sätt står ganska nära varandra, Gustaf von Essen.
            Som jag framhöll gäller det att motverka och bekämpa anledningarna
            till flykt.
          </note>
          <note>
            Men kanske vi ändå har litet olika åsikter om vad den kristna,
            humanitära grunden kräver av oss när flyktingarna knackar på vår
            dörr. Det är verkligen inte obetydligt, utan det är i stället
            oerhört viktigt. Vi kan inte dribbla bort de frågorna med att
            bara tala om de andra delarna i migrationspolitiken. Det är viktigt
            att vi har med alla de olika delarna.
          </note>
          <note>
            De motioner som behandlas i det betänkande som vi nu har att
            besluta om rör just de frågor som gäller när människor kommer
            hit till oss. Då har vi plikten till barmhärtighet och till att
            bistå människor i nöd, som jag ser det.
          </note>
          <note type="speaker">
            Anf. 15 GUSTAF VON ESSEN (m) replik:
          </note>
          <note>
            Fru talman! Med Rose-Marie Frebran kan jag möjligtvis bli litet
            personlig; jag är engagerad i aktivt hjälparbete i norra Kurdistan,
            och jag skall resa ned om ett par dagar dit och träffa alla de
            människor som finns där och som vi samarbetar med. Jag ser behoven,
            och jag försöker göra det jag kan.
          </note>
          <note>
            Samtidigt sitter jag i Utlänningsnämnden. Man kan fråga sig:
            Är jag kristen på det ena stället och inte kristen på det andra
            stället? Man måste tillgodogöra sig en helhetssyn och försöka
            kämpa med sig själv om den.
          </note>
          <note>
            Man kommer aldrig ifrån att det finns gränssnitt som måste bli
            tydliga för att man skall kunna klara en invandringspolitik som
            är hållfast över tiden.
          </note>
          <note>
            Gränssnitt kommer alltid, var man än lägger dem, att innebära
            trauman. Även Rose-Marie Frebran och alla andra här kommer att
            ha gränssnitt i sina förslag. Alla förespråkar ju en reglerad
            invandring, såvitt jag har förstått. Då blir det alltid trauman.
          </note>
          <note type="speaker">
            Anf. 16 ROSE-MARIE FREBRAN (kd) replik:
          </note>
          <note>
            Fru talman! Jag skall verkligen inte ge mig på att avgöra om
            Gustaf von Essen ibland är kristen och ibland inte. Vad jag talar
            om är inte trosfrågor, utan kristna och humanistiska värderingar
            som vilken människa som helst kan stå för oavsett om man bekänner
            sig till en tro eller ej. Det är nämligen en annan fråga.
          </note>
          <note>
            Alla kommer att få gränssnitt någonstans oavsett var man lägger
            sig - ja, det är klart. Men det kan ha betydelse var på en skala
            man lägger sig. Sedan får man ändå ta problematiken med gränssnitt.
          </note>
          <note>
            Det som jag vänder mig emot är det förenklade resonemanget om
            ifall Sveriges skall ta emot fler eller färre flyktingar. Det
            är väl ändå inte det som det handlar om, utan det måste handla
            om på vilka grunder som människor skall ha rätt att stanna i Sverige
            och få skydd. Hur många de blir avgörs i mycket av det som händer
            i omvärlden. Där skall vi också vara med och påverka, och naturligtvis
            motverka flyktens orsaker.
          </note>
          <note type="speaker">
            Anf. 17 MAUD BJÖRNEMALM (s):
          </note>
          <note>
            Fru talman! Det som riksdagen skall behandla i dag gäller regeringens
            skrivelse om den svenska flyktingpolitiken. I skrivelsen lämnas
            också en redogörelse för flyktingsituationen i världen. Redogörelsen
            gäller i första hand 1996, men en del uppgifter gäller också första
            halvåret 1997. Jag tycker att det finns anledning att påminna
            om det eftersom vi har en ny flyktinglagstiftning från den 1 januari
            1997.
          </note>
          <note>
            Riksdagen har beslutat att den svenska migrationspolitiken skall
            bygga på helhetssyn, respekt för mänskliga rättigheter, internationell
            solidaritet, global samverkan, förebyggande insatser och en aktiv
            migrationspolitik i EU och närområdet. Den skall bygga på de förutsättningar
            vi har i Sverige, och den skall ha ett återvandringsperspektiv.
            Om detta finns en bred samsyn.
          </note>
          <note>
            Vår migrationspolitik skall vara human, tydlig och konsekvent.
            Den skall bygga på respekt för mänskliga rättigheter, internationell
            solidaritet och de förutsättningar vi har i Sverige. Sverige deltar
            aktivt i arbetet med att få de mänskliga rättigheterna respekterade
            runt om i världen. Det är ett arbete som sker inom FN
          </note>
          <note>
            och andra internationella organ, i EU och i de nordiska länderna.
            Sverige har genom sin mångåriga kamp för solidariteten och de
            mänskliga rättigheterna en erkänd ställning i världen.
          </note>
          <note>
            Det är naturligtvis oerhört viktigt med ett internationellt samarbete
            för att hjälpa alla de miljoner människor som befinner sig på
            flykt. Det är lika viktigt att hjälpa till med förebyggande insatser,
            dvs. att arbeta för att konflikter som gör att människor tvingas
            lämna sitt hemland inte skall uppstå, som det är att ge materiellt
            bistånd som mat, hälsovård och tak över huvudet.
          </note>
          <note>
            Sverige har också under de senaste åren på flera sätt och i olika
            sammanhang fortsatt att arbeta för att
          </note>
          <note>
            Europas länder skall dela på ansvaret i den massflyktssituation
            som uppstått till följd av kriget i f.d.
          </note>
          <note>
            Jugoslavien.
          </note>
          <note>
            Fru talman! I skrivelsen redogörs för två viktiga händelser under
            år 1996 som gäller Europasamarbetet, dels regeringskonferensen
            som avslutades med undertecknandet av Amsterdamfördraget, dels
            undertecknandet av anslutningen till Schengensamarbetet.
          </note>
          <note>
            Socialförsäkringsutskottet har yttrat sig till utrikesutskottet
            angående regeringens förslag att riksdagen skall godkänna Amsterdamfördraget.
            Utskottet kommer att justera sitt yttrande i morgon, men det är
            ingen hemlighet att utskottet tidigare uttalat sig för att asyl-
            och invandringsfrågor överförs från tredje pelaren till samarbetet
            i första pelaren.
          </note>
          <note>
            Utskottet har också yttrat sig till justitieutskottet angående
            Schengensamarbetet. Schengensamarbetet syftar dels till att uppfylla
            målet om den fria rörligheten för personer, dels till att motverka
            internationell kriminalitet och illegal invandring. I propositionen
            redovisar regeringen polisens, tullens och kustbevakningens roll
            i den yttre gränskontrollen, men också krav och behov av förändringar
            som Schengensamarbetet ställer på myndigheterna.
          </note>
          <note>
            Utskottet vill därför i sitt yttranden fästa justitieutskottets
            uppmärksamhet på Invandrarverkets roll i gränskontrollsammanhang.
            I propositionen påtalas att ca 70 % av dem som söker asyl i Sverige
            gör det inne i landet och inte vid gränsen. Det är något som klart
            pekar på att gränskontrollen inte fungerar tillfredsställande.
            Även om polisen har ansvaret för gränskontrollen, borde det gå
            att hitta former för samarbete med
          </note>
          <note>
            Invandrarverket.
          </note>
          <note>
            I det betänkande som vi nu behandlar finns också två motioner
            som tar upp Invandrarverkets roll vid gränsen. Utskottet gör ett
            tillkännagivande till regeringen om att den bör se till att Invandrarverket
            får sådana befogenheter i gränskontrollsammanhang att verket i
            större omfattning än vad som nu sker får möjlighet att kontrollera
            utlänningars inresa i Sverige.
          </note>
          <note>
            Fru talman! Jag hade för en tid sedan möjlighet att under några
            timmar en kväll följa polisens arbete i hamnen i Helsingborg.
            Två poliser skall hinna med att göra stickprovskontroller på båtar
            och färjor som kommer var 20:e minut och som också lägger till
            på olika ställen. Det säger sig självt att det är ett omöjligt
            arbete. De saknar också ordentlig utrustning för att kunna sköta
            sitt arbete. Polisen har ingen som helst möjlighet att kontrollera
            de många bussar och lastbilar som kommer med färjorna, detta trots
            att många asylsökande, när de sedan söker asyl inne i landet,
            säger att de har kommit med lastbil in i landet. Skall vi ha en
            effektiv gränskontroll måste både polisen och
          </note>
          <note>
            Invandrarverket ha tillräckliga resurser, annars är gränsen vidöppen.
          </note>
          <note>
            Fru talman! Det finns två motioner till regeringens skrivelse
            och dessutom ett stort antal motioner från den allmänna motionstiden.
            Till betänkandet finns 34
          </note>
          <note>
            reservationer och 4 särskilda yttranden.
          </note>
          <note>
            Det finns en motion som jag gärna vill kommentera, även om andra
            har gjort det tidigare, därför att utskottet gör ytterligare ett
            tillkännagivande till regeringen. Det gäller en enskild moderat
            motion om vuxenadoption. Utskottet anser att regeringen bör överväga
            dels om en ovillkorlig kommunikation bör ske mellan domstolar
            och Invandrarverket, dels utreda om det vid vuxenadoption av en
            utlänning bör ske en samlad bedömning av samtliga omständigheter
            som innefattar både frågan om uppehållstillstånd och adoption.
            Utskottet anser att regeringen skall återkomma till riksdagen
            med en redovisning och eventuella förslag.
          </note>
          <note>
            Fru talman! Folkpartiet skriver i sin partimotion att regeringens
            skrivelse om invandrings- och flyktingpolitiken i första hand
            är en sorglig uppräkning av beslut som försämrat situationen för
            många människor på flykt. Det var med stor förvåning jag läste
            Folkpartiets motion. Det var länge sedan jag läste en så dålig
            motion. Motionen innehåller en hel rad felaktigheter, öppna dörrar
            slås in, förslag läggs fram om sådant som vi redan har fattat
            beslut om. Vet inte
          </note>
          <note>
            Folkpartiet vilka beslut riksdagen har fattat när det gäller
            flyktingpolitiken? Motionen får väl anses som ett olycksfall i
            arbetet. Den motionen måste vara en mardröm för Folkpartiet som
            under många år gjort anspråk på att vilja vara det parti som vet
            och kan mest om flyktingpolitik.
          </note>
          <note>
            En reservation från Vänsterpartiet, Miljöpartiet och Folkpartiet
            gäller utlänningslagens asylbestämmelser. Där anser reservanterna
            dels att skrivelsen är en trist uppräkning av de beslut riksdagen
            fattade
          </note>
          <note>
            1996, dels att skrivelsen visar på de försämringar som asyllagstiftningen
            fått vidkännas.
          </note>
          <note>
            Grundläggande för det migrationspolitiska arbetet är respekten
            för de mänskliga rättigheterna och solidariteten. Att värna om
            asylrätten är därför en viktig del. Människor som har behov av
            skydd och söker asyl här skall veta att de får det i Sverige dels
            enligt de konventioner vi har anslutit oss till, dels enligt vår
            egen lagstiftning. Människor som inte har det behovet av skydd
            skall också veta att de inte kan tas emot här och också få veta
            varför.
          </note>
          <note>
            Om lagstiftningen skall garantera människor skydd måste den vara
            tydlig, rättssäker och effektiv.
          </note>
          <note>
            Om lagen är otydlig kan det leda till att människor som inte
            har tillräckliga skäl att få uppehållstillstånd lockas till Sverige.
            Det är viktigt vilka signaler vi ger.
          </note>
          <note>
            Jag har här siffror som klart visar skillnaden mellan 1996 och
            1997 när det gäller hur ändringarna i utlänningslagen har tillämpats.
            De visar klart att någon försämring inte har skett. Man kan inte
            påstå att den svenska flyktingpolitiken har blivit mer restriktiv.
          </note>
          <note>
            Om man studerar beviljade uppehållstillstånd fr.o.m.
          </note>
          <note>
            den 1 januari 1997 finner man att andelen konventionsflyktingar
            har ökat och att stor hänsyn till humanitära omständigheter har
            tagits. Det gäller stora grupper från f.d. Jugoslavien och inte
            minst barn.
          </note>
          <note>
            Antalet personer som har beviljats uppehållstillstånd i
          </note>
          <note>
            Sverige som konventionsflyktingar eller övriga skyddsbehövande
            ökade från 4 800 år 1996 till 9 600
          </note>
          <note>
            år 1997.
          </note>
          <note>
            Minskningen av antalet asylsökande hänger i stor utsträckning
            samman med att kriget i f.d. Jugoslavien upphört. Under 1997 skedde
            dock en ökning av antalet asylsökande, bl.a. en ökad inströmning
            av asylsökande kurder från Irak. 9 600 personer sökte asyl i
          </note>
          <note>
            Sverige under 1997.
          </note>
          <note>
            När det gäller reservationen om asylsökande kosovoalbaner beslutade
            regeringen vid förra veckans sammanträde om en förordning som
            gäller medborgare i Förbundsrepubliken Jugoslavien. Men jag överlåter
            med varm hand till statsrådet Pierre Schori att närmare förklara
            detta.
          </note>
          <note>
            Fru talman! Det finns ett antal motioner som rör uppskjuten invandring
            eller den s.k. tvåårsregeln där motionärerna framhåller att många
            utländska kvinnor hamnat i en tvångssituation. Av rädsla för att
            bli avvisade har de inte vågat bryta sitt förhållande trots att
            de utsatts för misshandel och övergrepp.
          </note>
          <note>
            En utredning, den s.k. Anknytningsutredningen, har lämnat sitt
            betänkande till regeringen. Utredningsuppdraget har bl.a. varit
            att ta reda på vilken inverkan en s.k. sprucken anknytning har
            för frågan om uppehållstillstånd, att undersöka vilka möjligheter
            det nuvarande regelsystemet erbjuder för att komma till rätta
            med problemen, att kartlägga hur vanligt det är att utländska
            kvinnor blir utsatta för övergrepp och hur ofta samma person gör
            sig skyldig till upprepade övergrepp. Regeringen har överlämnat
            utredningens förslag till NIPU för ställningstagande. Därför anser
            utskottet att resultatet av kommitténs arbete skall avvaktas.
          </note>
          <note>
            Det finns några reservationer som behandlar barn.
          </note>
          <note>
            I både den migrationspolitiska propositionen och i utskottsbetänkandet
            redogörs utförligt för barnkonventionens bestämmelser. Utlänningslagen
            kompletteras också med en portalparagraf som gäller barnets hälsa,
            utveckling och hänsyn till barnets bästa.
          </note>
          <note>
            Miljöpartiet och Folkpartiet begär i en reservation att barnkonventionen
            skall införlivas med den svenska utlänningslagstiftningen. Barnkommittén
            har överlämnat sitt betänkande till regeringen, och enligt de
            uppgifter jag har bereds det för närvarande i Regeringskansliet
            och en proposition kommer senare under våren.
          </note>
          <note>
            Många barnfamiljer har inte tillräckliga skäl för att få upppehållstillstånd
            i Sverige. De flesta accepterar detta och lämnar landet, men en
            del rättar sig inte efter beslutet utan håller sig undan, dvs.
            gömmer sig.
          </note>
          <note>
            Folkpartiet framför i sin motion en gammal ståndpunkt att det
            skall vara förbjudet att ta barn i förvar.
          </note>
          <note>
            Under den borgerliga tiden lade den dåvarande folkpartistiska
            invandrarministern fram en proposition med förslag om förbud mot
            att ta barn i förvar om det inte gällde avvisning med omedelbar
            verkställighet.
          </note>
          <note>
            Propositionens förslag innebar att det inte skulle gå att avvisa
            en barnfamilj som inte hade tillräckliga asylskäl utan ville stanna
            i Sverige och som vägrar rätta sig efter fattade beslut. Propositionen
            lämnade så många frågor obesvarade, t.ex. vad som skulle ske med
            barnen som vistades illegalt i landet att utskottet skickade propositionen
            på remiss till berörda myndigheter och ett antal frivilligorganisationer.
          </note>
          <note>
            Efter att ha läst remissinstansernas synpunkter stod det klart
            för de flesta ledamöterna i utskottet att något måste göras åt
            förslaget i propositionen med den målsättningen att så långt som
            möjligt begränsa möjligheterna att ta barn i förvar men också
            med den principiella inställningen att det måste finnas en yttersta
            möjlighet att avlägsna den som inte har rätt att stanna i landet
            och som vägrar att rätta sig efter fattade beslut.
          </note>
          <note>
            Jag vill framhålla att det är förbjudet att sätta barn i fängelse,
            häkte eller polisarrest. Förvar av barn skall ske på speciella
            ställen som inte har några likheter med vare sig fängelse, häkte
            eller polisens arrest.
          </note>
          <note>
            Majoriteten i utskottet arbetade därför fram ett betydligt humanare
            förslag som riksdagen sedan biföll. Förslaget innebär i korthet
            att förvar skall få tillgripas som en sista utväg. Om det finns
            skäl att tro att familjen inte skall rätta sig efter avvisningsbeslutet
            skall man pröva att ställa barnet under uppsikt, en uppsikt som
            inte innebär ett frihetsberövande men som är förenat med vissa
            villkor, t.ex. anmälningsplikt. Det kan ske på förläggningen eller
            hos polisen.
          </note>
          <note>
            Barnet kan leva normalt och behöver inte flyttas från sin invanda
            miljö före avresan.
          </note>
          <note>
            Om familjen däremot tillsammans med barnet gömmer sig eller på
            annat sätt vägrar resa frivilligt kan möjligheten att ta barn
            i förvar användas. Förvarstiden för barn är begränsad till 72
            timmar, och om det finns synnerliga skäl kan tiden förlängas med
            ytterligare 72 timmar. Föräldrarna har ansvaret att avgöra vad
            som är bäst för barnet - att familjen under värdiga former lämnar
            landet frivilligt eller tas i förvar när familjen påträffas och
            därefter avvisas ur landet.
          </note>
          <note>
            Fru talman! Så länge som människor behöver skydd undan förföljelse
            och förtryck, undan konflikter och katastrofer, skall Sverige
            liksom andra nationer ta sitt ansvar för dem.
          </note>
          <note>
            Det förs två flyktingpolitiska debatter i dag. Den ena förs i
            massmedierna av etablerade debattörer och av vissa frivilligorganisationer
            och, som vi har hört här i dag, av vissa politiska partier. Där
            hävdas det att
          </note>
          <note>
            Sverige för en hård och inhuman flyktingpolitik. Den andra debatten
            förs ute i landet, på partimöten, på arbetsplatser, på insändarsidor.
            Där hävdas det motsatta, dvs. att Sverige för en alltför generös
            flyktingpolitik.
          </note>
          <note>
            Detta ställer två krav på politiken. Den skall för det första
            vara generös och human och ett uttryck för att det är en mänsklig
            rättighet att söka asyl. Flyktingpolitiken måste för det andra
            vara tydlig och konsekvent. Politiken måste vara trovärdig och
            legitim. Annars riskerar vi att den samhälleliga solidariteten,
            som är den humana flyktingpolitikens förutsättning, urholkas.
          </note>
          <note>
            Fru talman! Med detta vill jag yrka bifall till utskottets hemställan
            och avslag på samtliga reservationer.
          </note>
          <note type="speaker">
            Anf. 18 ULLA HOFFMANN (v) replik:
          </note>
          <note>
            Fru talman! Man kan inte påstå att svensk flyktingpolitik blivit
            mer restriktiv, säger Maud Björnemalm. Men jag har inte hört någon
            enskild ledamot i kammaren påstå detta. Tvärtom har enskilda ledamöter
            hävdat att det är US State Department som påstår att svensk flyktingpolitik
            har blivit mer restriktiv.
          </note>
          <note>
            Men det var egentligen inte detta jag tänkte ta upp i min replik.
          </note>
          <note>
            Socialdemokraterna satt i Barnkommittén, och i
          </note>
          <note>
            Barnkommitténs betänkande står det: Barnkommittén kan konstatera
            att förtroendeläkarsystemet bl.a. i utlänningsärenden är ifrågasatt
            och kontroversiellt.
          </note>
          <note>
            Kommittén anser därför att regeringen bör ta initiativ till en
            översyn av förtroendeläkarsystemet.
          </note>
          <note>
            Varför, Maud Björnemalm, kunde inte detta tas med i betänkandet?
            Har socialdemokratin ändrat uppfattning vad gäller förtroendeläkarsystemet
            och det initiativ som man anser att regeringen bör ta? Det är
            den ena frågan.
          </note>
          <note>
            Så till den andra frågan. Jag skulle vilja att Maud
          </note>
          <note>
            Björnemalm förklarar litet bättre för mig hur det kan komma sig
            att Maud Björnemalm just nu har en sådan tilltro till att Invandrarverket
            på ett lämpligt sätt, som utskottet säger, kommer att utfärda
            riktlinjer med tanke på den nya bestämmelsen om förföljelse på
            grund av kön.
          </note>
          <note>
            Tror verkligen Maud Björnemalm att om man skall ha sådana riktlinjer
            så kan de tas rakt ur luften?
          </note>
          <note>
            Eller behövs det någon kompetens, någon kunskap, någon utbildning?
          </note>
          <note type="speaker">
            Anf. 19 MAUD BJÖRNEMALM (s) replik:
          </note>
          <note>
            Fru talman! Som jag tidigare sade har Barnkommittén lämnat sitt
            betänkande till regeringen.
          </note>
          <note>
            Arbete pågår i Regeringskansliet, och en proposition kommer,
            enligt de uppgifter jag har, i maj. Där får man ta ställning till
            det här med förtroendeläkare.
          </note>
          <note>
            När det gäller förtroendeläkarinstitutet, Ulla
          </note>
          <note>
            Hoffmann, är det ju faktiskt så att förtroendeläkarna inte skall
            behandla, inte skall undersöka. Förtroendeläkarinstitutet är till
            för att hjälpa till med att tolka andra läkares intyg för personalen
            om det behövs.
          </note>
          <note>
            Så till frågan om Invandrarverkets personal vad gäller att bedöma
            asylskäl i fråga om kön och homosexualitet. Den särskilda utbildning
            man behöver för att göra den bedömningen ingår naturligtvis som
            ett led i den kompetensutveckling som Invandrarverkets personal
            har. Så jag kan inte se att det skulle behöva vara så särskilt
            märkvärdigt.
          </note>
          <note>
            Det är tio människor som under 1997 har fått uppehållstillstånd
            på grund av kön eller homosexualitet.
          </note>
          <note>
            Det innebär inte att man behöver ha missat någon. De personerna
            kan ju också falla under konventionsflyktingbegreppet och kan
            ha fått uppehållstillstånd som konventionsflyktingar.
          </note>
          <note type="speaker">
            Anf. 20 ULLA HOFFMANN (v) replik:
          </note>
          <note>
            Fru talman! Min fråga till Maud Björnemalm var varför det blev
            ett sådant liv i utskottet. Varför kunde man inte ta in den text
            som Barnkommittén har i sin utredning vad gäller förtroendeläkarna?
            Den är betydligt bättre än den text som utskottsmajoriteten ville
            ha.
          </note>
          <note>
            Vad gäller förtroendeläkarna står det också i
          </note>
          <note>
            Barnkommitténs betänkande att i den mån förtroendeläkare skall
            användas måste förtroendeläkaren ha minst samma kompetens som
            den läkare som utfärdade intyget.
          </note>
          <note>
            Vi har varit väldigt noga i det här betänkandet med att ta in
            andra saker, t.ex. att ett förslag om tvåårsregeln har skickats
            vidare till NIPU. Jag skulle därför väldigt gärna vilja veta vad
            det är som gör att just den här texten vad gäller förtroendeläkarsystemet
            inte kunde tas in i betänkandet.
          </note>
          <note>
            Sedan säger Maud Björnemalm att riktlinjerna vad gäller kön eller
            homosexualitet ingår i den kompetensutbildning som Invandrarverket
            har. Vad jag förstår har det fortlöpande funnits en kompetensutveckling
            hos personalen på Invandrarverket. Under ett år har vi haft den
            här bestämmelsen, och under ett år har det inte kommit några riktlinjer.
            Vad är det som får Maud Björnemalm att tro att just nu har det
            hänt något, nu kommer riktlinjerna?
          </note>
          <note type="speaker">
            Anf. 21 MAUD BJÖRNEMALM (s) replik:
          </note>
          <note>
            Fru talman! Om jag minns rätt när det gäller förtroendeläkarsystemet,
            Ulla Hoffmann, byggde det på en motion från Miljöpartiet. Det
            var därför vi inte tyckte att det fanns någon anledning att ta
            in det här med förtroendeläkarna.
          </note>
          <note>
            Jag förstår inte varför Ulla Hoffmann har hakat upp sig på detta
            när det kommer en proposition som bygger på Barnkommitténs betänkande.
            Vänta och se tills den kommer!
          </note>
          <note type="speaker">
            Anf. 22 SIGGE GODIN (fp) replik:
          </note>
          <note>
            Fru talman! Visst är det så att flykting- och invandrarpolitiken
            skall präglas av helhetssyn, respekt och mänskliga rättigheter.
            Visst skall vi också göra stora och betydande internationella
            insatser, inte minst humanitära insatser. Maud Björnemalm kan
            i
          </note>
          <note>
            Folkpartiets budgetförslag se att vi där har plussat på pengar
            ett antal år. Summan för internationellt bistånd och humanitära
            insatser utanför riket har minskat år efter år. Socialdemokraterna
            har medverkat till denna sänkning av siffrorna. Vi vill fortsätta
            att satsa mera pengar.
          </note>
          <note>
            Jag vet inte om Maud Björnemalm har vaknat på fel sida i dag.
            Maud Björnemalm säger att Folkpartiet har väckt en dålig motion.
            Hon säger att det är litet beklämmande att vi gör anspråk på att
            veta bäst i flyktingpolitiken. Vi gör inga sådana anspråk, Maud
          </note>
          <note>
            Björnemalm, men vi förbehåller oss rätten att peka ut de områden
            som är viktiga och där ni inte har lyckats speciellt bra.
          </note>
          <note>
            Är det någon i Sveriges riksdag som tror att om det är 34 reservationer
            vid ett betänkande - varav icke alla är underskrivna av Folkpartiet
            - är allt gott och väl? Så är det ju inte. Vi tar naturligtvis
            intryck av det som händer ute i samhället, på arbetsplatser, i
            partiet och ute i de organisationer där människor arbetar med
            de här frågorna. Sedan skriver vi våra motioner. Vi förbehåller
            oss också rätten att skriva den motion som vi vill skriva, oavsett
            hur dålig den är. Maud Björnemalm får tycka precis vad hon vill
            om det.
          </note>
          <note>
            Vi har ställt ett antal krav, och det är de som man bör diskutera.
            Låt mig som exempel peka på det som gäller barns bästa. Där driver
            vi faktiskt på. Se på frågan om barn i förvar! Maud Björnemalm
            tror tydligen att inga andra regeringar än de där Folkpartiet
            sitter lägger fram dåliga propositioner, men vi har sett ett antal
            sådana från annat håll. Vi kritiserar inte det utan tar upp frågorna
            när de är aktuella.
          </note>
          <note>
            Vi konstaterar vidare att Folkpartiets linje när det gäller barn
            i förvar har lett till att färre barn i dag tas i förvar. Jag
            tycker att det är bra.
          </note>
          <note type="speaker">
            Anf. 23 MAUD BJÖRNEMALM (s) replik:
          </note>
          <note>
            Fru talman! Jag uttryckte min förvåning över
          </note>
          <note>
            Folkpartiets dåliga motion. Om Sigge Godin läser den skall Sigge
            Godin med den erfarenhet som han har från arbetet i utskottet
            se att den är full av felaktigheter. Det är ingen konst att räkna
            upp dem.
          </note>
          <note>
            Samtidigt slår Sigge Godin sig för bröstet och säger att Folkpartiet
            har plussat på pengar här och där.
          </note>
          <note>
            Ja, det är lätt att plussa på, men man måste också ha pengar
            att betala med.
          </note>
          <note type="speaker">
            Anf. 24 SIGGE GODIN (fp) replik:
          </note>
          <note>
            Fru talman! Vi behöver inte diskutera frågan om pengar. Det kommer
            en debatt igen i samband med vårpropositionen, och då kommer,
            liksom alltid varit fallit tidigare, en skuggbudget från Folkpartiet.
            Dessa budgetar har alltid varit finansierade. Dessutom har vi
            i finansutskottet, där man synar varje summa, inte fått speciellt
            mycket kritik för vårt sätt att räkna. Det är kanske ett bevis
            på att vi lägger fram en ganska hållbar budget.
          </note>
          <note>
            Det har, fru talman, här sagts att det är lätt att skriva vackra
            ord i betänkanden. Det gäller också beträffande vackra ord i propositioner.
            Jag skulle gärna ställa mig bakom sådana vackra ord, om det fanns
            realism i dem, men det gör det inte alltid. Därför har Folkpartiet
            tvingats att reservera sig på rätt många punkter i detta betänkande.
            Vi gör det därför att det gäller en profilfråga, en viktig fråga
            för Sverige som land.
          </note>
          <note>
            Precis som Maud Björnemalm försökte säga vill vi ute i världen
            framstå som humanitära. Vi vill ge människor som är på flykt och
            som behöver komma till ett land en chans. De skall kunna få sin
            sak prövad, och vi skall ha ett system för detta som är så bra
            som möjligt.
          </note>
          <note>
            Jag har aldrig påstått att detta är enkelt. Jag tycker dessutom
            att det är viktigt att vi försöker närma oss till varandra i de
            här frågorna. Det skall inte bli nya block, som någon här tidigare
            sade. Det är inte intressant med block, men det är däremot angeläget
            att människor på flykt får sin sak prövad på ett konstruktivt
            och humanitärt sätt och utifrån de värderingar som svenska folket
            har.
          </note>
          <note type="speaker">
            Anf. 25 MAUD BJÖRNEMALM (s) replik:
          </note>
          <note>
            Fru talman! I det fallet delar jag Sigge Godins uppfattning.
            Jag tycker att det är bra med en bred samsyn i flyktingpolitiken.
            Problemet är bara det,
          </note>
          <note>
            Sigge Godin, att vi i utredning efter utredning tillsammans försökt
            närma oss Folkpartiet, men Folkpartiet glider alltid åt sidan,
            eftersom man vill vara ett snäpp humanare och generösare än övriga
            partier.
          </note>
          <note>
            Men ni är ändå välkomna.
          </note>
          <note type="speaker">
            Anf. 26 RAGNHILD POHANKA (mp) replik:
          </note>
          <note>
            Fru talman! Det var en skön själs bekännelse som vi fick höra.
            Eftersom förslaget kom från Miljöpartiet, tog man inte upp det.
            Jag har länge misstänkt att om ett förslag kommer från fel håll,
            ser man ibland inget skäl att ta upp det. Det är en ganska allvarlig
            historia, men jag har alltså sedan länge misstänkt att det är
            så här. Det är inte något nytt för mig.
          </note>
          <note>
            Inskränkningar i flyktingpolitiken ökar rasismen.
          </note>
          <note>
            Det är därför faktiskt viktigt att myndigheternas signaler är
            generösa. Miljöpartiet anser att flyktingpolitiken ibland är generös
            och human, t.ex. när det har gällt bosnier. Man har låtit the
            benefit of doubt gälla, så att människor har fått stanna.
          </note>
          <note>
            Men inställningen har växlat. Hämtar man en sjuk man med dropp
            från sjukhuset och avvisar honom till
          </note>
          <note>
            Dacca, där han omedelbart fängslas, är det hårt och inhumant.
            Man kan alltså här peka på båda typerna av inställningar. När
            man lät 80 % få stanna, som skedde före 1989, var politiken mycket
            human.
          </note>
          <note>
            Antalet konventionsflyktingar har ökat. En del de facto-flyktingar
            ses nu som konventionsflyktingar.
          </note>
          <note>
            Man kan inte ta en ökning av antalet uppehållstillstånd till
            intäkt för att generositeten har ökat eller minskat. Hur många
            som kommer in i Sverige beror på hur många fall man hinner med
            när man betar av balanserna.
          </note>
          <note>
            Att antalet har minskat beror delvis på att vi kräver visum för
            så många när det gäller inresa. Då minskar antalet flyktingar,
            eftersom det är svårt att få visum.
          </note>
          <note>
            Man talar här om vägran att lyda. De här människorna har vägrat
            att lyda sitt hemlands lagar därför att de ansett sig ha behov
            av skydd. Därför har de flytt.
          </note>
          <note type="speaker">
            Anf. 27 MAUD BJÖRNEMALM (s) replik:
          </note>
          <note>
            Fru talman! Jag ber så mycket om ursäkt om jag har uttryckt mig
            slarvigt, Ragnhild Pohanka. Jag menar naturligtvis inte att vi
            inte tar upp förslag från
          </note>
          <note>
            Miljöpartiet om förtroendeläkare. Vad jag menade var att vi kan
            avvakta tills propositionen kommer i maj innan vi tar ställning
            till detta. Jag hoppas att jag därmed har klarat ut detta misstag.
          </note>
          <note>
            Ragnhild Pohanka! Man säger gärna att det var bättre förr, men
            så var det inte. Jag har varit med ett tag i diskussionen om de
            här frågorna, och jag tycker att det egentligen inte har skett
            någon förändring i debatten.
          </note>
          <note>
            Före 1989 års utlänningslag talades det om en hård och inhuman
            flyktingpolitik, och detta har följt med hela tiden. Oppositionspartierna
            påstår alltid att socialdemokraterna för en hård och restriktiv
            flyktingpolitik. Sådana påståenden förekom också före
          </note>
          <note>
            1989 års utlänningslag. Jag vill alltså inte instämma i att det
            var bättre förr.
          </note>
          <note type="speaker">
            Anf. 28 RAGNHILD POHANKA (mp) replik:
          </note>
          <note>
            Fru talman! Det är säkert alldeles riktigt att allt inte var
            bättre förr, men restriktionerna har ökat i asylärenden. Det kan
            naturligtvis också bero på de stora grupper av flyktingar som
            kommer över gränserna på grund av att det blir allt oroligare
            i världen och på grund av att kommunikationerna förbättras.
          </note>
          <note>
            Jag har inte sagt att det var bättre förr, men jag talade om
            några perioder när vi var mer generösa.
          </note>
          <note>
            Jag tycker ändå att det kändes mycket besvärande när vi gick
            igenom den här propositionen i utskottet.
          </note>
          <note>
            Det gällde inte bara barnkonventionen. Vi kunde inte ändra ett
            kommatecken. Jag menar att minoritetspolitiken skall vara sådan
            att man också kan ta emot bra förslag, kanske ändra någonting,
            därför att bakom dessa fyra partier finns det en stor befolkning
            i Sverige som har röstat på dem. Man bör ta mer hänsyn till minoriteterna
            i politiken än vad man gör i det här fallet och i många andra
            fall. Jag är mycket upprörd över att det är på det här viset,
            därför att det finns kunskaper, erfarenhet och goda idéer hos
            alla partier, oavsett storlek.
          </note>
          <note type="speaker">
            Anf. 29 MAUD BJÖRNEMALM (s) replik:
          </note>
          <note>
            Herr talman! Det finns ett talesätt som säger att man måste vara
            två för att dansa tango. Vi socialdemokrater har försökt sträcka
            oss så långt som möjligt för att få en så stor uppslutning som
            möjligt kring flyktingpolitiken. Men det är inte bara Socialdemokraterna
            som skall ändra kommatecken, utan det vore bra om också Miljöpartiet
            någon gång kunde ändra ett kommatecken.
          </note>
          <note>
            Vår flyktingpolitik har blivit klarare, enklare och har fått
            rakare regler. Men den är också human, tydlig och konsekvent.
            Den bygger på respekten för mänskliga rättigheter, Ragnhild Pohanka.
          </note>
          <note type="speaker">
            Anf. 30 Statsrådet PIERRE SCHORI (s):
          </note>
          <note>
            Herr talman! Låt mig börja med att uttrycka min djupa vördnad
            för en f.d. kollega som inte längre är med oss i dessa och andra
            frågor. Jag tänker på Hans
          </note>
          <note>
            Göran Franck, denne lidelsefulle humanist, som gjorde så mycket
            för förföljda och förtryckta människor.
          </note>
          <note>
            Många har Hans Göran Franck att tacka för sin frihet, ja, t.o.m.
            sitt liv.
          </note>
          <note>
            Herr talman! Det är viktigt att ha två utgångspunkter för vår
            diskussion. Den ena är att vi bör komma ihåg att av världens drygt
            20 miljoner flyktingar flyr de allra flesta från ett fattigt u-land
            till ett annat fattigt u-land. Det är där de stora tragedierna
            och de stora bördorna ligger. Den andra utgångspunkten är att
            det är en mänsklig rättighet att söka asyl undan förföljelse.
            Det är inget brottsligt, inget suspekt; det är en mänsklig rättighet.
          </note>
          <note>
            Det har nu gått drygt ett år sedan den nya utlänningslagen började
            gälla. De viktigaste principerna i den lagen är:
          </note>
          <note>
            För det första: Vi har fått tydliga regler för skyddsbehövande
            människors rätt till skydd i Sverige.
          </note>
          <note>
            För det andra: Vi har fått en vidare tolkning av
          </note>
          <note>
            Genèvekonventionen så att flera skyddsbehövande kan få status
            som konventionsflyktingar.
          </note>
          <note>
            För det tredje: Vi har fått respekt för barnkonventionens krav
            genom en portalparagraf om särskild hänsyn till barns bästa.
          </note>
          <note>
            Vid regeringsombildningen flyttade migrationspolitiken in i Utrikesdepartementet.
            Därmed markerades tydligt att vårt ansvar för att ge skydd till
            människor på flykt är en del av politiken för internationell solidaritet.
            Dit hör också arbetet för mänskliga rättigheter och demokrati.
            Regeringen har lämnat två skrivelser till riksdagen om dessa frågor.
            Till den internationella solidariteten hör också insatser för
            att förebygga krig och konflikter och för att genom bistånd bidra
            till återuppbyggnad av krigshärjade länder och ge stöd till dem
            som vill återvända.
          </note>
          <note>
            I den allmänna debatten sägs det ibland svepande att vi fått
            en restriktivare flyktingpolitik. Detta är felaktigt. Låt fakta
            tala! Vi har nu, som Maud Björnemalm också betonade, statistiken
            från det första året med tillämpningen av den nya lagen. Ett ovedersägligt
            resultat är att både antalet och andelen som fått status som flyktingar
            enligt Genèvekonventionen ökat starkt från 128 personer år 1996
            till 1 310 personer år 1997.
          </note>
          <note>
            Det är alltså mer än en tiodubbling. Om man räknar konventionsflyktingarnas
            andel av de positiva besluten om uppehållstillstånd ser man att
            det är en ökning från 2,6 till 14 %. Den nya portalparagrafen
            om barnets bästa i utlänningslagen fick också ett tydligt genomslag.
            Det är inte en till intet förpliktande formulering, som Folkpartiet
            har i sin motion. Många av de mer än 6 000 som fick uppehållstillstånd
            av humanitära skäl var just barn.
          </note>
          <note>
            Om en jämförelse görs med det tidiga 90-talet, då krisen i f.d.
            Jugoslavien och kriget i Bosnien pågick, kommer det nu färre asylsökande
            till Sverige. Det finns ett tydligt samband med hur kriserna i
            vårt närområde och närmast bortom ser ut. Den tidigare av vissa
            s.k. experter befarade flyktingströmmen från våra östra grannländer
            har uteblivit, och i stället har vi utvecklat ekonomiskt, politiskt
            och socialt samarbete med dessa länder. Om ingenting oförutsett
            inträffar, förutser jag inte någon större förändring vad gäller
            antalet asylsökande till Sverige. Att förändringar kan inträffa
            visas samtidigt av att antalet som sökte tillflykt i vårt land
            steg till över 9 000 i fjol från 6 000 år
          </note>
          <note>
            1996. Ökningen bestod dels av medborgare från Förbundsrepubliken
            Jugoslavien, som ville undgå avvisning från Tyskland, dels av
            irakier, då den utdragna politiska och humanitära krisen i Irak
            består.
          </note>
          <note>
            I januari i år undertecknades ett återtagandeavtal mellan Sverige
            och Förbundsrepubliken Jugoslavien.
          </note>
          <note>
            Normalt behövs inga avtal för att ett land skall tillåta inresa
            i landet för sina egna medborgare. Eftersom
          </note>
          <note>
            Förbundsrepubliken Jugoslavien förvägrat egna medborgare denna
            rätt var det nödvändigt för Sverige, liksom för andra länder,
            att ingå ett avtal om återtagande. Den långa tid som förflöt innan
            avtalet kom till stånd har gjort att många asylsökande, varav
            de flesta kosovoalbaner, utan förskyllan har fått vänta orimligt
            länge på beslut. Myndigheterna har beviljat uppehållstillstånd
            av humanitära skäl, i många fall i synnerhet för barn. Eftersom
            ett stort antal avvisningsbeslut kommer att vara preskriberade
            innan avtalet om återtagande kommer att vara i kraft har regeringen
            i förra veckan beslutat att utfärda en förordning om uppehållstillstånd
            av humanitära skäl för dem vars beslut preskriberas under 1998.
          </note>
          <note>
            Läget i Kosovo är för närvarande sådant att FN:s flyktingkommissarie
            rekommenderat att ingen skall sändas tillbaka till området förrän
            situationen där har stabiliserats. Sverige följer i praktiken
            den rekommendationen.
          </note>
          <note>
            Antalet asylsökande från Irak har ökat kraftigt i flera EU-länder.
            Sverige är det tredje största destinationslandet för irakiska
            flyktingar. Under 1997 sökte över 3 000 irakier uppehållstillstånd
            i Sverige. Situationen i Irak har diskuterats inom EU och andra
            internationella organ. Från svensk sida har vi hävdat att situationen
            kräver insatser på många olika plan; inom utrikes- och säkerhetspolitiken,
            biståndspolitik och migrationspolitik. Skyddsbehövande människor
            måste kunna få asyl utomlands, människosmuggling motarbetas och
            humanitära insatser i regionen intensifieras.
          </note>
          <note>
            Det har varit vårt budskap i EU, och det följs upp.
          </note>
          <note>
            Migrationspolitiken är i dag en fråga för europeiskt samarbete.
            Resultatet av 1997 års regeringskonferens i Amsterdam är att samarbetet
            stärkts inom EU.
          </note>
          <note>
            Sverige kan i egenskap av ett land som tagit stort ansvar för
            att ge skydd åt flyktingar driva på för en human och generös europeisk
            flyktingpolitik och för ett delat ansvar för människor som behöver
            skydd.
          </note>
          <note>
            Världens länder är på flyktingpolitikens område, liksom på alla
            andra politikområden, alltmera beroende av varandra. Detta kan
            man begråta, förbanna eller förneka. Eller man kan välja att samarbeta
            för att nå resultat. Om människor på flykt skall få skydd behövs
            mera internationellt samarbete, inte mindre. Trångsynt nationalism
            måste motarbetas med internationalism.
          </note>
          <note>
            Regeringen kommer att fortsätta att driva frågan inom ramen för
            EU-samarbetet liksom i andra internationella organ. Vår nya utlänningslag
            är en bra plattform för att inom EU driva på arbetet för en flyktingpolitik
            på asylrättens och humanitetens grund.
          </note>
          <note>
            Herr talman! Låt mig avsluta med en reflexion -
          </note>
          <note>
            en allvarlig sådan. Denna riksdag har huvudansvaret för lagens
            bokstav och anda i flyktingpolitiken, så som det skall vara i
            en demokratisk rättsstat. Samarbetet här i riksdagen har varit
            gott. Vi har inte varit eniga om allt, men ändå besjälade av att
            lösa dessa angelägna frågor i konstruktiv anda. Moderaterna har
            genom sin talesman varit en del av denna positiva kraft.
          </note>
          <note>
            Men vårt ansvar som folkvalda slutar inte med arbetet inom dessa
            väggar. Vårt uppdrag är också att föra ut våra beslut i samhället.
            Jag tänker på Land för hoppfulla, som förhoppningsvis har lagts
            till handlingarna och ersatts av en moderatmotion som tar avstånd
            från de mest utmanande delarna i pogramskriften. Symtomatiskt
            var kanske att Carl Bildt aldrig uttalade sig om den.
          </note>
          <note>
            Herr talman! Tyvärr verkar andan i Land för hoppfulla leva kvar
            på vissa håll i kommunalpolitiken. Det senaste exemplet, som jag
            blev mycket upprörd över, är det moderata oppositionsrådet Bengt-
          </note>
          <note>
            Göran Arestav. Han vill inte se fler invandrare i
          </note>
          <note>
            Huddinge, säger han: "De åker runt i flotta bilar trots att de
            bara har socialbidrag - - - Dessutom kommer många invandrare hit
            bara för den ekonomiska biten.
          </note>
          <note>
            De kommer hit och slänger sina pass".
          </note>
          <note>
            Huddingepolitiker från andra partier utom Sverigedemokraterna
            har reagerat och tagit avstånd från
          </note>
          <note>
            Arestavs fördomsfulla och felaktiga uttalanden.
          </note>
          <note>
            Jag menar att det är viktigt att man talar klarspråk här och
            att också den moderata partiledningen reagerar på dessa reaktionära
            nydemokratiska synpunkter, annars skapas oklarhet om uppriktigheten
            i partiets avsikter. Vill man fiska i grumliga vatten? Ser man
            inte vad som sker i Danmark, Norge, Italien, Frankrike, England
            och Österrike?
          </note>
          <note>
            Jag vill inte polemisera mot moderaterna, men jag delar den uppfattning
            som framfördes av Per T Ohlsson häromdagen i Sydsvenska Dagbladet.
            Han skriver att Europa står inför ett vägval. Skall fördomar och
            intolerans bekämpas kompromisslöst, eller skall de accepteras
            och institutionaliseras?
          </note>
          <note>
            Det är riktigt att vissa högerpartier utmanas av extremhögern
            och väljer sida. I Frankrike är extremhögern på väg att göras
            rumsren i vissa kommuner.
          </note>
          <note>
            Men - det är här min poäng kommer - den högsta partiledningen
            har sett faran för demokrati och nation och talar klarspråk. President
            Chirac höll ett TV-tal i måndags där han varnade sina partikamrater
            i kommunerna för att slå följe med extremhögern. Chirac sade följande:
            Låt inte maktambitioner ta över demokratiska värden. Besudla inte
            vårt parti och nationens anseende. Den förre utrikesministern
            de Charette från samma parti tillade att det är vår generations
            viktigaste fråga.
          </note>
          <note>
            Det var modiga och stronga uttalanden i en angelägen sak. skulle
            inte Carl Bildt och Gunnar Hökmark kunna slå följe med sina franska
            partivänner och följa deras goda föredöme?
          </note>
          <note>
            Låt oss alla, liksom vi har gjort i denna kammare, förena våra
            krafter mot fördomar och segregation och för humanism och integration.
          </note>
          <note type="speaker">
            Anf. 31 ULLA HOFFMANN (v) replik:
          </note>
          <note>
            Herr talman! Låt mig börja med att instämma i statsrådets ord
            om Hans Göran Franck. Det är en stor förlust för oss alla.
          </note>
          <note>
            Innan vi antog den nya paragrafen och bestämde att förföljelse
            på grund av kön skulle kunna vara skäl för uppehållstillstånd
            hade statsrådet, jag och andra vid olika tillfällen diskussioner
            om huruvida flyktingkommissionens flyktingbegrepp skulle vidgas
            eller om det skulle få en egen paragraf. Jag upplevde under de
            debatterna i kammaren och på andra ställen att vi ville någonting
            nytt med denna paragraf.
          </note>
          <note>
            Nu hamnade frågan som sagt i en paragraf. Den hamnade inte där
            vi ville, men det finns ändå en vilja och en inriktning.
          </note>
          <note>
            Jag skulle vilja veta vad statsrådet tror är anledningen till
            att endast tio kvinnor - alla är från Togo och löper risk för
            könsstympning - har fått stanna mot bakgrund av just denna paragraf.
          </note>
          <note type="speaker">
            Anf. 32 Statsrådet PIERRE SCHORI (s):
          </note>
          <note>
            Herr talman! Jag kan inte redovisa för myndigheternas beslut.
            Jag har inte tagit del av dem när det gäller dessa ärenden. Däremot
            konstaterar jag att man har fattat positiva beslut - tio stycken,
            tydligen - och att den nya utlänningslagen därigenom börjar verka
            också där. Det är inte många länder som har inkorporerat just
            genderfrågan på detta sätt i sin utlänningslag. Det är en handfull
            länder.
          </note>
          <note>
            Jag skulle snarare vilja se det som något positivt och som tecken
            på att det nu börjar fungera. Det är ett område som naturligtvis
            kommer att få oerhört stor uppmärksamhet inte minst från kvinnoorganisationer
            men även från oss andra som tycker att detta är en mycket viktig
            och angelägen sak i den internationella politiken och i vår utlänningslag.
          </note>
          <note type="speaker">
            Anf. 33 ULLA HOFFMANN (v) replik:
          </note>
          <note>
            Herr talman! Jag delar statsrådets uppfattning. Det är positivt
            att tio kvinnor har fått stanna. Men jag hade samtidigt litet
            högre förväntningar på att kvinnors asylskäl, som jag redogjorde
            för i min inledning, skulle kunna ligga till grund för att de
            skulle kunna få uppehållstillstånd.
          </note>
          <note>
            Vi har kvinnor som utsattes för systematisk våldtäkt i Bosnien.
            Vi har de iranska kvinnorna som riskerar stening om de skickas
            tillbaka till Iran.
          </note>
          <note>
            Jag vet att jag har överlämnat riktlinjerna till statsrådet vid
            en tidigare debatt. Jag tycker att det finns anledning att ta
            till sig det arbete som har gjorts utomlands - i USA, Kanada och
            Australien. Då kan vi ge
          </note>
          <note>
            Invandrarverket i uppdrag att ta till sig det faktum att det
            är en särskild problematik och att bedömningen av kvinnors asylskäl
            är ett kompetensområde.
          </note>
          <note type="speaker">
            Anf. 34 Statsrådet PIERRE SCHORI (s):
          </note>
          <note>
            Herr talman! Det är myndighetens plikt att följa denna fråga
            nära och att tolka lagen riktigt och konsekvent, och också att
            följa den diskussion och den praxis som finns i andra länder.
            Jag utgår från att det är på detta sätt. Vi kanske kan se hur
            det har slagit ut om ett år. Jag är glad för att paragrafen nu
            börjar tillämpas. Det är verkligen asylgrundande skäl.
          </note>
          <note type="speaker">
            Anf. 35 RAGNHILD POHANKA (mp) replik:
          </note>
          <note>
            Herr talman! Redan i vårt första invandrarpolitiska program i
            början på 80-talet stod det att Sverige skall ha en sådan handels-,
            bistånds- och utrikespolitik att behoven av flykt minimeras. Kjell
            Jönsson skrev en bok som hette Jag valde inte flykten, den valde
            oss.
          </note>
          <note>
            Det stod också att de som står på vår trappa är vårt ansvar.
            Jag tycker att dessa ord delvis har präglat hela
          </note>
          <note>
            Sveriges flyktingpolitik, men det får inte betyda att man minskar
            det antal som får komma hit till Sverige.
          </note>
          <note>
            Jag är väldigt glad för att förordningen har kommit till stånd.
            Det står att flyktingarna kan ges permanent uppehållstillstånd,
            och att de får söka igen.
          </note>
          <note>
            Vad betyder det i praktiken? Hur många kan få stanna? Vilka är
            det som kan avvisas igen och som får nej till slut?
          </note>
          <note>
            Sedan vill jag ställa en annan fråga: Om man hjälper människor
            att fly utan att ha något vinstintresse måste det väl ses med
            andra ögon? Raoul Wallenberg är ju en hjälte som vi alla erkänner,
            och han hjälpte folk att fly, efter vad jag förstår utan att ha
            något vinstintresse. Det borde väl vara skillnad på de två sakerna?
          </note>
          <note type="speaker">
            Anf. 36 Statsrådet PIERRE SCHORI (s):
          </note>
          <note>
            Herr talman! Ragnhild Pohanka! Vi hade en lång diskussion om
            exakt den här första frågan i går, men jag kan gärna svara igen.
            I en lagtext kan man inte alltid skriva att det skall vara si
            eller så, när det är myndigheter som har att bedöma frågan. När
            man nu antar en förordning där det står att uppehållstillstånd
            får beviljas betyder det att det är myndigheten som prövar frågan.
            Det kan ju finnas t.ex. vandelsskäl som talar emot. Vi diskuterade
            detta i går, och jag upprepar det i dag.
          </note>
          <note>
            Självfallet finns det en skillnad mellan Raoul
          </note>
          <note>
            Wallenberg och människosmugglare av den grövsta sorten. Det säger
            logiken. Det som gäller är om en person har asylskäl eller inte.
            Varenda människa som kommer till Sverige och har asylbehov får
            också asyl i
          </note>
          <note>
            Sverige. Det behövs ingen Raoul Wallenberg i dag, och det skall
            inte behövas några människosmugglare, utan de skall bestraffas
            och bekämpas.
          </note>
          <note type="speaker">
            Anf. 37 RAGNHILD POHANKA (mp) replik:
          </note>
          <note>
            Herr talman! Också jag menar naturligtvis att det är ett grovt
            brott mot de mänskliga rättigheterna när människosmugglare stänger
            in folk i vagnar eller i båtar som kan förlisa. Men det kanske
            ändå finns personer som hjälper människor i nöd, och de måste
            väl behandlas på ett annat sätt. Jag tycker att jag fick ett bra
            svar på min fråga om detta.
          </note>
          <note>
            Det är alldeles riktigt att vi talade länge om det här i går.
            Jag är fortfarande litet orolig, men jag skall följa frågan med
            stort intresse. Jag är som sagt väldigt tacksam för den här förordningen.
          </note>
          <note type="speaker">
            Anf. 38 SIGGE GODIN (fp) replik:
          </note>
          <note>
            Herr talman! Jag delar statsrådets uppfattning att det är viktigt
            med bistånd ute i världen. Vi har inte tagit emot alla flyktingar.
            De är många, de är fattiga, och det är de fattiga länderna som
            får bära det tunga ansvaret. Vi har ändå med europeiska mått mätt
            gjort stora insatser, vilket jag tycker att vi kan fortsätta med.
          </note>
          <note>
            Statsrådet svingar den tunga yxan mot moderaterna och talar samtidigt
            om att det finns konstruktiva krafter här i kammaren. Hans Göran
            Franck var en sådan konstruktiv kraft i Sveriges riksdag. Han
            jobbade oerhört nära de folkpartistiska värderingarna i biståndsfrågorna,
            och vi hade ett mycket konstruktivt samarbete med honom, vilket
            gläder oss långt in i framtiden.
          </note>
          <note>
            Det är utifrån de konstruktiva samtalen som Folkpartiet vill
            verka. Vi är inte nöjda med portalparagrafen vad gäller barns
            hälsa, utveckling och bästa, utan vi menar att en del texter från
            barnkonventionen skulle ha vägts in i lagen. Vi vidhåller detta,
            även om statsrådet säger att vi har fel. Att vi har tagit emot
            och gett uppehållstillstånd till många barn beror ju på att väntetiderna
            är orimligt långa. Vi börjar ändå närma oss varandra när vi säger
            hit men inte längre. Folkpartiet vill inte ha för långa väntetider,
            men vi har ändå kommit en bit på väg. Jag tycker att det är alldeles
            utmärkt.
          </note>
          <note>
            Jag tänkte ställa några frågor till statsrådet. Varför använder
            inte Sverige fullt ut kvoterna, som regering och riksdag har pekat
            ut? Vad vill statsrådet göra för att väntetiderna inte skall vara
            så långa? Går det att göra något åt de snäva visumreglerna? Det
            var tre konstruktiva frågor.
          </note>
          <note type="speaker">
            Anf. 39 Statsrådet PIERRE SCHORI (s):
          </note>
          <note>
            Herr talman! Jag är säker på, Sigge Godin, att flyktingkvoten
            kommer att uppfyllas. Det här är i processen. Fördröjningen kan
            ha olika skäl, som inte är svenska. Flyktingkvoten kommer ändå
            med all säkerhet att uppfyllas.
          </note>
          <note type="speaker">
            Anf. 40 SIGGE GODIN (fp) replik:
          </note>
          <note>
            Herr talman! De andra två frågorna var kanske inte värda att
            kommenteras?
          </note>
          <note>
            Låt mig då återvända till frågan om biståndet ute i världen.
            Det är en angelägen fråga. När tror den socialdemokratiska regeringen,
            om ni nu får sitta kvar efter valet, att ni kan uppnå enprocentsmålet?
            Det är något som är mycket viktigt för att vi skall nå fram till
            de fattigaste människorna ute i världen. Samtidigt skall de som
            ändå lyckas ta sig hit behandlas med värdighet och humanitet och
            få sin sak prövad. Jag tror inte att detta behöver vara något
            problem. Jag hoppas att det är så.
          </note>
          <note>
            När vi nu har glädjen att se statsrådet här skulle jag vilja
            att han ytterligare, utöver det som står i betänkandet, utvecklar
            frågan om samarbetet i EU. Det får inte vara så att de minst generösa
            länderna sätter normerna i EU-samarbetet om flyktingpolitiken.
            På vilket sätt har ni konstruktivt arbetat för att de inte skall
            få den chansen?
          </note>
          <note type="speaker">
            Anf. 41 Statsrådet PIERRE SCHORI (s):
          </note>
          <note>
            Herr talman! När det gäller biståndet finns det ingen anledning
            för riksdagen, regeringen eller den svenske medborgaren i allmänhet
            att klä sig i säck och aska. Sverige tillhör de tre länder i världen
            som ligger över FN:s uppsatta mål på 0,7 % av BNP. Målet att vi
            skall uppnå enprocentsmålet den dag ekonomin så tillåter ligger
            fast. Som enda land på den nivån ökar
          </note>
          <note>
            Sverige nästa år biståndsvolymen.
          </note>
          <note>
            När man har så stora volymer som Sverige har är innehållet faktiskt
            viktigare än själva volymen. Med tanke på naturkatastrofer, krig,
            ondska och allt som finns är det svårt, det säger sig självt,
            att bedriva ett effektivt bistånd. Det går inte alltid som man
            har beräknat. Därför har man också under årens lopp haft att hantera
            reservationer. Man har inte fullt ut kunnat utnyttja den volym
            som har funnits.
          </note>
          <note>
            Jag kan garantera, jag tar det på mitt ansvar som statsråd, att
            det svenska biståndet används effektivt nästan till den allra
            sista kronan. Det som behövs i dagsläget är inte mer pengar utan
            bättre förutsättningar att jobba. Det gäller inte minst möjligheterna
            att förebygga konflikter och krig, som producerar så mycket flyktingar.
            Vi har all anledning att vara stolta över de svenska insatserna.
          </note>
          <note>
            Sigge Godin ställde också en annan fråga, men den får jag ta
            i nästa omgång.
          </note>
          <note type="speaker">
            Anf. 42 GUSTAF VON ESSEN (m) replik:
          </note>
          <note>
            Herr talman! Jag konstaterar att Pierre Schori gör en litet glidande
            koppling mellan oss moderater och extrema partier i Frankrike.
            Det han sade kan i varje fall tolkas så. Jag har personligen inte,
            och jag tror inte heller att någon i mitt parti har, någon som
            helst svårighet att ta avstånd från olämpliga uttalanden som möjligtvis
            har skett i Huddinge. Jag antar att Pierre
          </note>
          <note>
            Schori på sin tid också tog avstånd från olämpliga uttalanden
            i Åstorp. Sådant förekommer, och då måste vi direkt sätta ned
            foten och säga att vi inte tolererar fiskeri i grumliga vatten
            på de här områdena.
          </note>
          <note>
            Vi har, gudskelov, i Sverige inga extrema partier av betydelse.
            Men risken finns alltid, och därför måste vi hålla rent. Då gäller
            det att föra en politik som är tydlig och humanistiskt präglad,
            och det tycker jag att vi gör i dag. Därför kanske vi klarar oss
            från att det uppstår partier som baserar sig på främlingsfientlighet.
          </note>
          <note>
            Men som Maud Björnemalm sade förs det två debatter i Sverige,
            den ena bland opinionsbildare, bland de fina människorna, den
            kulturella och moraliska eliten, och den andra ute på basplanet.
            Det vore bra om statsrådet deltog i bägge de debatterna och inte
            bara den ena.
          </note>
          <note type="speaker">
            Anf. 43 Statsrådet PIERRE SCHORI (s):
          </note>
          <note>
            Herr talman! Käre Gustaf von Essen! Jag gör nästan ingenting
            annat, höll jag på att säga, än att delta i den debatten, genom
            resor, artiklar och tal. Jag tror inte att jag står någon annan
            efter i denna kammare när det gäller antalet sådana och just när
            det gäller att sätta ned foten mot de fördomar som kan finnas
            också inom våra egna led.
          </note>
          <note>
            Anledningen till att jag tog upp den moderata partiledningen
            och den avgrund som finns mellan denna och den typ av uttalanden
            som jag nämnde,
          </note>
          <note>
            Gustaf von Essen, är just att vi behöver mobilisera alla krafter
            - nu - för att bekämpa den här typen av fördomar. President Chirac
            uttalar sig sällan annat än i viktiga frågor. Carl Bildt uttalar
            sig också sällan. Det skulle ge vår kamp för tolerans och humanism
            ett väldigt stöd om han med sin auktoritet och tyngd också kunde
            delta i detta, och han bör delta i detta.
          </note>
          <note type="speaker">
            Anf. 44 GUSTAF VON ESSEN (m) replik:
          </note>
          <note>
            Herr talman! Jag tror att Carl Bildt gör detta varje måndag,
            kanske varje tisdag också, när han är ute på sina resor.
          </note>
          <note>
            Det som är viktigt att konstatera är att om vi skall hålla ihop
            om dessa frågor - vilket vi skall, där är vi helt överens - bör
            regeringen också utvidga sig något mer än hittills. Jag tänker
            exempelvis på Europaåret mot rasism, som tillskapades av regeringen
            förra året med Mona Sahlin som ordförande. Det blev ju i praktiken
            ett socialdemokratiskt projekt. Tänk om ni hade bjudit in flera
            andra att delta i detta arbete, breddat rekryteringen! Då hade
            ni också fått en större legitimitet i den kampanj mot rasism som
            det här projektet skulle syfta till. Vi måste mötas, och vi måste
            mötas ärligt och öppet, för att kunna klara de här svåra frågorna
            som berör oss alla så djupt.
          </note>
          <note type="speaker">
            Anf. 45 KARIN ISRAELSSON (c) replik:
          </note>
          <note>
            Herr talman! Jag tänkte fråga statsrådet litet mera i detalj
            vad beslutet om kosovoalbanerna innebär, dvs.
          </note>
          <note>
            att ett antal flyktingar kommer att få stanna i vårt land. Hur
            är det med antalet? Vilka urvalsprinciper skall gälla för vilka
            som kommer att få stanna och få ett uppehållstillstånd?
          </note>
          <note>
            En annan fråga är: Om det här FN-direktivet inte hade kommit,
            hade Sverige då varit lika istadigt som tidigare med att inte
            ge uppehållstillstånd till den här flyktinggruppen?
          </note>
          <note type="speaker">
            Anf. 46 Statsrådet PIERRE SCHORI (s):
          </note>
          <note>
            Herr talman! Jag gjorde ett uttalande flera dagar innan FN-direktivet
            kom, av innebörd att man i nuläget inte kunde sända tillbaka människor
            till Kosovo med tanke på situationen.
          </note>
          <note>
            När det gäller själva förordningen betyder den att alla som under
            1998 skulle få sina fall preskriberade nu kommer att få det med
            omedelbar verkan. Det betyder i sin tur att de kan lägga in en
            ny ansökan.
          </note>
          <note>
            Praxis har varit att praktiskt taget alla som fått preskription
            har fått permanent uppehållstillstånd såvida inte särskilda skäl
            har talat emot, av typen vandel eller någonting annat.
          </note>
          <note type="speaker">
            Anf. 47 KARIN ISRAELSSON (c) replik:
          </note>
          <note>
            Herr talman! Jag får tacka för det här förtydligandet. Vi är
            många här i riksdagen som har krävt att man skulle vara human
            när det gäller den här gruppen flyktingar, som ju har hamnat i
            ett slags Kafkaliknande tillstånd då de varken får vara här eller
            får åka tillbaka till sitt hemland.
          </note>
          <note>
            Jag tror också att det vi har talat om här i dag, nämligen att
            dessa människor snabbt måste komma in i samhället, är mycket viktigt
            och något som vi måste ta på allvar. När man har suttit så pass
            länge i ett flyktingläger, och under så svåra förhållanden, som
            de här människorna har gjort behövs det särskilda insatser för
            att de snabbt skall integreras i det svenska samhället.
          </note>
          <note type="speaker">
            Anf. 48 ROSE-MARIE FREBRAN (kd) replik:
          </note>
          <note>
            Herr talman! Jag uppskattar mycket en del av det klarspråk som
            statsrådet Schori står för. Min bestämda uppfattning är dock att
            det inte bara är moderater ute i landet som ibland uppträder tvivelaktigt.
            Jag tycker att statsrådet Schori har anledning att också vända
            sig till sina egna med uppmaningen att tala klarspråk mot fördomar
            och intolerans.
          </note>
          <note>
            Ett exempel är det här med bördefördelningen.
          </note>
          <note>
            Det är inte precis så att utskottsmajoriteten på något tungt
            sätt lyfter fram att det är de fattiga länderna som får bära de
            största bördorna när det gäller att ta emot flyktingar. Man framhåller
            i stället ständigt att Sverige tar så oerhört stor del av detta
            och jämför då bara med länder i västvärlden. Jag skulle alltså
            uppskatta mer av detta klarspråk även från andra socialdemokrater
            än statsrådet.
          </note>
          <note type="speaker">
            Anf. 49 Statsrådet PIERRE SCHORI (s):
          </note>
          <note>
            Herr talman! Låt mig först svara på Sigge Godins fråga om Amsterdamfördraget.
          </note>
          <note type="speaker">
            Anf. 50 TREDJE VICE TALMANNEN:
          </note>
          <note>
            Nu gäller replikrätten enbart Rose-Marie Frebran.
          </note>
          <note type="speaker">
            Anf. 51 Statsrådet PIERRE SCHORI (s):
          </note>
          <note>
            Herr talman! Okej. Jag är ledsen för det.
          </note>
          <note>
            Vad vi har gjort från regeringens sida är att producera en liten
            lättfattlig skrift som heter PS om flyktingoch invandringspolitiken
            och som sprids i mycket stora upplagor. Där understryks mycket
            starkt de globala perspektiven och var de verkliga problemen finns.
            Det är något man aldrig får glömma, och det upprepar jag naturligtvis
            också i alla mina tal och artiklar. Det är en nödvändig utgångspunkt,
            och det finns för övrigt också med i regeringens skrivelse till
            riksdagen. Det är alltså inte något sätt göra sig stor i förhållande
            till andra västeuropeiska länder, som må ha en något snävare politik
            än vad vi har.
          </note>
          <note>
            I anslutning till detta arbetar vi för övrigt inom EU
          </note>
          <note>
            just för att få den här vida svenska tolkningen av flyktingpolitiken.
            När det gäller Amsterdamfördraget har vi åstadkommit att minimiregler
            skall harmoniseras, dvs. att inte alla blir tvungna att föra en
            lika snål politik som den snålaste. Det är vår politik som gäller,
            och den försöker vi driva och påverka andra till. Inte minst har
            det varit framgångsrikt när det gällt hur vi skall hantera de
            kurdiska flyktingarna från Irak.
          </note>
          <note type="speaker">
            Anf. 52 STEN TOLGFORS (m):
          </note>
          <note>
            Herr talman! Rättssäkerheten hotas och familjer riskerar att
            splittras när svensk domstol och Invandrarverket gör skilda bedömningar
            av samma adoptionsärende.
          </note>
          <note>
            Domstol kan i dag godkänna en vuxenadoption därför att det finns
            särskild anledning till adoptionen, mot bakgrund av att förhållandet
            väsentligen är detsamma som det som föreligger mellan föräldrar
            och barn. Trots detta kan Invandrarverket senare avslå ansökan
            om uppehållstillstånd med motiveringen att anknytningen till Sverige
            inte är tillräcklig. Den skiljaktiga bedömningen görs trots att
            den berörda domstolen vanligen inhämtar ett yttrande från Invandrarverket
            när den hanterar vuxenadoptionsärenden.
          </note>
          <note>
            Både domstolen och Invandrarverket är verktyg för den svenska
            staten. Trots detta kan de alltså komma till rakt skilda slutsatser.
          </note>
          <note>
            När ett utländskt barn adopteras får det alltid -
          </note>
          <note>
            förutsatt att gällande regler följs i samband med adoptionen
            - uppehållstillstånd i Sverige och efter en kort tid också svenskt
            medborgarskap. De barn som är under tolv år vid adoptionen blir
            automatiskt svenska medborgare redan vid adoptionen.
          </note>
          <note>
            När det gäller adoption av vuxna är regelverket annorlunda. Det
            är restriktivt och delvis inkonsekvent.
          </note>
          <note>
            Adoption av vuxen får bara medges om det "med hänsyn till det
            personliga förhållandet mellan sökanden och barnet finns särskild
            anledning till adoptionen", enligt 4 kap. 6 § föräldrabalken.
            Normalt bör det vara fråga om ett förhållande av väsentligen samma
            innehåll som det som föreligger mellan föräldrar och barn, enligt
            Invandrarverkets handbok för utlänningsärenden.
          </note>
          <note>
            Adoption av vuxna personer accepteras i dag därför endast i undantagsfall.
          </note>
          <note>
            Även om adoption beviljas innebär det inte att en person som
            fyllt 18 år automatiskt har rätt till uppehållstillstånd. Möjligheten
            till uppehållstillstånd är begränsad och kräver prövning, bl.a.
            vandelsprövning. Dock är det så att endast otvetydigt konstaterad
            misskötsamhet skall beaktas, som det heter.
          </note>
          <note>
            I regel - det är viktigt att stryka under - meddelas därför uppehållstillstånd
            vid vuxenadoptioner. Invandrarverket skriver: "Det kan dock framstå
            som svårförklarligt om en svensk domstol först finner särskild
            anledning föreligga för adoption med hänsyn till det särskilda
            förhållandet mellan adoptanten och den adopterade och SIV därefter
            vägrar UT. I de undantagsfall där vuxenadoption numera beviljas
            torde därför i regel också UT kunna meddelas."
          </note>
          <note>
            I de undantagsfall där vuxenadoption numera beviljas torde därför
            i regel också UT kunna meddelas, säger alltså Invandrarverket.
            Så sker nu inte alltid, och det är kärnan i de problem som i dag
            drabbar enskilda människor vid prövning av vuxenadoptionsärenden.
            Därmed uppstår också det svårförklarliga glapp som Invandrarverket
            självt skriver om.
          </note>
          <note>
            Resultatet blir alltså följande: Först bedömer en svensk myndighet,
            nämligen domstol, att det "finns särskild anledning till adoptionen",
            och den godkänns därför. Sedan kommer nästa svenska myndighet,
            den här gången Invandrarverket, fram till att den åberopade anknytningen
            till Sverige inte utgör tillräcklig grund och avslår begäran om
            uppehållstillstånd. Som sagt, både domstolen och Invandrarverket
            är verktyg för den svenska staten, bedömningen bör därför ske
            samlat.
          </note>
          <note>
            Herr talman! I ett fall jag känner till har en Örebroflicka,
            trots att hon är adopterad av en svensk familj, fått avslag på
            sin ansökan om uppehållstillstånd och hotas därför av avvisning.
            Familjen hade innan adoptionen haft vårdnaden om flickan i mer
            än tio år. Hon talar flytande svenska, har svenska vänner och
            bor sedan fem år permanent i Sverige. Tidigare har hon tillsammans
            med familjen, som är missionärer, vistats omväxlande i Sverige
            och i ursprungslandet.
          </note>
          <note>
            Fallet är speciellt, därför att i elva år har familjen levt i
            övertygelsen att flickan redan som liten adopterades. Det har
            sedermera visat sig att den biologiska mamman enligt svensk lagtolkning
            endast lämnade över vårdnaden. Den juridiska hantering som gjordes
            i flickans hemland var inte tillräcklig för att också svenska
            myndigheter skulle godkänna henne som adopterad.
          </note>
          <note>
            Familjen genomförde väl i Sverige vad som i deras ögon var en
            andra adoption av flickan. Hon hade nu hunnit bli några och tjugo
            år gammal. Adoptionen är godkänd av domstol i Sverige, i det här
            fallet tingsrätten i Örebro, men flickan nekas ändå uppehållstillstånd.
          </note>
          <note>
            Jag har oerhört svårt att se vad någon skulle vinna på att den
            här flickan avvisades. Däremot är det mycket lätt att se vad familjen
            skulle förlora om hon förpassades ur landet. Hon ses ju av dem
            som en dotter i familjen, precis som de andra barnen. Som jag
            ser det har familjens rättssäkerhet hotats och humanitära aspekter
            kommit i kläm. Hanteringen i detta och liknande fall måste ändras
            för att undvika att fler hamnar i samma situation.
          </note>
          <note>
            Grundproblemet är alltså att flickan numera betraktas som vuxenadopterad.
            En domstol har godkänt vuxenadoptionen och ansett att det finns
            särskild anledning, rimligen med den utgångspunkten att man menar
            att förhållandet mellan flickan och de svenska adoptivföräldrarna
            är av väsentligen samma innehåll som det som föreligger mellan
            föräldrar och barn.
          </note>
          <note>
            Men Invandrarverket har ändå funnit att den åberopade anknytningen
            till Sverige inte är tillräcklig och avslår därför ansökan om
            uppehållstillstånd.
          </note>
          <note>
            Två svenska myndigheter, två skilda besked. Resultat: En familj
            som splittras.
          </note>
          <note>
            Herr talman! Gör domstol bedömningen att det finns särskild anledning
            till adoptionen med utgångspunkten att relationen mellan den adopterade
            och de svenska föräldrarna är av väsentligen samma innehåll som
            mellan föräldrar och barn bör detta i sig vara tillräcklig grund
            för att Invandrarverket skall bevilja uppehållstillstånd. Det
            skrev jag i den motion som behandlas i dagens betänkande. Den
            heter Sf602.
          </note>
          <note>
            Till min stora glädje säger ett enhälligt socialförsäkringsutskott
            följande: "Det kan också framstå som svårförklarligt om en domstol
            först finner särskild anledning föreligga för adoption med hänsyn
            till det personliga förhållandet mellan adoptanten och den adopterade
            och att Invandrarverket därefter vägrar uppehållstillstånd."
          </note>
          <note>
            Jag delar helt utskottets uppfattning. Låt mig i det här sammanhanget
            rikta ett varmt tack till utskottets ledamöter för behandlingen
            av frågan som min motion aktualiserar. Det är mycket glädjande,
            tycker jag, att det går att finna enighet i ett utskott i en sådan
            här humanitär fråga utan inverkan av att det är valår. Det är
            ett styrkebesked, tycker jag.
          </note>
          <note>
            I en tid då alla är överens om att familjesplittring är ett svårt
            problem i Sverige tycker jag att det ter sig än underligare att
            staten skulle ha haft intresse av att splittra några få, dock
            mycket starkt berörda familjer.
          </note>
          <note>
            Flickan jag talade om har sedan en tid inhibition, kanske på
            grund av utskottets pågående arbete. Familjen måste dock inkomma
            med nya omständigheter för att flickan skall få stanna. De frågar
            sig liksom jag:
          </note>
          <note>
            Vad mer kan anföras än att flickan är adopterad och är en del
            av familjen, ett barn som andra barn i familjen? Rimligen och
            förhoppningsvis är utskottets enhälliga ställningstagande en tillräcklig
            sådan ny omständighet.
          </note>
          <note>
            Riksdagen kommer i dag att på förslag av ett enigt utskott ge
            regeringen till känna att regeringen bör utreda om det vid vuxenadoption
            av utlänning bör ske en samlad bedömning av samtliga omständigheter,
            innefattande såväl frågan om uppehållstillstånd som adoptionsfrågan.
            Regeringen bör återkomma till riksdagen med redovisning av eventuella
            förslag i berört hänseende. Utskottet anser också att regeringen
            bör överväga om en ovillkorlig kommunikation bör ske mellan domstol
            och invandrarverk i den här typen av fall.
          </note>
          <note>
            Förmodligen är en lagändring nödvändig. Men problemet kan eventuellt
            också påverkas av förordningar utfärdade av regeringen. Riksdagen
            uppmärksammar i dag regeringen på båda eventualiteterna.
          </note>
          <note>
            Det är för mig mycket glädjande att riksdagen nu begär att regeringen
            skall se över en situation som humanitärt gett oacceptabla effekter
            för minst en enskild familj. Jag fick en gång frågan hur många
            familjer detta drabbade. Är det så många att det motiverar en
            lagändring? Svaret är: Fråga familjen! Vi kan inte ha lagar som
            slår sönder svenska familjer av administrativa eller byråkratiska
            skäl.
          </note>
          <note>
            Jag vill sluta med att återigen säga att jag tycker att det är
            mycket glädjande att ett utskott i enighet kan be regeringen se
            över en situation där juridiken uppenbarligen inte har fungerat
            som vi har avsett från riksdagens sida.
          </note>
          <note type="speaker">
            Anf. 53 Statsrådet PIERRE SCHORI (s):
          </note>
          <note>
            Herr talman! Regelverket kring vuxenadoptioner har tillkommit
            främst för att undvika skenadoptioner i syfte att erhålla uppehållstillstånd.
            Men självfallet kan också den här typen av Kafkaliknande situationer
            uppstå. Som regeringsledamot vill jag tacka för utskottets initiativ.
            Jag avser att återkomma till riksdagen i frågan.
          </note>
          <note>
            Som medborgare vill jag uttrycka min uppskattning av Sten Tolgfors
            insatser och engagemang.
          </note>
          <note type="speaker">
            Anf. 54 STEN TOLGFORS (m) replik:
          </note>
          <note>
            Herr talman! Jag gläds över statsrådets ord. Han använder t.o.m.
            samma begrepp, Kafkaliknande situation, som jag själv har gjort
            för att beskriva situationen.
          </note>
          <note>
            Om vi har en lagstiftning som innebär att det tar närmare två
            år för en riksdagsledamot att med hjälp av utredningstjänst och
            alla de kontakter man har som kan de här frågorna förstå varför
            det går som det går, varför i det här fallet en flicka i Örebro
            får avslag på sin ansökan, begriper man hur frustrerande det måste
            vara för en enskild familj att tränga igenom regelverket och hur
            det måste kännas att riskera att förlora sitt barn utan att ens
            förstå varför. Det gläder mig mycket att statsrådet har den här
            synen på frågan, precis som utskottet. Jag hoppas att vi kan se
            fram emot en förbättring inom en snar framtid.
          </note>
          <note type="speaker">
            Anf. 55 STEN ANDERSSON (m):
          </note>
          <note>
            Herr talman! Jag noterar att statsrådet Schori, som har ansvar
            för de här frågorna, nu lämnar salen. Det innebär att han lämnar
            salen tillsammans med den lilla del av svenska folket som hyllar
            den asylpolitik som
          </note>
          <note>
            Sverige tyvärr sedan alltför länge har bedrivit.
          </note>
          <note>
            Asylpolitiken är, om man skall tro på alla attitydmätningar,
            oförankrad hos en stor majoritet av svenska folket. Alla som vill
            se noterar de enorma problem som vi har i dag. Det här handlar
            inte om att människor är svarta, vita eller bruna. Det handlar
            om att vi, till skillnad från alla andra länder i Europa, har
            haft en flyktingpolitik som vi antalsmässigt inte kan hantera.
          </note>
          <note>
            Den som i dag säger att den svenska asyl- och flyktingpolitiken
            har fungerat bra kan åka på studiebesök till Stockholm, Göteborg
            och Malmö och se att det påståendet inte är sant.
          </note>
          <note>
            Jag har i dag följt debatten från mitt rum och noterat en del
            olika, t.o.m. litet egendomliga, ställningstaganden. Ulla Hoffmann,
            Vänsterpartiet, med visst instämmande från kd, refererar till
            att Sverige faktiskt inte har tagit emot så många flyktingar som
            andra länder har gjort. Hon refererar då till länder i andra världsdelar.
            Min lilla fråga är: Anser Vänsterpartiet och kd att vi skall ta
            emot de flyktingströmmar som i dag finns i en del andra världsdelar?
          </note>
          <note>
            Jag tycker att man skall ge ett ärligt svar. Jag har fortfarande
            en del kolleger på byggarbetsplatser och varv - eller kamrater,
            som man säger på Vänsterpartiets gamla språk - som röstar på Vänsterpartiet
            i dag.
          </note>
          <note>
            De prioriterar inte den politiken. Men okej, det är upp till
            varje parti att föra fram åsikter, skapa opinion och tilltro till
            politiken.
          </note>
          <note>
            Statsrådet gjorde i dag, för en gångs skull, en korrekt bedömning.
            Han kritiserade Jean-Marie Le Pen och den politik han bedriver
            i Frankrike. Jag hoppas att den för evigt förblir främmande för
            den svenska asyl- och flyktingpolitiken.
          </note>
          <note>
            Det är förvånansvärt att statsrådet så konsekvent kritiserar
            nazism och rasism. Det är bra. Däremot framför han aldrig ett
            uns av kritik mot kommunism.
          </note>
          <note>
            Jag kan förstå det. Statsrådet Schori betraktar Fidel
          </note>
          <note>
            Castro som en renässansfurste. Jag tror inte att han riktigt
            har insett vad renässansfurste innebär. Men han har sagt så. Det
            är ett tvivelaktigt ställningstagande.
          </note>
          <note>
            Ragnhild Pohanka har berättat hur hon på 60-talet besökte ett
            företag i Västerås där det bara var finska arbetare som slet vid
            bandet. Jag vill mena att det är ett skamligt påstående gentemot
            alla de svenska arbetare som stod vid samma band och som enligt
            Ragnhild Pohanka inte hade samma sisu och uthållighet.
          </note>
          <note>
            Att det fanns finnar, jugoslaver, italienare, turkar och greker
            i Sverige på 60-talet berodde på att det inte fanns nog med arbetskraft
            i Sverige. Men att direkt utpeka svenska arbetare som mer lata
            än andra är väl litet väl häftigt.
          </note>
          <note>
            Pohanka påstår också att en inskränkning av flyktingpolitiken
            skulle öka rasismen i Sverige. Det finns andra länder som ligger
            nära Sverige. Finland är ett exempel. Består Finland, med en betydligt
            snävare flyktingpolitik än den svenska, av en stor del nazister
            eller rasister? Givetvis är så inte fallet. Men det passar sig
            att i Sveriges riksdag kasta ut sig sådana uselt underbyggda omdömen.
          </note>
          <note>
            Herr talman! Min motion Sf601 - som är huvudskälet till mitt
            agerande i dag - baseras på att jag i fjol sommar begärde att
            Riksdagens revisorer skulle tala om de totala kostnaderna för
            den svenska flyktingpolitiken. Någon månad senare tackade revisorerna
            för min begäran men jag fick ett nej. De ville inte. Av det skälet
            väckte jag en motion under allmänna motionstiden i september i
            fjol och ställde samma fråga till utskottet. Utskottets ställningstagande
            var inte helt oväntat. Jag kan förstå varför.
          </note>
          <note>
            I dag har man i Sverige svårt att skilja på begreppen invandrarpolitik
            och flyktingpolitik. I Sverige finns ingen invandrarpolitik sedan
            1968, då en enig riksdag beslutade att det inte skulle finnas
            någon arbetskraftsinvandring utöver den som förekom mellan de
            nordiska länderna. Det var ett enigt beslut.
          </note>
          <note>
            Inget parti i dag - rätta mig om jag har fel på den punkten -
            har sagt att man skall lätta på beslutet från
          </note>
          <note>
            1968. Ibland får jag den uppfattningen när jag lyssnar på debatten
            i den kammaren.
          </note>
          <note>
            Min motion grundas på att jag och andra utanför huset som lyssnar
            på debatten och läser om vad som förtäljs ibland får en uppfattning
            att denna politik är ytterst lönsam för svenska folket. För några
            år sedan berättade Ingvar Carlsson och Bengt Westerberg om de
            stora ekonomiska vinster som Sverige gjort baserad på denna politik.
          </note>
          <note>
            Herr talman! Om det är så, varför inte visa de siffror som är
            så enormt positiva? Det hade varit ett bra exempel på en lyckad
            politik att använda i debatten om det hade gått att dokumentera
            att den svenska asyl- och flyktingpolitiken under de senaste 15-20
          </note>
          <note>
            åren har varit en ekonomisk framgång. Men vi får inte se några
            sådana besked. Jag kan ytterst väl förstå varför.
          </note>
          <note>
            Jag skall ge ett exempel, som jag förstår strör litet salt i
            såren. Vi hade en invandrarpolitik som slutade
          </note>
          <note>
            1968. En enig riksdag beslutade att den skulle stoppas. Man påstod
            att den politiken var framgångsrik ur ekonomisk synpunkt. Men
            man glömde oftast att berätta att de som kom hit inte hade jobb
            i sina egna länder. De kom inte hit för våra blå ögons skull.
            De kom hit för att det inte fanns jobb i deras egna länder.
          </note>
          <note>
            De kunde tjäna sin utkomst här och få litet trygghet.
          </note>
          <note>
            Procentuellt fler kvinnor från Grekland, Jugoslavien och Italien
            som kom hit på 60-talet är förtidspensionerade jämfört med svenska
            kvinnor. Nu kan jag tänka mig att en hel del står här och säger
            "att nu har Sten Andersson gått över gränsen, han står och fabulerar".
            Dessa siffror har jag hämtat - de är ingen egen uppfinning - från
            en bok skriven 1994 av Mauricio Rojas. Han är en känd invandrardebattör.
            Han visar denna statistik i boken. Det är fritt fram för alla
            att kritisera mig för att jag framför budskapet, men det är inte
            jag som har skapat det. Om någon ifrågasätter den statistik jag
            refererar till, kritisera då den person som har skrivit boken.
            Boken finns att låna på riksdagens bibliotek - efter det att jag
            har läst den, jag har den kvar en vecka till.
          </note>
          <note>
            Herr talman! Det är beklämmande att man från riksdagens sida,
            från den folkvalda institutionen, unisont har sagt att den bedrivna
            politiken har varit ytterst framgångsrik. Då har man poängterat
            att den även har varit ekonomiskt framgångsrik. Varför kan man
            då inte presentera dessa siffror offentligt? Där finns många frågor
            som folk utanför riksdagen med all rätt ställer när en så enkel
            begäran inte bifalles. Jag tror att jag förstår varför den inte
            bifalles.
          </note>
          <note type="speaker">
            Anf. 56 ULLA HOFFMANN (v) replik:
          </note>
          <note>
            Herr talman! Sten Andersson har på sin kammare ägnat sig åt att
            recensera alla våra olika inlägg. Låt mig då bara säga att Sten
            Anderssons kollega Gustaf von Essen talade om - men det kanske
            var medan
          </note>
          <note>
            Sten Andersson var på väg till kammaren - att alla partier i
            riksdagen är för en reglerad invandring, och det gäller alla partier,
            inte enbart moderaterna eller socialdemokraterna.
          </note>
          <note>
            Vad jag tog upp var diskussionen om måttet på vad humanitet och
            generositet är. Utskottet använder sig av ett kvantitativt mått
            medan jag från Vänsterpartiet anser att man måste tillämpa ett
            kvalitativt mått i förhållande till de flyktingkonventioner som
            vi har skrivit under. I morgon kommer Sten Andersson att kunna
            läsa mitt inlägg i snabbprotokollet.
          </note>
          <note>
            När det gäller kvinnor från Grekland och Jugoslavien som i större
            utsträckning är förtidspensionerade än sina svenska kolleger är
            detta alldeles korrekt.
          </note>
          <note>
            Det är på det viset. Men man måste också försöka att förstå varför.
            Dessa kvinnor kom hit för att arbeta. De var beroende av att ha
            flera jobb för sin försörjning.
          </note>
          <note>
            De hade en dålig arbetsmiljö och fick monotona och förslitande
            arbetsuppgifter. Kanske hade de tänkt sig att en gång åka tillbaka
            till sina hemländer, men så föddes barnen och de blev kvar i Sverige.
            På grund av att de haft monotona och förslitande arbetsuppgifter
            och av att de haft en arbetsmiljö som många gånger har varit undermålig
            har de också i större utsträckning förtidspensionerats jämfört
            med svenska kvinnor.
          </note>
          <note type="speaker">
            Anf. 57 STEN ANDERSSON (m) replik:
          </note>
          <note>
            Herr talman! Det sista först: Jag tror att det är många svenska
            kvinnor som har haft exakt samma arbetsuppgifter - annars hade
            inte Sverige fungerat -
          </note>
          <note>
            utan att det har blivit så hög förtidspensionsfrekvens.
          </note>
          <note>
            Men det är bra att Ulla Hoffmann erkänner att det är så. Det
            var det som jag ville ha fram i med min uppmaning: Ta fram alla
            kostnader, intäkter och även förluster och visa en bild över vad
            detta har kostat för oss!
          </note>
          <note>
            Jag förstår inte att man, som man har gjort ibland, kan tala
            om flyktingar som en ekonomisk succé. En flykting som kommer till
            Sverige går inte att mäta i pengar, men det har faktiskt ni som
            försvarar politiken gjort. Jag har begärt ett konkret besked om
            hur mycket detta kostar. Är det vinst eller förlust? Ni har inte
            velat svara på frågan. Och som jag sade i mitt anförande: Jag
            förstår mycket väl varför.
          </note>
          <note>
            Till sist: Anser Ulla Hoffmann att Sverige skall ta emot en ännu
            större andel än vad vi gör i dag av de flyktingar som tyvärr finns
            i dag i alltför stor omfattning i Afrika?
          </note>
          <note type="speaker">
            Anf. 58 ULLA HOFFMANN (v) replik:
          </note>
          <note>
            Herr talman! Inte på något enda sätt skulle jag vilja att Sten
            Andersson tar mitt svar när det gäller invandrade kvinnor från
            Grekland och Jugoslavien och deras förtidspensioneringsfrekvens
            som en intäkt för de höga kostnader som Sten Andersson påstår
            finns för invandrare och flyktingar i Sverige. Jag tror att det
            skulle vara till gagn för Sten Andersson och den här diskussionen
            om han försökte att sätta sig in i den forskning som har bedrivits
            kring invandrade kvinnors situation i Sverige - t.ex. när det
            gäller de som kom under arbetskraftsinvandringen på 60- och
          </note>
          <note>
            70-talen - beträffande bl.a. arbetsredskapens utformning. Det
            finns utmärkt sådan forskning av Wuokko
          </note>
          <note>
            Knocke m.fl. forskare från Arbetslivsinstitutet att tillgå. Det
            är bara att ta till sig. Dessutom bedrivs det sådan forskning
            på EU-nivå.
          </note>
          <note>
            Det enda som jag anser är att Sverige skall uppfylla de internationella
            konventioner som vi har skrivit under. Det är mitt svar på Sten
            Anderssons fråga.
          </note>
          <note type="speaker">
            Anf. 59 STEN ANDERSSON (m) replik:
          </note>
          <note>
            Herr talman! När det gäller arbetsredskap och svensk arbetsmiljö
            vet jag hur det fungerar. Jag har nämligen varit biträdande huvudskyddsombud
            på
          </note>
          <note>
            Kockums varv i sju år, och jag har sett hur den svenska arbetsmiljön
            har utvecklats. Den var internationellt sett mycket bra under
            60-talet. Men ändå kvarstår frågan: Om nu arbetsmiljön då var
            mindre bra jämfört med i dag, varför drabbade det i så stor omfattning
            bara en viss kategori kvinnor? Varför drabbades inte deras svenska
            systrar av samma effekter?
          </note>
          <note>
            Ulla Hoffmann vill bara att Sverige skall uppfylla de konventioner
            som vi har skrivit under. Det tycker jag att vi skall göra. Dessvärre
            verkar det inte som att några andra länder i Europa - jag tror
            inte att några partikolleger i dessa länder stöder Ulla Hoffmanns
            uppfattning - driver den frågan att de skall närma sig den politik
            som vi i dag för i Sverige. Då undrar jag:
          </note>
          <note>
            Är vi unika? Eller för att travestera reklamen på betal-
          </note>
          <note>
            TV-kanalerna: Vi kan det ingen annan kan.
          </note>
          <note type="speaker">
            Anf. 60 GUSTAF VON ESSEN (m) replik:
          </note>
          <note>
            Herr talman! Det gäller kostnaderna för invandringen. Invandrarpolitiska
            kommittén fick ju i sina direktiv i uppdrag just att belysa kostnaderna
            för invandring när den tillsattes. Vi lade då ut ett uppdrag på
            universitetet i Växjö som skulle göra sådana beräkningar. Den
            forskning och de beräkningar som gjordes där resulterade så småningom
            i en ESO-
          </note>
          <note>
            rapport som jag har med mig här: Invandring, sysselsättning och
            ekonomiska effekter, Ds 1995:68. Denna rapport kom sedan att ligga
            som bilaga till Invandrarpolitiska kommitténs betänkande.
          </note>
          <note>
            I rapporten kan man se vad kostnaderna för invandringen uppgår
            till. Jag vill ge Sten Andersson upplysningen att 1994 var kostnaderna
            för invandringen för den offentliga sektorn 17 miljarder kronor.
          </note>
          <note>
            1991 var kostnaderna 10 miljarder kronor. Det var alltså en kraftig
            ökning under dessa år. Det är möjligt
          </note>
          <note>
            - och kanske troligt - att denna trend har fortsatt, men det
            finns också tecken på att kurvan har böjts av en aning genom att
            det inte har kommit så många under de senaste åren.
          </note>
          <note>
            Dessa siffror har jag låtit kontrolleras av riksdagens utredningstjänst.
            Där har man kommit fram till att det inte finns någonting som
            motsäger beräkningarna och kalkylerna. Kostnaderna ligger där
            omkring.
          </note>
          <note>
            Det handlar om mycket stora pengar. Som jag sade i mitt huvudanförande
            är det många kommuner som har problem med att avväga kostnaderna
            för socialbidrag gentemot andra angelägna uppgifter. Det är ingenting
            som vi kan ta lättvindigt på. Men de siffror på 60-80 miljarder
            kronor som far runt i debatten menar jag är en vandringssägen.
          </note>
          <note type="speaker">
            Anf. 61 STEN ANDERSSON (m) replik:
          </note>
          <note>
            Herr talman! Det tillhör inte min favoritsysselsättning att polemisera
            med min mycket gode vän
          </note>
          <note>
            Gustaf von Essen.
          </note>
          <note>
            Också jag har tagit del av den beräkning som har gjorts av universitet
            i Växjö. Hade det bara varit jag som hade ifrågasatt den kunde
            man väl strunta i det, men det finns faktiskt människor med betydligt
            högre utbildning - och de är ganska många, det kan jag tala om
            för Gustaf von Essen - som ifrågasätter dessa siffror.
          </note>
          <note>
            Gustaf von Essen säger att det inte har kommit så många under
            de senaste åren. Det har väl inte heller någon påstått. Men det
            är de tio årens politik som har medfört - och det säger jag utan
            att ljuga - att hundratusentals människor har kommit hit som flyktingar
            utan att ha egen försörjning. Och det kostar pengar.
          </note>
          <note>
            Det har inte ett dugg med kostnaderna för 1993, 1944
          </note>
          <note>
            och 1995 att göra.
          </note>
          <note>
            Herr talman! Till sist: Om vi har en debatt om flyktingar skall
            man inte säga att politiken har varit bra genom att den har varit
            ekonomiskt värdefull för oss. Om en flykting uppfyller de krav
            som vi ställer för flyktingskap, då skall han eller hon erhålla
            asyl i
          </note>
          <note>
            Sverige. Då skall man inte räkna det i pengar, men det gör man
            tyvärr i dag. Därför har det skapats en stor och berättigad misstänksamhet
            utanför detta hus.
          </note>
          <note type="speaker">
            Anf. 62 GUSTAF VON ESSEN (m) replik:
          </note>
          <note>
            Herr talman! Det här med kostnader är ju väldigt komplicerat.
            För att bara göra en mycket enkel schematisering kan man säga
            att det fanns ett, om vi nu skall tala i ekonomiska termer, s.k.
            nettotillskott fram till kanske 1980. Därefter har det varit en
            nettobelastning om man ser det i rent ekonomiska termer.
          </note>
          <note>
            Men vad är det egentligen nu som gör att kostnaderna för invandringen
            är höga? Jag tror inte att det beror så mycket på invandringen
            som sådan och på invandrarna själva, utan det beror på att vi
            inte har en bra ekonomisk politik som verkligen befrämjar tillväxt
            och sysselsättning. Det är nämligen därigenom vi kan minska kostnaderna
            för invandring, öka människornas försörjningsförmåga och över
            huvud taget minska kostnaderna för transfereringar.
          </note>
          <note>
            Det är en sådan politik som vi kräver från moderat håll. På så
            sätt kan vi också göra invandrarna en långt större tjänst för
            framtiden än vad den nuvarande socialdemokratiska regeringen kan
            göra, som i första hand driver en ekonomisk politik som inte befrämjar
            sysselsättning och tillväxt.
          </note>
          <note type="speaker">
            Anf. 63 STEN ANDERSSON (m) replik:
          </note>
          <note>
            Herr talman! I dag används i Sverige uttrycket
          </note>
          <note>
            "gilla läget". Jag tycker i och för sig att det är ett uselt
            uttryck som används i stället för att säga att man accepterar
            situationen. Vi har den situation som vi har i dag i Sverige avseende
            den här politiken. Alla krafter måste unisont göra sitt bästa
            för att detta skall börja fungera.
          </note>
          <note>
            Gustaf von Essen säger berättigat att en annan politik skulle
            kunna skapa fler jobb i Sverige. Det är jag helt övertygad om,
            och jag delar i alla delar hans uppfattning. Men jag tror inte
            att vi skulle kunna vända situationen på en dag. Man har samma
            typ av politik i en del andra länder i Europa, som i och för sig
            har ett lägre antal arbetslösa procentuellt sett än vad vi har
            i Sverige. Men det handlar inte om några stora förändringar. Detta
            är en lång process. Jag välkomnar en ny ekonomisk politik och
            mindre reglering på arbetsmarknaden, så att ett större antal människor
            får en chans att arbeta. Men man skall inte inbilla folk att om
            den ena eller den andra politiken kommer att få gehör om sex månader,
            så kommer allt att förändras omedelbart. Det är faktiskt inte
            sant.
          </note>
          <note>
            Till sist i den här debatten, herr talman, tycker jag att det
            är fegt - det är ett starkt ord att använda i Sveriges riksdag
            - att säga att den svenska flyktingpolitiken även ekonomiskt sett
            har varit framgångsrik, alltså en tillgång för svenska folket.
            Jag tycker att det är fel att använda termen ekonomisk tillgång
            i en flyktingdebatt när det handlar om människor som kanske har
            flytt från hus och hem, men det gör man.
          </note>
          <note>
            Gå då upp och bevisa vad ni grundar detta på! Det har ni inte
            gjort i dag, och jag förstår varför.
          </note>
          <note type="speaker">
            Anf. 64 ROSE-MARIE FREBRAN (kd) replik:
          </note>
          <note>
            Herr talman! Frågan om för många eller för få flyktingar: Jag
            har inte sagt att Sverige generellt har tagit emot för få flyktingar.
            Jag har uttalat uppskattning av statsrådet Schoris klarspråk här
            i dag när det gäller flyktingskapets bördefördelning i ett globalt
            perspektiv.
          </note>
          <note>
            När vi i vårt land konstaterar hur många flyktingar vi har tagit
            emot är det vanligt att vi jämför oss med resten av västvärlden
            och att vi, som jag upplever det, vill slå oss för bröstet och
            tala om hur oerhört duktiga vi är. Jag menar att det är rimligt
            att göra denna globala jämförelse. Jag vill framhålla, som statsrådet
            också gjorde här i dag, att när det gäller de 20 miljoner flyktingar
            som finns i världen är det de fattiga länderna som tar den största
            bördan. Det är på ett sätt naturligt eftersom de ligger geografiskt
            nära varandra, och vi får försöka göra andra insatser där.
          </note>
          <note>
            När det sedan gäller bördefördelningen inom Europa anser vi kristdemokrater
            att Sverige i EU skall verka för en betydligt jämnare fördelning
            mellan länderna i gemenskapen.
          </note>
          <note type="speaker">
            Anf. 65 STEN ANDERSSON (m) replik:
          </note>
          <note>
            Herr talman! Rose-Marie Frebran säger att vi inte skall slå oss
            för bröstet i Europa i allmänhet och i
          </note>
          <note>
            Sverige i synnerhet därför att vi inte kan jämföra oss med resten
            av världen där det helt klart finns mycket större flyktingströmmar
            än i Europa. Men jag undrar vad Rose-Marie Frebran menar konkret
            med detta.
          </note>
          <note>
            Skall vi ändra vår lagstiftning så att fler ges möjlighet att
            komma hit till Sverige? Är det detta som är Frebrans och kd:s
            budskap.
          </note>
          <note>
            Sverige har jämfört med alla länder i Europa, våra nordiska grannländer
            i synnerhet, tagit emot ett betydligt större antal flyktingar
            per capita och i en del fall även numerärt.
          </note>
          <note>
            Jag skulle vilja fråga Rose-Marie Frebran om hon menar att EU
            skall ta ett större gemensamt ansvar för flyktingpolitiken. Är
            det då kd:s linje att Sverige skall bedriva sin flyktingpolitik
            och att övriga Europa skall fylla upp till vår nivå? Eller skall
            Sverige kunna få ta en mindre andel och andra en berättigat större
            andel?
          </note>
          <note type="speaker">
            Anf. 66 ROSE-MARIE FREBRAN (kd) replik:
          </note>
          <note>
            Herr talman! Vill vi kristdemokrater ändra lagen?
          </note>
          <note>
            Om Sten Andersson på sitt rum hade lyssnat till mitt anförande
            hade han hört att jag sade att vi accepterar en del av de förändringar
            som skedde i utlänningslagen genom beslutet i december 1996. Men
            de två punkter som vi är starkt kritiska till är borttagandet
            av bestämmelsen om sista länken och insnävningen av anhörigbegreppet.
          </note>
          <note>
            När det gäller fördelningen inom EU sade jag tydligt att vi anser
            att Sverige skall arbeta för en jämnare fördelning av flyktingmottagandet
            inom EU-länderna.
          </note>
          <note>
            Med den grupp av flyktingar som finns inom våra länder innebär
            det att Sverige får ta en mindre del och att andra får ta en större
            del av bördan.
          </note>
          <note type="speaker">
            Anf. 67 STEN ANDERSSON (m) replik:
          </note>
          <note>
            Herr talman! Jag skall fatta mig mycket kort. Jag noterade det
            sistnämnda med både glädje och tacksamhet.
          </note>
          <note type="speaker">
            Anf. 68 RAGNHILD POHANKA (mp):
          </note>
          <note>
            Herr talman! Jag blev apostroferad i Maud Björnemalms sista inlägg
            och hade själv ingen rätt till ytterligare replik. Detta har hänt
            ett par gånger tidigare.
          </note>
          <note>
            I ett betänkande accepteras den största delen av texten av alla
            partier, såvida inte propositionen avslås, och det händer ju inte
            så ofta. Just därför att vi instämmer i så stora delar tycker
            jag att vi skulle tas mer på allvar och att man skulle utnyttja
            den kunskap och kompetens som vi i de små partierna representerar.
          </note>
          <note>
            Jag tror att det är beklagligt för Sveriges del att man inte
            tar oss mer på allvar. Vi arbetar hårt och tar reda på saker,
            precis som alla andra. Vi tycker att man inte tar hänsyn till
            våra frågor, detta speciellt när det gäller flyktingpolitiken
            i mitt utskott. Jag tycker att det är allvarligt, och det är en
            stark kritik jag här framför.
          </note>
          <note type="speaker">
            Anf. 69 MAUD BJÖRNEMALM (s) replik:
          </note>
          <note>
            Herr talman! Jag måste säga att jag inte riktigt förstår Ragnhild
            Pohankas inlägg i det här fallet.
          </note>
          <note>
            Vi diskuterar frågorna i utskottet. Där har Ragnhild Pohanka
            precis som alla andra ledamöter rätt att framföra och också framfört
            sina åsikter. Sedan är det en annan sak att man inte alltid får
            igenom de förslag man lägger fram. Men det tillhör det politiska
            spelets regler.
          </note>
          <note>
            Ragnhild Pohanka sitter också med i en hel del utredningar där
            hon också har rätt att framföra och också framfört och argumenterat
            för sina åsikter.
          </note>
          <note>
            Sedan måste de olika åsikter och förslag som kommer fram vägas
            för och emot, och därefter måste man ta ställning. Det är så demokratin
            fungerar.
          </note>
          <note type="speaker">
            Anf. 70 RAGNHILD POHANKA (mp) replik:
          </note>
          <note>
            Herr talman! Jag hoppas att det är så att Maud
          </note>
          <note>
            Björnemalm inte förstår. På förra utskottsmötet om just det här
            betänkandet blev det bara småleenden, och man sade: Men reservera
            er då! Ta upp frågan i talarstolen! Det är inte politik, Maud
            Björnemalm.
          </note>
          <note>
            Det är att trycka ned andra, fortsätta att köra över och driva
            sin egen politik.
          </note>
          <note>
            Jag är upprörd. Jag har sju års erfarenhet av det här, och jag
            tycker att det har blivit allt hårdare om man jämför hur det var
            den här gången med förra gången. Jag är mycket besviken på det
            sätt man arbetar här i riksdagen.
          </note>
          <note type="speaker">
            Anf. 71 MAUD BJÖRNEMALM (s) replik:
          </note>
          <note>
            Herr talman! Som jag sade tidigare får alla lägga fram sina förslag.
            Sedan är förslagen mer eller mindre bra. Det är faktiskt så att
            det är majoritetsbesluten som råder i utskottet precis som i all
            annan politisk verksamhet.
          </note>
          <note type="speaker">
            Anf. 72 RAGNHILD POHANKA (mp) replik:
          </note>
          <note>
            Herr talman! Vi vet att det är majoritetsbeslut. Vi vet att det
            också sker utredningar, och vi reserverar oss. Men jag menar att
            vi också har kloka förslag att komma med som Sverige skulle vinna
            på att man då och då lyssnade på och tog in i texten.
          </note>
          <note type="speaker">
            Anf. 73 ELISA ABASCAL REYES (mp):
          </note>
          <note>
            Herr talman! Jag står här i dag inte så mycket för att jag planerat
            det utan för att jag helt enkelt inte längre kan hålla tyst.
          </note>
          <note>
            Jag har år efter år hört Maud Björnemalms anföranden från talarstolen
            i flyktingpolitiska frågor. År efter år återkommer Björnemalm
            till ett och samma tema i sina anföranden: Det är de föräldrars
            som gömmer sina barn fel att barnen far illa. Björnemalm lägger
            hela skuldbördan för de gömda flyktingbarnens fruktansvärda situation
            på föräldrarna.
          </note>
          <note>
            Jag tycker att dessa ständiga skuldbelägganden och angrepp på
            föräldrar i nöd är skamliga. Maud
          </note>
          <note>
            Björnemalms uttalanden vittnar om att de i övrigt sympatiska
            framställningar hon gör angående solidaritet och humanism inte
            är annat än plattityder.
          </note>
          <note>
            Maud Björnemalms fördömanden av de föräldrar som föredrar att
            gömma sig med sina barn framför att underkasta sig den svenska
            lagstiftningen vittnar om en total oförmåga till inlevelse i en
            flyktings utsatta situation. Fördömandena visar på ett djupt förakt
            för dessa föräldrars bedömningsförmåga.
          </note>
          <note>
            Jag vill säga till Maud Björnemalm: Det är inte bara svenska
            föräldrar som vill det bästa för sina barn.
          </note>
          <note>
            Det är en global företeelse som hör mänskligheten till.
          </note>
          <note>
            Om föräldrarna gömmer sina barn har de sina skäl, antagligen
            rädsla för att barnen skall råka mycket värre ut om de följer
            svenska myndigheters beslut om avvisning.
          </note>
          <note>
            Statsrådet Schori inledde i dag med att nämna
          </note>
          <note>
            Hans Göran Francks goda gärning. Jag hade förmånen att lära känna
            honom litet grand och träffa honom och kan inget annat än instämma
            i statsrådets ord. Många människor har honom att tacka för sitt
            liv och sin frihet.
          </note>
          <note>
            Mot bakgrund av det kan man ställa följande frågor. Vad tror
            Maud Björnemalm att flyktingbarn i
          </note>
          <note>
            Sverige som lever gömda i dag kommer att tacka
          </note>
          <note>
            Maud Björnemalm för? Vad kommer att bli eftermälet angående Maud
            Björnemalms gärnings solidaritet och humanism?
          </note>
          <note type="speaker">
            Anf. 74 MAUD BJÖRNEMALM (s):
          </note>
          <note>
            Herr talman! Flyktingbarn och gömda barn är naturligtvis ett
            mycket allvarligt problem som också har diskuterats många gånger
            här i kammaren, i utskott och i utredningen.
          </note>
          <note>
            Vem är det som har ansvaret för barnen, Elisa
          </note>
          <note>
            Abascal Reyes, om det inte är föräldrarna? Våra myndigheter prövar
            asylansökningarna. Många barnfamiljer får stanna. Men alla har
            inte asylskäl. De får avslag på sin ansökan och skall då lämna
            landet.
          </note>
          <note>
            I stället för att följa fattade beslut går de under jorden. De
            gömmer sig. Det måste man väl ändå säga är det val - om man nu
            kan kalla det för val - som föräldrarna gör. De går under jorden
            med sina barn, kanske med hjälp av andra människor som gömmer
            barnen.
          </note>
          <note>
            Detta är naturligtvis fruktansvärt jobbigt både för föräldrarna
            och för barnen. Barnen far illa. Många far så illa både fysiskt
            och psykiskt att de sedan får stanna i landet, inte för att de
            har asylskäl utan för att de har humanitära skäl. De är sjuka.
          </note>
          <note>
            Det tycker jag inte att man kan lasta svenska myndigheter för.
            Det är föräldrarna som har valt att göra detta och då också utsätta
            sina barn för dessa risker. Många gör det - det skall man inte
            sticka under stol med - därför att de räknar med att de skall
            få stanna i Sverige.
          </note>
          <note>
            Man kan ju inte utfärda något slags allmän amnesti för de barnfamiljer
            som är gömda. De signaler som vi skickar ut skulle då bli: Kom
            hit. Stanna. Göm dig. Utsätt dig själv och dina barn för lidanden.
            Men resultatet blir att du få stanna i Sverige.
          </note>
          <note type="speaker">
            Anf. 75 ELISA ABASCAL REYES (mp):
          </note>
          <note>
            Herr talman! Maud Björnemalms analys av föräldrars bedömningsförmåga
            av vad de gör med sina barn fyller mig med avsky. I Maud Björnemalms
            analys ingår påståenden som innebär att föräldrar kallt beräknande
            utsätter sina barn för lidande för att få stanna i Sverige.
          </note>
          <note>
            Då återstår fortfarande frågan: Varför skulle de i så fall göra
            detta? Jo, därför att de har en annan referensram än Maud Björnemalm
            har i sin trygga miljö.
          </note>
          <note>
            Jag upprepar: Maud Björnemalms uttalanden den här gången vittnar
            också om en fullständigt oförmåga att sätta sig in i den desperata
            situation som en flyktingfamilj kan befinna sig i. Föräldrarna
            tar sitt ansvar därför att de har en annan referensram än vad
            Maud
          </note>
          <note>
            Björnemalm har.
          </note>
          <note>
            De tar sitt ansvar och gömmer sig med sina barn därför att de
            tror att de kan råka ut för någonting mycket värre om de skickas
            tillbaka än de lidanden de råkar ut för här tillsammans med sina
            barn.
          </note>
          <note type="speaker">
            Anf. 76 MAUD BJÖRNEMALM (s):
          </note>
          <note>
            Herr talman! Vi har lagar och regler som vi har fattat beslut
            om här i riksdagen om vilka asylskäl som skall gälla för att människor
            skall få stanna. De följer våra myndigheterna.
          </note>
          <note>
            Om människor skall ha tilltro till lagarna måste man också ha
            tilltro till de myndigheter som fattar beslut. Vi har lagar och
            regler som skall underlätta för människor att leva tillsammans.
          </note>
          <note type="speaker">
            Anf. 77 ELISA ABASCAL REYES (mp):
          </note>
          <note>
            Herr talman! Det går att ha en diskussion om lagar och regler.
            Det har jag gärna. Men nu jag har inte deltagit i den diskussion
            som fördes i dag.
          </note>
          <note>
            Det jag tar upp är den diskussion som Maud Björnemalm själv har
            initierat, nämligen en diskussion om moralfrågan, dvs. ansvarsfrågan
            och skuldfrågan. Det är det som Maud Björnemalm har utvecklat
            år efter år. Det har uppriktigt sagt gjort mig väldigt upprörd.
          </note>
          <note>
            Vi kan diskutera svensk flyktingpolitik, lagstiftning, osv. Men
            jag tycker att det är skamligt av Maud
          </note>
          <note>
            Björnemalm att på det här sättet skuldbelägga föräldrana, lägga
            hela ansvaret på föräldrarna och inte visa någon förståelse. Det
            här är en moralisk diskussion,
          </note>
          <note>
            Maud Björnemalm, ifall termen är bekant. Det handlar om respekt
            för lagar och regler eller respekt för andra värden.
          </note>
          <note>
            Min personliga åsikt är att jag hyser betydligt större respekt
            för dem som har värderingar som solidaritet och humanism och hjälper
            till att gömma t.ex.
          </note>
          <note>
            flyktingbarn än vad jag hyser respekt och sympati för personer
            som Maud Björnemalm som har större lojalitet med att lagarna skall
            följas oavsett vilka konsekvenser det får för barn i utsatta situationer.
          </note>
          <note type="speaker">
            Anf. 78 MAUD BJÖRNEMALM (s):
          </note>
          <note>
            Herr talman! Jag skulle vilja ställa en fråga till
          </note>
          <note>
            Elisa Abascal Reyes. Vems är ansvaret för de gömda barnen och
            deras lidande?
          </note>
          <note type="speaker">
            Anf. 79 ELISA ABASCAL REYES (mp):
          </note>
          <note>
            Herr talman! Det är en mycket intressant fråga.
          </note>
          <note>
            Jag tror att ansvaret för de gömda barnens lidande i huvudsak
            ligger hos dem som utövar förtryck i länder som föräldrarna flyr
            ifrån. Det är de som har ansvaret för barnens lidande, men inte
            föräldrarna.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            7 § Socialavgifter
          </note>
          <note>
            Föredrogs
          </note>
          <note>
            Socialförsäkringsutskottets betänkande
          </note>
          <note>
            1997/98:SfU10
          </note>
          <note>
            Socialavgifter
          </note>
          <note type="speaker">
            Anf. 80 ÅKE SUNDQVIST (m):
          </note>
          <note>
            Herr talman! Det finns för litet företagsamhet i
          </note>
          <note>
            Sverige för att producera det välstånd vi vill ha, för litet
            för att alla som vill skall kunna skaffa sig ett bra jobb och
            en försörjning och för litet för att tillräckligt kunna värna
            trygghet, hälsa, utbildning, kultur och miljö.
          </note>
          <note>
            Det finns inget som säger att det behöver vara så.
          </note>
          <note>
            Tvärtom är jag övertygad om att massor av invånare i vårt land
            är företagsamma personer som väntar på att få släppa loss sin
            skaparkraft, arbetsglädje och kreativitet - kort sagt sin företagsamhet.
            Det är vi själva som skapar de nödvändiga betingelserna för att
            all den uppdämda och hämmade företagsamheten skall blomma ut.
          </note>
          <note>
            Målet är klart: Sverige skall bli ett av världens mest företagsamma
            länder. Den privata sysselsättningen - företagare och medarbetare
            i privat sektor -
          </note>
          <note>
            skall öka med 100 000 per år. Nu startar arbetet med att staka
            ut vägen dit.
          </note>
          <note>
            Detta är den goda utvecklingsspiralen. Även om inte pengar säger
            allt, finns det inget bättre mått på den goda utvecklingen än
            ekonomisk tillväxt.
          </note>
          <note>
            I den dåliga utvecklingsspiralen går det precis tvärtom. Företagen
            är för få och för svaga för att skapa tillväxt och inkomster till
            medborgare och det offentliga. Det offentliga klarar inte längre
            att fullgöra alla sina uppgifter, trots att det tar en allt större
            del av resurserna i anspråk.
          </note>
          <note>
            Under de senaste åren har Sverige i viktiga avseenden befunnit
            sig i den dåliga utvecklingsspiralen.
          </note>
          <note>
            Den ekonomiska tillväxten har varit låg, betydligt lägre än i
            de mest dynamiska ekonomierna i världen, men också lägre än i
            jämförbara länder i Västeuropa.
          </note>
          <note>
            Trots att vår offentliga sektor är en av de största i världen,
            duggar rapporterna tätt om brister i vård, omsorg och utbildning.
            Skatterna har höjts till nivåer där de skadar förutsättningar
            för arbete, sparande och företagande, och därmed minskar också
            underlaget för att ta ut skatt. Arbetslösheten ligger på rekordnivå.
          </note>
          <note>
            Det förs ständiga och intensiva diskussioner om orsakerna till
            den dåliga spiralen, liksom det diskuteras hur höga skatterna
            kan vara och hur fördelningen mellan offentligt och privat skall
            se ut. Men om en sak råder det enighet, oavsett hur man vill att
            välståndet skall fördelas, nämligen att välstånd nu måste skapas.
            Det finns för få arbetsgivare och för få jobb.
          </note>
          <note>
            Den dåliga spiralen kan bara brytas genom att vi startar den
            goda utvecklingsspiralen. Det startar med företagsamhet.
          </note>
          <note>
            I årets budgetproposition har regeringen tydligen glömt sin utfästelse
            och föreslår ingen sänkning av arbetsgivaravgiften med anledning
            av den höjda sjuklönen till 80 % från den 1 januari 1998.
          </note>
          <note>
            Regeringen har således inte tagit med någon som helst kompensation
            till företagen för den ökade sjuklönekostnaden. Detta är ytterligare
            ett exempel på hur den politiska majoriteten inte lever upp till
            sitt tal om gynnsammare villkor för företagen.
          </note>
          <note>
            Syftet bakom merparten av dagens arbetsgivaravgifter är att finansiera
            löntagarnas pensioner och socialförsäkringsförmåner. I verkligheten
            är det skatter/avgifter som arbetsgivaren betalar för löntagarnas
            räkning. De olika avgifterna är emellertid dåligt relaterade till
            utgående förmåner, vilket gör att skattekaraktären blir mycket
            stor. Uppgiften måste vara att så långt möjligt är relatera socialförsäkringsavgifterna
            till utgående förmåner. Det får inte finnas minsta tvivel om att
            avgifterna för socialförsäkringarna är överfinansierade. Skulle
            så vara fallet skall den rena skatten på arbete reduceras. Det
            bör också göras mer synligt genom att löntagarna får det faktiska
            betalningsansvaret. Arbetsgivaren kan fortsättningsvis, liksom
            vad beträffar preliminär inkomstskatt, ansvara för att beloppen
            inbetalas. Detta innebär att löntagarna får större insikt i skatters
            och avgifters storlek.
          </note>
          <note>
            Herr talman! Arbetsmarknaden präglas av samma prisbildseffekter
            som gäller för övriga marknader. Om kostnader för arbetskraft
            genom hög beskattning av arbete blir högre, minskar efterfrågan
            och färre blir anställda. Investeringar i Sverige har en stark
            inriktning mot att ersätta mänsklig arbetskraft med maskiner.
          </note>
          <note>
            Personaloptionen är således en del av ett företags personalpolitik
            och syftar till att stärka banden och lojaliteten mellan medarbetarna
            och företaget. Som framgår av beskrivningen av personaloptionens
            kännetecken skiljer den sig från vanliga aktieoptioner.
          </note>
          <note>
            Förmånsvärdet beskattas oberoende av om personaloptionen har
            utnyttjats eller inte. All värdeökning fram till tidpunkten då
            optionen kan utnyttjas beskattas som inkomst av tjänst, och sociala
            avgifter utgår på förmånen.
          </note>
          <note>
            Som redan nämnts bör den av Socialdemokraterna genomförda höjningen
            av egenavgifterna till sjukförsäkringen undanröjas med det snaraste.
            För 1998 är storleken på allmänna egenavgifter 6,95 %.
          </note>
          <note>
            Vidare har förslag lagts fram om att omvandla den allmänna sjukförsäkringsavgiften
            till allmän pensionsavgift. Ytterligare förändringar av socialavgifterna
            kan förutses, inte minst som en följd av införandet av ett nytt
            ålderspensionssystem. Därtill kommer att regeringen har uttalat
            att det kan finnas skäl att ytterligare överväga det samlade uttaget
            av allmänna egenavgifter när resultatet av Genomförandegruppens
            arbete med att reformera ålderspensionssystemet föreligger.
          </note>
          <note>
            Man måste beklaga att Genomförandegruppen ännu inte kommit fram
            till en ståndpunkt i alla delar om hur ålderspensionssystemet
            skall se ut.
          </note>
          <note>
            I dag utgår en särskild löneskatt som tas ut på bidag som en
            arbetsgivare lämnar till en vinstandelsstiftelse. Tanken med vinstandelssystem
            är att göra de anställda delaktiga i företagets utveckling, ta
            del av resultat och produktivitet, sprida det individuella ägandet
            och öka samhörigheten i företaget. När det gångna året redovisats
            och bokslut fastställts överförs vissa vinstmedel till en stiftelse.
          </note>
          <note>
            Regeringens ståndpunkt är att arbetsgivaren skall betala löneskatt
            för det bidrag som utges till dessa stiftelser.
          </note>
          <note>
            Positivt är att Vänsterpartiet uppfattat det positiva i att vinstandelar
            inte skall beskattas. Man tar däremot inte steget fullt ut med
            att föreslå endast en nedsättning till 50 % skattebefrielse.
          </note>
          <note>
            Herr talman! Enligt regeringen är skattereformens syfte att alla
            förvärvsinkomster skall beskattas lika.
          </note>
          <note>
            Grunden för regeringens politik är alltför svag. Förslaget bygger
            på att bidrag till vinstandelsstiftelser kan jämföras med lön.
            Det finns två framträdande skillnader mellan bidrag och löneutbetalning.
            Bidagen bestäms för det första i efterhand efter ett årsbokslut
            av företagets ägare, medan lönen bestäms i förhandlingar mellan
            arbetsgivare och arbetstagare. Andelarna i vinstandelsstiftelser
            binds som regel dessutom under viss tid innan de kan disponeras
            av de slutliga mottagarna.
          </note>
          <note>
            Vinstandelsstiftelser har uppfyllt de mål om ökad delaktighet,
            ökat sparande och högre produktivitet som också var syftet med
            systemet. Uppenbart är att systemet har gynnsamma effekter för
            samtliga i samhället, näringsliv och anställda, varför regeringens
            förslag till särskild löneskatt bör avslås.
          </note>
          <note>
            Att också straffbeskatta vinstandelsstiftelser går direkt mot
            de strävanden till ökad delaktighet i företaget som bör vara en
            huvuduppgift om vi skall komma till rätta med arbetslösheten.
          </note>
          <note>
            Huvuddelen av skattesänkningsutrymmet måste emellertid inriktas
            på att sänka skatten på arbete genom främst sänkta egenavgifter
            och sänkt inkomstskatt för alla. Dessa skattesänkningar gynnar
            relativt sett låg- och medelinkomsttagare mest och medför att
            bidragsbehoven minskar.
          </note>
          <note>
            Inom den yrkesmässigt bedrivna trädgårdsodlingen sysselsätts
            årligen ett stort antal personer under skördearbetet.
          </note>
          <note>
            Det kan vara svårt, och i många fall helt omöjligt, att i vissa
            fall klara detta arbete med svensk arbetskraft, varför odlarna
            ofta under skördetiden måste söka arbetskraft som kommer hit från
            andra länder.
          </note>
          <note>
            Odlarna tvingas betala fulla sociala avgifter för dessa personer
            trots att de inte får tillgodogöra sig hela vårt trygghetssystem.
            Största delen av dessa avgifter måste därför betecknas som varande
            ren skatt. Vi anser att frågan om en nedsättning av sociala avgifter
            för säsongsanställd personal bör bli föremål för utredning.
          </note>
          <note>
            Således står vi bakom motion 1997/98:Jo228 av Göte
          </note>
          <note>
            Jonsson m.fl.
          </note>
          <note>
            I flerpartimotion 1997/98:Sf241 av Gullan Lindblad m.fl. begärs
            en utredning av ideella ungdomsföreningars skyldighet att betala
            socialavgifter. En stor grupp ungdomar som inte söker sig till
            idrottsrörelsen, framför allt flickor, utan som söker sig till
            ungdomsföreningar som erbjuder dans, musik och teater har i dag
            inte samma rätt som ungdomar inom idrottsrörelsen vad gäller föreningarnas
            skyldighet att betala socialavgifter. Vi moderater är positiva
            till denna motion.
          </note>
          <note>
            Herr talman! De frågor som vi måste ställa oss blir därför: Är
            vi beredda att betala detta via en högre skatt? Eller vill vi
            sänka och sprida skatten på fler människor genom att alltfler
            sysselsätts i arbete?
          </note>
          <note>
            Om vi vill fortsätta med våra transfereringssystem, en bra pension
            och all annan trygghet måste vi se till att det finns folk som
            kan finansiera detta.
          </note>
          <note>
            Herr talman! Naturligtvis står vi bakom alla våra reservationer
            men vi nöjer oss med att yrka bifall till reservation 1.
          </note>
          <note type="speaker">
            Anf. 81 INGRID SKEPPSTEDT (c):
          </note>
          <note>
            Herr talman! I det här betänkandet om socialavgifter har vi i
            Centerpartiet några motionskrav som jag litet kort tänker redovisa.
            Det handlar om arbetsgivaravgifter som säsongsföretag, t.ex. trädgårdsföretag
            och lantbruk, skall betala. Under den arbetsintensiva skördesäsongen
            behövs varje år ett stort antal extra skördearbetare. Under några
            veckor skall t.ex. trädgårdsföretagens huvudsakliga skörd och
            intäkt bärgas.
          </note>
          <note>
            Det är ofta svårt att få svensk arbetskraft till sådana här arbeten.
            Därför kan nu länsarbetsnämnderna utfärda säsongsarbetstillstånd
            för utomnordisk arbetskraft. Lön och arbetsgivaravgifter skall
            erläggas som för svensk arbetskraft. Företagets kostnad för arbetsgivaravgifter
            har i det här sammanhanget inget trygghetsvärde för de ungdomar
            som kommer hit från andra länder och säsongsjobbar.
          </note>
          <note>
            I de flesta andra EU-länder är arbetsgivaravgifterna för sådan
            här säsongspersonal kraftigt reducerad. I
          </note>
          <note>
            t.ex. Holland gäller avgiftsfrihet för skolungdom och studenter
            som tillfälligt arbetar inom den agrara sektorn, liksom för annan
            tillfällig arbetskraft som arbetar med skörd under fruktsäsongen.
            Eftersom det här innebär en betydande konkurrensfaktor anser vi
            att en översyn måste göras med inriktning på att särskilda regler
            skall gälla för erläggande av avgifter för säsongsmässig skördearbetskraft
            liknande det som gäller i andra EU-länder.
          </note>
          <note>
            En annan hämmande faktor för de svenska säsongsföretagen är att
            den nedsättning av arbetsgivaravgiften om 5 % som riksdagen beslutade
            om i juni
          </note>
          <note>
            1997 inte kan utnyttjas i ett säsongsföretag på hela dess lönesumma.
            Vid finansutskottets behandling av den här frågan uttalade utskottet
            att en sådan ordning inte är tillfredsställande och förutsatte
            att regeringen skulle överväga möjligheten att göra en årlig avstämning
            i efterhand. Ännu finns det inget förslag. Vi i
          </note>
          <note>
            Centerpartiet föreslår därför att regeringen snarast presenterar
            ett förslag med den innebörden. Ovan nämnda frågor utvecklas i
            reservationerna 5 och 8.
          </note>
          <note>
            I en flerpartireservation redovisar vi betydelsen av att slopa
            löneskatten på vinstandelsmedel. Den här frågan har länge funnits
            med på vår agenda. Om löneskatten slopades skulle avsättningar
            till vinstandelsstiftelserna öka, till förmån för de anställda.
            Delaktighet i form av vinstdelning i ett företag motiverar också
            till företagsutveckling. Det är glädjande att
          </note>
          <note>
            Vänsterpartiet nu delar denna uppfattning men i utskottet orkade
            man inte följa upp sitt eget motionskrav.
          </note>
          <note>
            Herr talman! Avslutningsvis yrkar jag bifall till reservation
            nr 8 men givetvis står jag bakom Centerpartiets övriga reservationer.
            För övrigt yrkas bifall till hemställan i betänkandet.
          </note>
          <note type="speaker">
            Anf. 82 SIGGE GODIN (fp):
          </note>
          <note>
            Herr talman! I detta betänkande behandlas ett antal motioner
            om socialavgifter. Utskottsmajoriteten skriver i bl.a. sammanfattningen
            att utskottet kräver ett tillkännagivande om att regeringen bör
            låta göra en kartläggning av systemet med vinstandelsstiftelser
            för att utröna vilken betydelse dessa har för de anställdas inflytande
            i företaget. Detta, herr talman, är den botfärdiges förhinder
            för att slippa tillstyrka motionens verkliga mening.
          </note>
          <note>
            När det gäller detta med vinstandelsstiftelser har
          </note>
          <note>
            Folkpartiet en lång historia. Vi tycker att det här är ett utmärkt
            system men det skall inte beläggas med avgifter.
          </note>
          <note>
            Om ni i Vänsterpartiet menar något med er motion står det väl
            klart att den anställde har ett antal motiv för sitt agerande
            i företaget, samtidigt som företaget givetvis ser att den anställde
            ges inflytande och en större påverkan på företagets utveckling.
            Jag tror inte att det egentligen finns något skäl att utreda det
            förhållandet; alla känner till hur det i verkligheten fungerar.
            Men att slippa undan ett hotande nederlag genom att tillstyrka
            en utredning tycker jag, minst sagt, är ett dåligt resultat för
            Vänsterpartiet - om man nu menar något med sin motion.
          </note>
          <note>
            Sedan lång tid tillbaka är det känt att i företag som gör avsättningar
            till vinstandelsstiftelser ökar den anställdes motivation och
            förståelse för företagandets villkor. Tilläggas bör att avsättningar
            till vinstandelar också ger den anställde ökad trygghet. Det kan
            även leda till att anställda på sikt blir egna företagare eller
            delägare i företaget. Friheten för den anställde ökar, likaså
            motivationen. Vi anser därför att det är fel väg att belägga vinstandelar
            med särskild löneskatt. Löneskatten bör således slopas på avsättningar
            till vinstandelssystem just genom att sådant stimulerar intresset
            för företagande och inflytande samt ger inspiration. Därför har
            vi i Folkpartiet tillstyrkt Vänsterpartiets motion i denna del.
          </note>
          <note>
            Herr talman! Den omfattande arbetslösheten påverkar statsbudgeten
            både i form av kostnader för arbetslösheten och i form av minskade
            skatteintäkter.
          </note>
          <note>
            Undersökningar visar att efterfrågan på hushållstjänster är mycket
            stor och att även priskänsligheten är stor. Om det vita priset
            är för högt köps tjänsterna på den svarta marknaden. Arbetsgivaravgifter
            bör därför inte tas ut på sedvanliga hushållstjänster som utförs
            i/på huset eller på tomten.
          </note>
          <note>
            Vidare anser vi att den sociala avgiften bör betalas av arbetsgivaren
            när en person erhåller en personaloption från ett moderbolag i
            utlandet. Vi anser nämligen att detta såväl från den enskildes
            synvinkel som från skattemyndighetens synvinkel är det mest praktiska.
          </note>
          <note>
            Herr talman! Folkpartiet visar i ett särskilt yttrande på partiets
            syn på effekterna av sänkta socialavgifter. För att nå effekt
            bör avgifterna, anser vi, sänkas med sex procentenheter och samtidigt
            riktas mot den privata tjänstesektorn. Dessutom är det nödvändigt
            att helt slopa arbetsgivaravgifterna på enklare hushållstjänster;
            detta för att bekämpa den mycket stora arbetslösheten. Vi återkommer
            i denna fråga vid ett senare tillfälle eftersom vårt yrkande tidigare
            har avslagits av kammaren.
          </note>
          <note>
            För tids vinnande yrkar jag bifall endast till reservation 8
            men Folkpartiet står naturligtvis bakom de övriga reservationer
            som folkpartister har undertecknat.
          </note>
          <note type="speaker">
            Anf. 83 MARIE ENGSTRÖM (v):
          </note>
          <note>
            Herr talman! Vänsterpartiet har tre reservationer i det här betänkandet.
            Det handlar om de allmänna egenavgifterna, en nedsättning av socialavgifter
            och vinstandelsstiftelser. Jag kommer att i mitt anförande tala
            om de två första reservationerna. Per Rosengren kommer att ta
            upp vinstandelsstiftelser, så de som tagit upp dem förutsätter
            jag kommer att ta replik på hans anförande för den diskussionen.
          </note>
          <note>
            Vänsterpartiet har länge kritiserat förekomsten av allmänna egenavgifter.
            Vi gör det också i vår reservation 2. Vi säger att de är fördelningspolitiskt
            orättvisa eftersom inga avgifter tas ut över sju och ett halvt
            basbelopp. Därmed blir det en ren skattelättnad i de högre inkomstlägena.
            Vi säger också att kommuner och landsting på det här sättet går
            miste om väldigt många viktiga och nödvändiga skatteintäkter.
            Vi har sagt att vi egentligen tycker att det är en finansieringsform
            som på sikt borde tas bort. För innevarande år har Vänsterpartiet
            lagt fram ett budgetförslag om att egenavgifterna inte skall höjas
            till 6,95 % utan skall ligga kvar på 1997 års nivå, 5,95 %. Det
            fick betydelse för kommunernas ekonomi. Deras ekonomi stärktes
            på det sättet med 2 ½ miljarder kronor.
          </note>
          <note>
            Jag ifrågasatte förekomsten av egenavgifter. Jag kan bara gå
            till den genomförandegrupp som nu sitter och som helt enkelt har
            kört fast. Man försöker hitta ett bra system för dessa avgifter
            som egentligen bara leder till att man måste kompensera låginkomsttagare
            för den snedvridna fördelningspolitiken. Man måste kompensera
            kommunerna för uteblivna intäkter.
          </note>
          <note>
            I vintras var det en väldig diskussion när man från socialdemokratiskt
            håll sade att man skulle höja grundavdraget för att kompensera
            låginkomsttagarna. Då kom man helt plötsligt på att det verkade
            som om kommunerna skulle gå miste om 11 miljarder kronor.
          </note>
          <note>
            Då måste man hitta en kompensation för kommunerna. Så fortsatte
            denna rundgång. Nu läggs det fram förslag dels om att momsen skall
            sänkas, dels om att införa ett förvärvsavdrag, dels om att återigen
            höja grundavdraget. Vi vet inte var detta kommer att sluta någonstans.
          </note>
          <note>
            Från Vänsterpartiets sida tycker vi att det här är ett väldigt
            inkonsekvent och rörigt system. Vi skulle mycket hellre kunna
            tänka oss att helt och hållet slopa den här typen av egenavgifter
            och finansiering av pensionssystemet och i stället kanske växla
            över till en ren statsskatt eller någonting i den linjen. Egenavgifterna
            undandrar i dag över 17 miljarder kronor från kommunsektorn. Det
            är pengar som är väldigt viktiga för just kommunsektorn.
          </note>
          <note>
            När jag ändå talar om kommunerna tänkte jag passa på att kommentera
            Kommunförbundets marsrapport, som visar hur det är ställt i kommunerna
            i dag.
          </note>
          <note>
            Trots de höjda statsbidragen förutspår man att en av tre kommuner
            måste minska sina kostnader fram till år 2000 för att klara balanskravet.
            Problemet är att det är en så stor variation mellan kommunerna.
            24 % av kommunerna säger att de säkert kommer att klara kravet,
            medan 64 % tror att de kanske kommer att klara det. 12 % säger
            att de inte kommer att klara av det alls. Vi ser alltså hur viktiga
            dessa intäkter är för kommunsektorn. Tyvärr förutspår man ingen
            ytterligare ökning av skatteintäkterna, utan det är statsbidragen
            som gör att kommunerna på sikt kommer att få en bättre ekonomi.
          </note>
          <note>
            Vi har en befolkningsutveckling som visar att de äldre äldre
            blir alltfler, att skolbarnen blir alltfler, medan förskolebarnen
            blir allt färre. Detta kommer att ställa oerhörda krav på vård,
            omsorg och utbildning ute i kommunerna samtidigt som befolkningstillväxten
            tydligen ligger väldigt lågt. Ute i kommunerna har man också tagit
            till sig den här diskussionen och prioriterar nu vård, omsorg
            och utbildning. Det är i och för sig riktigt, men neddragningarna
            görs i dag inom förskolan, fritidsverksamheten och kulturområdet.
            Det är också alltfler kommuner som söker extra pengar hos regeringen.
            Man gör det t.ex. därför att man upplever att det nya utjämninssystemet
            har gett negativa effekter för kommunerna. Kommunägda bostadsbolag
            går väldigt dåligt. Det är ofta en kombination av problem, t.ex.
            höga kostnader för socialbidrag osv. Ett alldeles nytt problem
            har man stött på inom kommuner och landsting, och det är att det
            plötsligt är väldigt svårt att rekrytera personal med den utbildning
            som man efterfrågar.
          </note>
          <note>
            Det var en liten utvikning om kommunerna och deras situation,
            men jag tycker att det är relevant att ta upp den frågan när vi
            talar om socialavgifter och egenavgifter och de medel som dras
            bort från kommunerna på det här sättet.
          </note>
          <note>
            Vänsterpartiet har ytterligare en reservation, nr 3, som gäller
            nedsättning av socialavgifter. Alla företag har rätt att få en
            reduktion av socialavgifterna, i dag på 3 500 kr per månad. Jag
            tror säkert att detta är väldigt bra för många företag, men för
            de stora företagen tror jag att det knappt ens är nålpengar. Från
          </note>
          <note>
            Vänsterpartiets sida har vi satt en gräns och sagt att detta
            enbart skall gälla företag med högst tio anställda.
          </note>
          <note>
            Herr talman! Jag står naturligtvis bakom Vänsterpartiets reservationer,
            men jag yrkar bifall till reservation 2.
          </note>
          <note type="speaker">
            Anf. 84 RAGNHILD POHANKA (mp):
          </note>
          <note>
            Herrar talmän! Jag skall hålla ett litet anförande om SfU10.
            Jag börjar faktiskt med mitt särskilda yttrande där vi vill ha
            en nedsättning av de sociala avgifterna för småföretagen. Det
            handlar mycket om arbetsmarknadspolitik, och vi kommer att behandla
            frågan utförligare i arbetsmarknadsutskottet.
          </note>
          <note>
            När det gäller egenavgifterna, ett gammalt kärt debattämne, yrkar
            jag bifall till reservation 2 tillsammans med Vänsterpartiet.
            Egenavgifterna är en mycket större sak än man ofta talar om. Man
            talade i pensionsreformen om en kompensation för egenavgifterna.
            Men förhandlingarna har strandat. Tidigare var avsikten också
            att man skulle kompensera lönemässigt för egenavgifterna, men
            det blev inte så. Det står helt klart vilken betydelse egenavgifterna
            har för kommunernas ekonomi. De med lägre inkomster förlorar dessutom
            på egenavgifterna. Låginkomsttagare har i regel ingen statsskatt,
            och därför blir det inga avdrag för egenavgifterna, men de får
            stå för kostnaderna i alla fall. Vi kommer förhoppningsvis att
            debattera detta flera gånger under våren.
          </note>
          <note>
            När skattereformen genomfördes 1991 var ett av de viktigaste
            målen att sänka inkomstskatten. Det innebar att det framför allt
            var marginalskatterna för medel- och höginkomsttagarna som sänktes.
            Teoretiskt skulle detta finansieras fullt ut genom en breddning
            av momsen, ett borttagande av avdrag m.m., och - det kommer vi
            väl alla ihåg - de dynamiska effekter som uteblev. De lyste helt
            enkelt med sin frånvaro. Man förlorade vissa år upp till 40 miljarder
            i skatteintäkter.
          </note>
          <note>
            Då ville man råda bot på den här underfinansieringen genom att
            höja inkomstskatterna igen. Men nu blev det en förskönande omskrivning.
            Man kallade det "egenavgifter". De allmänna egenavgifterna uppgår
            nästa år till nästan 7 % och ger bruttoinkomster på
          </note>
          <note>
            50 miljarder till staten.
          </note>
          <note>
            Det kostar alltså 12 miljarder som jag ser det, fast
          </note>
          <note>
            Marie Engström sade 17 miljarder. Det kostar kommunerna 12 miljarder.
            Om man jämför detta med
          </note>
          <note>
            Perssonpengarna, som det här året blir 8 miljarder, är dessa
            inte ens en kompensation för vad kommunerna har förlorat i skatteinkomster.
          </note>
          <note>
            Det är ju inte så att man behöver lägga mer pengar till sjukförsäkringen.
            Den har ju gått med överskott under ett antal år. Det viktigaste
            är kanske att det, som jag har nämnt, har en dålig fördelningseffekt.
            Det försämrar också kommunernas och landstingens ekonomi. Skatteunderlaget
            blir sämre.
          </note>
          <note>
            Vi har ett budgetalternativ för detta år, alltså det som vi lade
            fram förra året, som gör det möjligt att avstå från höjningen
            av egenavgiften med en procentenhet 1998 och att sedan sänka den
            ytterligare två och en halv procentenhet fram till år 2000. Nu
            blir det kanske ingen höjning i nästa budgetproposition, men det
            återstår ju att se.
          </note>
          <note>
            Vi menar att detta kan göras som ett led i en skatteväxling med
            högre energi- och miljöskatter. Det kan också ske genom att man
            satsar rejält på en förkortning av arbetstiden till 35 timmar
            i veckan fram till sekelskiftet. Det leder till minskade kostnader
            för arbetslösheten. Jag kommer att ta upp det här mer ingående
            i pensionsdebatten. Yrkandet gällde bifall till reservation 2.
          </note>
          <note type="speaker">
            Anf. 85 ROSE-MARIE FREBRAN (kd):
          </note>
          <note>
            Herr talman! Jag vill uppehålla mig helt kort vid reservationerna
            5 och 8. Sedan vill jag säga litet mer om reservation 7.
          </note>
          <note>
            I reservation 5 tar vi tillsammans med Moderaterna och Folkpartiet
            upp frågan om den särbehandling som sker av andra ideella föreningar
            än idrottsföreningar i skattehänseende. Det gäller att man måste
            betala in sociala avgifter på fulla belopp, något som idrottsföreningar
            inte behöver göra.
          </note>
          <note>
            Det är inte märkligt att ungdomsorganisationer och ungdomsledare
            utanför idrottsrörelsen är upprörda över detta. De bedriver en
            viktig och ansvarsfull verksamhet för barn och ungdomar. Den skillnad
            som finns är stötande. Den är obegriplig. Den är fullständigt
            omotiverad. Det är verkligen märkligt att inte utskottet kan ställa
            upp ens på att utreda detta förhållande och hur man kan lösa det
            för att skapa större rättvisa.
          </note>
          <note>
            I reservation 8 gäller frågan vinstandelsmedel. Vi kristdemokrater
            ser oerhört positivt på vinstandelssystem. Det är positivt för
            hela samhället, för företagen och för de anställda. För de anställdas
            del bidrar detta att ingå i olika vinstandelssystem till arbetsglädje,
            motivation, delaktighet och förståelse för företagandets villkor.
            Därför yrkar vi att särskild löneskatt inte skall utgå på vinstandelsmedel.
          </note>
          <note>
            Men jag vill särskilt ägna mig åt reservation 7, som handlar
            om hushållstjänster och möjligheten att öppna en ny vit marknad.
            De flesta inser ju, och vet, att orimliga skatteregler lägger
            en död hand över marknaden för vita hushållstjänster. Många jobb
            inom den här sektorn kommer aldrig till stånd. Samtidigt köper
            många hushåll, framför allt barnfamiljer och äldre, tjänsterna
            svart. Tusentals människor utför de här tjänsterna utan att få
            del av de gemensamma trygghetssystemen. Det är verkligheten.
          </note>
          <note>
            Debatten om de här tjänsterna har böljat fram och tillbaka i
            flera år. Det har förekommit en hel del fördomar och nedsättande
            attityder gentemot hushållstjänster. Jag hoppas att vi kanske
            har kommit förbi det stadiet vid det här laget. Vi kristdemokrater
            har sedan länge pekat på behovet av förändringar inom det här
            området. Tjänsteutredningen visade 1994 att
          </note>
          <note>
            18 % av hushållen var intresserade av hjälp ibland.
          </note>
          <note>
            6 % var mycket intresserade av regelbunden hjälp i hushållet.
            Totalt innebär detta nästan en fjärdedel av hushållen.
          </note>
          <note>
            Riksskatteverkets uppskattning tyder på att över
          </note>
          <note>
            90 000 hushåll köper tjänster som städning, fönsterputsning och
            barntillsyn svart. Med den stora arbetslöshet som vi har i dag
            i vårt land är det naturligt att det finns ett stort utbud av
            arbetskraft. Det är positivt i det här sammanhanget att en hel
            del av de arbetslösa är intresserade av, och kan tänka sig att
            arbeta med, den här typen av tjänsteproduktion. Det är flera undersökningar
            som har visat det. Enligt Tjänsteutredningen var 11 % av de arbetslösa
            villiga att arbeta med den här typen av tjänster. 31 % svarade:
            "Ja, kanske". Det innebär totalt 42 % av de arbetslösa.
          </note>
          <note>
            Herr talman! Vi kristdemokrater anser att det är djupt olyckligt
            att orimliga skatteregler pressar människor till svart arbete.
            Det som är allra mest olyckligt är ju att unga människor riskerar
            att få den första kontakten med arbetsmarknaden inom den svarta
            sektorn.
          </note>
          <note>
            I reservationen tar vi upp vikten av att reducera den s.k. dubbla
            skattekilen, alltså att man med redan högt skattade pengar skall
            betala tjänster som det sedan skall skattas ytterligare för. Då
            kommer man upp i så höga kostnader att det bara blir de hushåll
            där man har två höginkomsttagare som kan bära det här som klarar
            av att köpa dessa tjänster. Alla andra utesluts. Det kan inte
            vara rimligt. Det är viktigt att vi får göra den här svarta sektorn
            vit. Vi kristdemokrater anser att vi politiker nu måste ta vårt
            ansvar och besluta om åtgärder som gör att kostnaderna pressas
            ned väsentligt för hushållstjänster. Från svart till vitt!
          </note>
          <note>
            Jag yrkar bifall till reservation 7. Vi står även bakom de andra
            reservationer som vi är med på i betänkandet.
          </note>
          <note>
            Anf. 86 SIW WITTGREN-AHL (s):
          </note>
          <note>
            Herr talman! I detta betänkande behandlas ett antal motionsyrkanden
            om sociala avgifter väckta under den allmänna motionstiden år
            1997. Utskottet föreslår ett tillkännagivande. Regeringen bör
            låta göra en kartläggning av systemet med vinstandelsstiftelser
            för att utröna vilken betydelse dessa har för de anställdas inflytande
            i företagen. Kartläggningen bör avse förekomsten av dessa vinstandelsstiftelser,
            sammansättningen av deras styrelser samt ekonomin i stiftelserna.
          </note>
          <note>
            Herr talman! Jag yrkar bifall till hemställan i betänkandet och
            avslag på motionsyrkandena.
          </note>
          <note>
            Sociala avgifter betalas enligt lagen om sociala avgifter i form
            av arbetsgivaravgift och egenavgift.
          </note>
          <note>
            De senaste åren har socialavgifterna förändrats vid flera tillfällen.
            Den allmänna sjukförsäkringsavgiften ändrades t.ex. till en allmän
            pensionsavgift fr.o.m. i år. Det kan bli aktuellt att se över
            det samlade uttaget av allmänna egenavgifter i samband med att
            arbetet med det reformerade ålderspensionssystemet blir klart.
          </note>
          <note>
            Utskottet har avstyrkt de motioner som berör egenavgifter med
            hänvisning till att det pågår beredning angående detta område
            inom både Regeringskansliet och genomförandegruppen. Resultatet
            av beredningen bör avvaktas.
          </note>
          <note>
            Jag vill gärna kommentera några av motionsförslagen litet närmare.
            Utskottet har i tidigare sammanhang behandlat frågor liknande
            den om kravet på uttag av allmänna egenavgifter över 7 ½ basbelopp
            och den om avdragsrätt för allmänna egenavgifter. Då anförde utskottet
            att skattelättnaderna är lägre för låginkomsttagarna än för höginkomsttagarna
            vid en marginalskatt på 55 %. Det beror på reglernas utformning
            och på att låginkomsttagarnas marginalskatt är lägre än höginkomsttagarnas.
            Vid denna behandling ansåg utskottet dessa effekter vara ofördelaktiga,
            och man skulle avvakta genomförandegruppens arbete när det gäller
            det samlade uttaget av allmänna egenavgifter.
          </note>
          <note>
            Herr talman! Utskottet har behandlat motioner om nedsättning
            av socialavgifter, eller det man kallar snedvridning av konkurrensen.
            Enligt motionärerna kan nedsättning av socialavgifterna få den
            effekten, bl.a. inom detaljhandeln, beroende på hur verksamheten
            är organiserad. Socialförsäkringsutskottet anser att en sådan
            effekt av reglerna inte är tillfredsställande.
          </note>
          <note>
            För att närmare klargöra om och på vilket sätt de aktuella reglerna
            har negativa effekter ur konkurrenssynpunkt finns det, enligt
            utskottet, skäl att noga analysera och utvärdera reglerna och
            deras effekter. Utskottet kommer därför att föreslå Riksdagens
            revisorer att göra en sådan utvärdering inom ramen för granskningsverksamheten.
          </note>
          <note>
            Det har framförts krav på särskilda regler för företag med säsongsanställda,
            som man anser skall ha möjlighet att fullt ut utnyttja den utökade
            nedsättning av arbetsgivaravgiften som infördes våren 1997. Jag
            vill läsa ur skatteministerns brev till Stiftelsen skärgårdsbåtar:
            Konstruktionen med ett högsta avdrag per månad innebär visserligen
            att bl.a. företag med säsongsverksamhet inte kan utnyttja avdraget
            under hela året. Det vore dock inte neutralt från konkurrenssynpunkt
            om företag som bedriver verksamhet endast under vissa månader
            fick tillgodoräkna sig ett lika stort avdrag som företag med verksamhet
            under hela året. En regel som innebär att företag med säsongsverksamhet
            medges högre avdrag per månad skulle också missgynna företag som
            har verksamhet under hela året men med varierande löneunderlag.
          </note>
          <note>
            Skatteministern avslutar brevet med att säga att det för närvarande
            inte är aktuellt att införa särskilda regler för avgiftsavdrag
            i företag med säsongsverksamhet.
          </note>
          <note>
            Två motionärer behandlar problematiken med säsongsanställd utländsk
            arbetskraft inom trädgårdsnäringen. Frågan har varit under utredning
            och är föremål för beredning inom Regeringskansliet. Utskottet
            anser att resultatet av det pågående beredningsarbetet bör avvaktas.
          </note>
          <note>
            Herr talman! Jag skall säga något om motionerna om socialavgifter
            och hushållstjänster. Motionärerna vill införa en avgiftsbefrielse
            vad gäller arbetsgivaravgift på hushållstjänster och hushållsnära
            tjänster.
          </note>
          <note>
            Motivet är att stimulera den privata tjänstesektorn och göra
            svarta tjänster vita.
          </note>
          <note>
            LO-ekonomen Dan Andersson utredde denna fråga för regeringens
            räkning, och utredningen finns nu med i regeringens arbete och
            diskussion. Utredningens betänkande föreslog sänkta arbetsgivaravgifter
            för anställda inom tjänstesektorn.
          </note>
          <note>
            I dag förs diskussioner inom EU om att ge länder möjlighet att
            använda momsen som verktyg för att stimulera tjänstesektorn. I
            Sverige är man mycket positivt inställd till detta och önskar
            få den handlingsfriheten. Momsen är ett enklare redskap att använda,
            och redan i dag har vi lägre moms på t.ex. livsmedel och kultur.
            Med en momssänkning får man dessutom direkta effekter på priset.
            För att Sverige skall kunna tillämpa lägre moms på tjänster krävs
            att kommissionen lägger fram ett direktivförslag som antas av
            alla länder. Vidare diskussion i detta ämne har jag överlämnat
            till min kollega Inger Segelström.
          </note>
          <note>
            Så vill jag kommentera förslaget om vinstandelsmedel och utskottets
            tillkännagivande.
          </note>
          <note>
            Fr.o.m. den 1 januari tas en särskild löneskatt ut på bidrag
            som en arbetsgivare lämnat till en vinstandelsstiftelse. En av
            grundtankarna bakom skattereformen var att alla typer av förvärvsinkomster
            skulle behandlas lika. När inkomsterna grundar rätt till socialförsäkringsförmåner
            tar man ut en socialavgift.
          </note>
          <note>
            För inkomster som inte grundar rätt till sådana förmåner begränsas
            uttaget till den särskilda löneskatten.
          </note>
          <note>
            Det fanns enligt propositionen stora likheter mellan överföring
            till vinstandelsstiftelser och avsättningar till pensioner, för
            vilka det tas ut särskild löneskatt.
          </note>
          <note>
            Det var också svårt att veta hur mycket av de utbetalda medlen
            från vinstandelsstiftelserna som har sin grund i den anställdes
            eget arbete respektive i värdestegringen på andelen. Därför föreslogs
            att särskild löneskatt skulle tas ut på bidrag som en arbetsgivare
            lämnat till en vinstandelsstiftelse. Detta blev också riksdagens
            beslut.
          </note>
          <note>
            För en utbetalning från en vinstandelsstiftelse kan en arbetsgivare,
            sedan den 1 januari 1993, bli befriad från att betala sociala
            avgifter. Detta gäller om de bidrag som arbetsgivaren lämnat skall
            vara bundna under minst tre kalenderår, ges till en betydande
            del av de anställda och lämnas till dem på likartade villkor.
            Om dessa villkor inte är uppfyllda eller om ersättning lämnas
            till bl.a. delägare eller företagsledare i fåmansbolag, gäller
            i princip inte sådan avgiftsfrihet.
          </note>
          <note>
            Avsikten med vinstandelssystemet är att göra de anställda delaktiga
            i företagets resultat, öka produktiviteten, sprida det individuella
            ägandet i företaget och öka känslan av samhörighet med företaget.
            Utskottet delar uppfattningen i motion Sf254, att det är väsentligt
            att de anställda får större engagemang och större inflytande i
            det företag där de är anställda.
          </note>
          <note>
            För att kunna bedöma vinstandelsstiftelsernas betydelse för de
            anställdas inflytande i företaget anser utskottet att regeringen
            bör låta göra en kartläggning av förekomsten av vinstandelsstiftelser,
            av deras styrelsers sammansättning samt av deras ekonomi. Regeringen
            bör därför återkomma till riksdagen med en redovisning av kartläggningen.
            Utskottet föreslår att riksdagen med anledning av motion Sf254
            yrkande 3
          </note>
          <note>
            som sin mening ger regeringen detta till känna.
          </note>
          <note>
            Utskottet finner inte skäl att nu föreslå någon ändring av avgiftsuttaget
            vid vinstandelsstiftelsernas utbetalning till fåmansföretag.
          </note>
          <note>
            Frågan om ansvaret för erläggande av socialavgifter på personaloptioner
            behandlas i departementspromemorian Beskattning av personaloptioner.
            Promemorian är för närvarande föremål för beredning inom
          </note>
          <note>
            Regeringskansliet, och en proposition är att vänta våren 1998.
          </note>
          <note>
            Med detta, herr talman, yrkar jag bifall till utskottets hemställan
            i betänkandet och avslag på motionerna förutom Sf254 yrkande 3.
          </note>
          <note type="speaker">
            Anf. 87 SIGGE GODIN (fp) replik:
          </note>
          <note>
            Herr talman! Jag skall fatta mig ganska kort.
          </note>
          <note>
            Folkpartiet har tyckt att motionen om att ta bort den särskilda
            löneskatten på vinstandelar är mycket bra.
          </note>
          <note>
            Den går i och för sig inte tillräckligt långt enligt våra önskemål,
            men den är bra. Utskottets majoritet har så gjort upp med Vänsterpartiet
            om en del i den motionen. Som Siw Wittgren-Ahl sade vill man göra
            en kartläggning av den anställdes inflytande.
          </note>
          <note>
            Låt mig berätta att Per Åhlström, känd debattör, chefredaktör
            och socialdemokrat, har studerat företagsamhet när enskilda och
            fackförbund satsar medel i företag i Kanada och USA. Den som inte
            har läst hans bok bör göra det.
          </note>
          <note>
            Där handlar det inte så mycket om makt och inflytande. Varför
            satsar anställda där pengar i företaget?
          </note>
          <note>
            Jo, därför att det ger stor trygghet, och det tycker facken också.
            Hur är det, Siw Wittgren-Ahl? Är det makten och inflytandet som
            är avgörande och inte huruvida tryggheten för de anställda är
            betydelsefull?
          </note>
          <note>
            Skall jag tolka er uppgörelse med Vänsterpartiet på det sättet?
            Det vore intressant att veta.
          </note>
          <note>
            Kommer det något förslag om hushållstjänster i vårbudgeten? Jag
            borde inte behöva påpeka för socialdemokrater att deras regering
            håller arbetslösheten uppe oerhört mycket. Många människor har
            inte en chans att få ett arbete. Därför brådskar det med att göra
            olika insatser för att folk skall kunna komma i jobb. Därför är
            den enkla frågan: Kommer det något förslag om hushållstjänster
            i vårbudgeten?
          </note>
          <note>
            Anf. 88 SIW WITTGREN-AHL (s) replik:
          </note>
          <note>
            Herr talman! När det gäller den särskilda löneskatten på vinstandelsstiftelser
            vill jag ställa en fråga till
          </note>
          <note>
            Sigge Godin. Löneskatten kom ju till i en skatteuppgörelse med
            Folkpartiet. Ni har ju haft regeringsmakten efter oss. Om detta
            är så angeläget för er - varför ändrade ni inte på det då?
          </note>
          <note type="speaker">
            Anf. 89 SIGGE GODIN (fp) replik:
          </note>
          <note>
            Herr talman! Det är inte allt man gör under en regeringsperiod.
            Det kan man gott se när det gäller den regering som sitter i dag.
            Den åstadkommer i varje fall inte allt som ni har sagt i opposition
            att ni skall göra.
          </note>
          <note>
            Vi har valt de viktiga bitarna. Dessutom var det flera partier
            i regeringen. Det är alltså inte alls speciellt konstigt att den
            här frågan, som ändå är marginell, inte blev löst där. Men det
            hindrar inte att vi vill lösa den i dag. Vi vill gå längre, vilket
            vi också har skrivit i omfattande motioner tidigare.
          </note>
          <note>
            Frågan till majoriteten är: Är det viktigast att utröna vilken
            makt man kan få i företaget, eller är det viktigast vilken trygghet
            man som anställd kan få i företaget? Det är den frågan som är
            den viktiga.
          </note>
          <note>
            Sedan vill jag återgå till frågan om hushållstjänster. Vad är
            det för fel att göra svarta tjänster vita? Vi skall fatta ett
            pensionsbeslut i sommar. Då är det viktigt att alla människor
            kan betala in avgifter genom vita anställningar för att de skall
            få en pension på ålderns höst. Varför är det då inte viktigt att
            ta tag i frågan? Kommer det ett förslag i vårbudgeten?
          </note>
          <note>
            Anf. 90 SIW WITTGREN-AHL (s) replik:
          </note>
          <note>
            Herr talman! Jag tycker inte att detta är någon marginell fråga.
            Med det tillkännagivande vi gör får man se om vinstandelssystemet
            har nått sitt syfte. Vi måste alltså utvärdera de förslag vi lägger
            fram. Det tycker jag är ett bra sätt att gå till väga för att
            bestämma om vi skall vidare med vinstandelsstiftelser eller inte.
          </note>
          <note>
            Jag sade i mitt anförande från talarstolen att jag har överlämnat
            debatten om hushållstjänsterna till
          </note>
          <note>
            Inger Segelström.
          </note>
          <note type="speaker">
            Anf. 91 ÅKE SUNDQVIST (m) replik:
          </note>
          <note>
            Herr talman! Jag fick svar på min andra fråga, som gällde vinstandelar.
            Jag torde inte få något annat svar av Siw Wittgren-Ahl än vad
            Sigge Godin fick.
          </note>
          <note>
            Men jag vill ta upp frågan om egenavgifterna. Siw
          </note>
          <note>
            Wittgren-Ahl var mycket avvaktande till den. Många partier har
            nu uttalat sin bestörtning över egenavgifterna i princip eftersom
            kommunerna i dag har ett stort behov och förlorar oerhört stora
            skatteintäkter.
          </note>
          <note>
            Varför kan man inte från utskottets sida ge några pekpinnar,
            även till genomförandegruppen, om att detta är en fråga som man
            kan plocka bort? Man kan se till att få någon annan form av finansiering
            än just egenavgiften. Som Siw Wittgren-Ahl säger håller ju den
            på att utredas, och vi skall avvakta.
          </note>
          <note>
            Anf. 92 SIW WITTGREN-AHL (s) replik:
          </note>
          <note>
            Herr talman! Jag tänkte först ge en allmän bakgrund till varför
            vi har egenavgifter. Allmänna egenavgifter tas, som jag sade tidigare,
            ut på ett basbelopp över 7 ½ %, vilket innebär att avgiften motsvarar
            de inkomster som omfattas av socialförsäkringen. De är inte förmånsgrundande
            för vare sig sjukförsäkring, pensioner eller föräldraförsäkring.
          </note>
          <note>
            De allmänna egenavgifterna infördes i samband med krisuppgörelsen
            mellan Socialdemokraterna och den borgerliga regeringen på hösten
            1992. På hösten
          </note>
          <note>
            1994 beslutades att egenavgiften, som en del av saneringsprogrammet,
            skulle höjas med 1 % per år fram till 1998.
          </note>
          <note>
            Att i stället höja arbetsgivaravgiften i samma omfattning hade
            inneburit att lönekostnaderna för företagen hade stigit ytterligare
            och fler hade blivit arbetslösa.
          </note>
          <note>
            En ytterligare höjning av inkomstskatten hade inneburit att marginaleffekterna
            hade ökat ytterligare.
          </note>
          <note>
            Genom höjningen av egenavgifterna fick alltså de som hade arbete
            bidra till saneringen av statsfinanserna.
          </note>
          <note>
            Vidare tycker jag att man får avvakta genomförandegruppens ställningstagande.
            Jag har inget mer att säga om detta.
          </note>
          <note type="speaker">
            Anf. 93 ÅKE SUNDQVIST (m) replik:
          </note>
          <note>
            Herr talman! Siw Wittgren-Ahl! Den samlade socialförsäkringskostnaden
            är väldigt överfinansierad.
          </note>
          <note>
            Vi är medvetna i alla partier om att så är fallet. Det hela får
            därför en skattekaraktär. Det var ju inte meningen, och jag tycker
            därför att man skall kunna ge en pekpinne till genomförandegruppen
            om att man kommer att göra en förändring. Det måste bli klara
            besked, i stället för att detta bara skall finnas med i de diskussioner
            som förs.
          </note>
          <note>
            Anf. 94 SIW WITTGREN-AHL (s) replik:
          </note>
          <note>
            Herr talman! Jag tycker inte att man behöver ge gruppen några
            klara pekpinnar, eftersom de flesta partier i socialförsäkringsutskottet
            är med i genomförandegruppen. Därför tror jag att de vet precis
            vad vi tycker.
          </note>
          <note type="speaker">
            Anf. 95 MARIE ENGSTRÖM (v) replik:
          </note>
          <note>
            Herr talman! Siw Wittgren-Ahl sade i sitt anförande att egenavgifterna
            är ofördelaktiga, och att man nu ser över dem. Jag förmodar att
            det är det som genomförandegruppen nu gör. Tydligen är de så besvärliga
            och så ofördelaktiga att förhandlingarna mer eller mindre brakat
            ihop.
          </note>
          <note>
            Mot bakgrund av det skulle jag vilja fråga Siw
          </note>
          <note>
            Wittgren-Ahl hur hon tycker att genomförandegruppen skall göra.
            Skall man höja grundavdragen och i så fall kompensera löntagarna
            och sedan också kompensera kommunerna? Skall det vara en stor
            eller liten s.k. löneväxling? Skall man sänka momsen eller skall
            man införa förvärvsavdrag?
          </note>
          <note>
            Det är de här buden som bollats i luften fram och tillbaka. Vilket
            är bäst?
          </note>
          <note>
            Jag noterar att Åke Sundqvist, vars parti också ingår i genomförandegruppen,
            tydligen delar en del av den kritik som jag framförde förut när
            det gäller indragning av medel till kommunerna.
          </note>
          <note>
            Hur tycker Siw Wittgren-Ahl att vi skall finansiera våra kommande
            pensioner i framtiden?
          </note>
          <note>
            Anf. 96 SIW WITTGREN-AHL (s) replik:
          </note>
          <note>
            Herr talman! Marie Engström! De här frågorna är under beredning
            i genomförandegruppen. Jag har stort förtroende för våra partivänner
            i den gruppen.
          </note>
          <note type="speaker">
            Anf. 97 MARIE ENGSTRÖM (v) replik:
          </note>
          <note>
            Herr talman! Jag är faktiskt väldigt intresserad av att följa
            denna fråga. Även om Vänsterpartiet står utanför genomförandegruppen
            är vi trots allt intresserade av att människor skall kunna få
            sina pensioner i någon form - hur detta nu så småningom kommer
            att bli i framtiden.
          </note>
          <note>
            Vad händer nu, när man inte kommer att höja egenavgifterna till
            de 8,47 % som var meningen? Kommer det in mindre pengar i systemet?
            Får det någon betydelse för framtida pensioner? Kan jag få svar
            på mina frågor?
          </note>
          <note>
            Jag antar att Siw Wittgren-Ahl måste ha en uppfattning om egenavgifter
            över huvud taget. Jag har min uppfattning klar. Jag tycker det
            verkar vara ett krångligt och besvärligt system. Det har ju genomförandegruppen
            också gett uttryck för. Skulle Siw Wittgren-Ahl kunna tänka sig
            att man kanske hittar ett helt nytt system för att finansiera
            pensionerna?
          </note>
          <note>
            Det blev flera frågor. Jag hoppas att jag kan få svar på dem.
          </note>
          <note>
            Anf. 98 SIW WITTGREN-AHL (s) replik:
          </note>
          <note>
            Herr talman! Det är glädjande att jag och Marie
          </note>
          <note>
            Engström i varje fall har samma åsikt om att det är viktigt att
            vi har framtida pensioner i ett statligt system som vi kan lita
            på. Det är därför vi har satt oss ned med de andra partierna för
            att diskutera en bred överenskommelse om pensionerna.
          </note>
          <note type="speaker">
            Anf. 99 ROSE-MARIE FREBRAN (kd) replik:
          </note>
          <note>
            Herr talman! Jag skulle vilja veta varför socialdemokraterna
            i utskottsmajoriteten tycker att det är så orimligt att man tar
            en utredningsvända omkring den särbehandling som råder när det
            gäller idrottsföreningar och andra ideella föreningar. Man skriver
            i betänkandet att utskottet - för flera år sedan - anförde att
            förhållandet att förslaget om idrottsutövarnas halva basbelopp
            hade godkänts inte kunde tas till intäkt för att göra ytterligare
            undantag. Vore det inte rimligt att få titta på detta och se om
            det är rimligt och rätt? Är det någon reson i att upprätthålla
            denna särbehandling i dag, 7-8 år senare? Skall vi inte ha en
            litet mer rättvis och modern syn på de olika ideella föreningarna?
          </note>
          <note>
            Jag måste också uttrycka min stora förvåning över att Siw Wittgren-Ahl
            hänvisar till någon annan när det gäller en viktig fråga. Socialförsäkringsutskottet
            har socialavgifterna inom sitt ansvarsområde. Vi behandlar i dag
            ett utskottsbetänkande om socialavgifterna, och nu kan vi inte
            få besked av utskottsmajoritetens företrädare i debatten i den
            aktuella fråga som står högt uppe på den politiska dagordningen.
            Jag är förvånad.
          </note>
          <note>
            Anf. 100 SIW WITTGREN-AHL (s) replik:
          </note>
          <note>
            Herr talman! Jag har lämnat besked när det gäller frågan om hushållstjänsterna.
            Den bereds i Regeringskansliet och är föremål för diskussion.
            Jag har också redogjort för vilken önskvärd lösning den socialdemokratiska
            majoriteten skulle vilja se.
          </note>
          <note>
            Jag delar synen på idrottsverksamheten. Jag tycker att den motion
            som Gullan Lindblad m.fl. har skrivit är viktig. Det är en angelägen
            fråga att de unga flickornas fritid får lika stort stöd och stimulans
            som pojkarnas. Men jag tror inte att de sociala avgifterna är
            det medel som man skall använda för att uppnå de målen.
          </note>
          <note>
            Anf. 101 ROSE-MARIE FREBRAN (kd)
          </note>
          <note>
            replik:
          </note>
          <note>
            Herr talman! Det skulle vara intressant att veta vad Socialdemokraterna
            har för alternativ. På vilket sätt vill ni ge de andra ideella
            föreningarna som bedriver barn- och ungdomsverksamhet likvärdiga
            villkor?
          </note>
          <note>
            Sedan kan man tolka Siw Wittgren-Ahls andra besked så att Socialdemokraterna
            har som utskottsmajoritet inte något ytterligare att tillägga
            när det gäller hushållstjänsterna. Det är ju ändå det som Socialdemokraterna
            skall stå för. Det betyder att vi som är ensamma i utskottet och
            har varit fast i kammaren sedan klockan nio i morse kan gå och
            äta lunch efter det här replikskiftet. Vi har ingen anledning
            att vara kvar till slutet.
          </note>
          <note>
            Anf. 102 SIW WITTGREN-AHL (s) replik:
          </note>
          <note>
            Herr talman! Jag tror att man kan komma till rätta med detta
            genom kommunala satsningar på flickornas fritidsintressen, t.ex.
            genom att man låter flickorna ha idrottsanläggningar eller genom
            att man bygger ut för fritidsverksamheter avseende hästar och
            stall och subventionerar det.
          </note>
          <note>
            Riksidrottsförbundet har ett halvt basbelopp, och jag tror inte
            att det är rätta vägen att gå att fortsätta att bygga ut den orättvisan.
            De sociala avgifterna skall ju vara så lika som möjligt för alla.
            Då tror jag att det är bättre att man inte har olikheter utan
            likheter i systemet.
          </note>
          <note type="speaker">
            Anf. 103 PER ROSENGREN (v):
          </note>
          <note>
            Herr talman! Jag skulle egentligen bara beröra vinstandelsstiftelser,
            men efter att ha lyssnat på Siw
          </note>
          <note>
            Wittgren-Ahls svar blir jag oerhört konfunderad. Hon hänvisar
            till en genomförandegrupp när man vill ha ta upp en politisk diskussion
            i parlamentet, i kammaren.
          </note>
          <note>
            Hon vågar inte ta diskussionen och inte säga vad hon tycker och
            anser. Hon fick frågan om det finns pengar i systemet när genomförandegruppen
            ännu inte har lagt några förslag till finansiering. Jag tycker
            att det är litet beklämmande att regeringspartiets företrädare
            inte tar upp ett resonemang kring en av de viktigaste politiska
            frågorna just nu.
          </note>
          <note>
            Samtidigt är det mycket intressant att lyssna till
          </note>
          <note>
            Åke Sundqvist. På ett ganska förvånande sätt tar han fram ungefär
            samma funderingar som Vänsterpartiet har haft. Vi ingår inte i
            genomförandegruppen. Vi har däremot haft kritik att rikta mot
            egenavgifterna i stort sett hela tiden. Det är intressant att
            höra Åke Sundqvists resonemang som går helt i linje med de resonemang
            som vi i Vänsterpartiet för och vill ta upp en diskussion om.
            Jag beklagar djupt att socialdemokraterna i utskottet inte är
            beredda att diskutera den här frågan utan hänvisar till en fullkomligt
            impotent genomförandegrupp. Det har inte kommit fram någonting.
            Man har sagt att det inte blir några förändringar till 1999. Borde
            man inte göra någonting åt detta, så att vi kommer någonvart?
            Eller skall vi stå där med ett helt ofinansierat system?
          </note>
          <note>
            Så till vinstandelsstiftelserna. Ingrid Skeppstedt stod här i
            talarstolen och sade att Vänsterpartiet inte orkade fullfölja
            sina yrkanden. Jag tror inte att Ingrid
          </note>
          <note>
            Skeppstedt har läst motionen. Det är nämligen en motion som slutar
            i tre hemställanspunkter som skall ses som en helhet. Man kan
            inte plocka ut en bit ur den och säga att man skall stödja den.
            Alla tre hemställanspunkterna är ett. Vad som förvånar mig allra
            mest är att de borgerliga partierna stöder hemställanspunkt 1,
            dvs. att man skall ta bort löneskatten.
          </note>
          <note>
            Hemställanspunkt 2 vill man inte diskutera. Den tar man inte
            upp. Vad står det där? Jo, att fåmansdelägare skall ges samma
            möjligheter som anställda. Jag är oerhört förvånad över Moderaternas,
            Folkpartiets och
          </note>
          <note>
            Centerns agerande här. Ni vill alltså inte att samma regler skall
            gälla för fåmansdelägare. Varför stöder ni inte det?
          </note>
          <note>
            Hade ni stött detta hade det bara varit den tredje hemställanspunkten
            kvar, nämligen hur styrelserna i stiftelserna skulle se ut. Man
            skall eftersträva en majoritet av de anställda i styrelsen. Efter
            att ha lyssnat på Sigge Godin förstår jag att man inte vill stödja
            detta. Då börjar det osa makt, och då är det farligt.
          </note>
          <note>
            Men det är fullkomligt klart att vinstandelsstiftelserna inte
            i första hand handlar om trygghet. Det handlar om makt, intresse
            och engagemang från de anställdas sida. Det är faktiskt det grundläggande
            skälet till varför vi anser att vi skall se positivt på vinstandelsstiftelser.
          </note>
          <note>
            Vi vill också ta bort löneskatten på avsättningarna.
          </note>
          <note>
            Varför vill vi det? Jo, i dag är det ju i stort sett bara de
            allra största företagen som har råd att göra dessa avsättningar
            och som finner en mening i att göra det.
          </note>
          <note>
            Vi läste om Ericsson och Stora. Där bygger man nu upp vinstandelsstiftelser.
            Men för de små och medelstora företagen ges i dag inga som helst
            incitament för detta, och det är litet synd.
          </note>
          <note>
            När det gäller de små och medelstora företagen är det så att
            om man inte ändrar fåmansreglerna när det gäller avsättningarna
            riskerar även de som äger vinstandelsstiftelserna att bli betraktade
            enligt fåmansreglerna. Det innebär att man inte kan ha vinstandelsstiftelser
            alls i det läget, eftersom de också kan falla under fåmansreglerna
            när de får tillräckligt stort inflytande.
          </note>
          <note>
            Herr talman! Det har sagts här att man skall ha enhetliga regler
            på skattesidan och att beskattningen av vinstandelsstiftelser
            förut var en litet udda fågel i sammanhanget. Vi är beredda att
            acceptera att den skall vara det även i fortsättningen. Det finns
            väldigt mycket forskning inom EU som pekar på behovet av vinstandelssystem
            och att det är mycket positivt.
          </note>
          <note>
            T.o.m. LO har börjat att diskutera i de här banorna.
          </note>
          <note>
            Det ser jag som mycket positivt.
          </note>
          <note>
            Då kan man fråga sig varför vi inte kunde få en gemensam reservation
            eller varför vi inte kunde gå vidare i utskottet. Frågan blev
            ganska kall när vi fick reda på att även om vi skulle ställa upp
            gemensamt med de borgerliga skulle vi inte få majoritet i och
            med att Miljöpartiet hade svängt. Det fanns alltså en majoritet
            för Socialdemokraternas linje. Då gällde det naturligtvis att
            förhandla fram åtminstone någonting.
          </note>
          <note>
            Det var det vi lyckades med. Det blev ett litet tillkännagivande
            som kanske kan vara inledningen till något.
          </note>
          <note>
            Jag tycker att det är bättre att nå en liten bit trots allt,
            än att inte komma någonvart.
          </note>
          <note>
            Men jag skulle gärna vilja höra förklaringarna till varför man
            inte anser att fåmansdelägarna skall behandlas på samma sätt som
            de övriga anställda. Sade jag att jag yrkar bifall till reservation
            9? Om jag inte gjorde det, gör jag det nu.
          </note>
          <note type="speaker">
            Anf. 104 SIGGE GODIN (fp) replik:
          </note>
          <note>
            Herr talman! Jag ber att få erinra om att jag yrkar bifall till
            reservation 8.
          </note>
          <note>
            Jag tänkte ställa en fråga till Per Rosengren om ni är nöjda
            med att utreda makten i vinstandelsstiftelserna, men jag har ju
            fått svar. Ja, säger Per Rosengren.
          </note>
          <note>
            Det är alltid intressant att få klara besked.
          </note>
          <note>
            Vänsterpartiet talar väldigt ofta i dessa tider om företagandet
            och att man skall stimulera det. Många fler skall bli företagare.
            Det är så oerhört viktigt att det växer upp nya småföretag. Man
            har ett stort engagemang kring detta. Jag trodde att det var sant.
            Men när man vill stimulera människor att ta ett större ansvar
            backar ni ur. Det fanns inget intresse, Per Rosengren, i vårt
            utskott för att skriva en gemensam reservation i frågan. Sedan
            skyller ni på Miljöpartiet, som hade en ersättare sittande där.
            Jag trodde att eftersom ni har skrivit en motion med tre hemställanspunkter
            var ni beredda att förhandla eller diskutera i utskottet eller
            vid sidan av utskottet med ledamöterna för att få ihop en gemensam
            åsikt i frågan. Men det är inte intressant. Det är bara makten
            som hägrar.
          </note>
          <note>
            Det är inget nytt för Vänsterpartiet, det är inget nytt för kommunisterna,
            det är inget nytt för allt detta ni har hävdat under århundradena.
            Kommer ni bara åt makten är ni nöjda. Jag konstaterar att ni står
            er bra i den debatten. Ni vill fortfarande ha makten. Men att
            det skall vara inflytande och trygghet för de anställda är mindre
            intressant. Det viktiga är makten för kollektivet.
          </note>
          <note type="speaker">
            Anf. 105 PER ROSENGREN (v) replik:
          </note>
          <note>
            Herr talman! Nu är det inte så att Vänsterpartiet skall ingå
            i någon form av vinstandelsstiftelse och på det sättet kapa åt
            sig makt. Makt och påverkansmöjlighet när det gäller företag är
            ungefär samma sak.
          </note>
          <note>
            Makten finns där. Den finns hos företagsledningen, hos kapitalet,
            hos dem som äger företagen. Vi menar att mer makt bör ligga hos
            de anställda. Det anser inte
          </note>
          <note>
            Folkpartiet och Sigge Godin.
          </note>
          <note>
            Vad gäller diskussionen när utskottet behandlade frågan träffade
            jag faktiskt Sigge Godin och poängterade att de tre hemställanspunkterna
            är en enhet. Sigge Godin svarade: Så kan man kanske se det. Vi
            får se vad vi gör.
          </note>
          <note>
            Jag pratade faktiskt med Sigge Godin och sade:
          </note>
          <note>
            Det vore bra om ni kunde ge ert stöd så att vi kanske kan göra
            något gemensamt. Men det fanns väl inget intresse. Jag tycker
            att det är väldigt märkligt. Jag frågade Sigge Godin förut: Varför
            stödde ni inte t.ex.
          </note>
          <note>
            punkt 2? Varför deklarerade ni inte det? Varför stödde ni inte
            hemställanspunkt tre? Det gjorde ni inte.
          </note>
          <note>
            Ni valde att bara rikta in er på själva löneskatten, ingenting
            annat. Det är ganska typiskt för de borgerliga. Det gäller att
            ta bort skatter i första hand. Men att titta på andra faktorer
            är man inte intresserad av. Att föra en seriös debatt i frågan
            är man mindre intresserad av.
          </note>
          <note>
            Miljöpartiets deklaration berodde inte på att de hade en ersättare.
            Jag har pratat med andra företrädare för Miljöpartiet, och de
            har den uppfattningen att det skall vara löneskatt på vinstandelar.
            Det fanns en majoritet för något annat, och då gäller det att
            förhandla så att det åtminstone blir någonting av det.
          </note>
          <note>
            Sedan vill jag åter erinra om att det faktiskt är min motion
            som har föranlett allt detta.
          </note>
          <note type="speaker">
            Anf. 106 SIGGE GODIN (fp) replik:
          </note>
          <note>
            Herr talman! Det var därför jag talade med Per
          </note>
          <note>
            Rosengren när Vänsterpartiet hade satt ned foten i utskottet
            och hade konstaterat att det var bättre att få en marginell framgång
            med en utredning. Det var redan klart då. Vi träffades därefter.
            Jag blev litet förvånad över resultatet. Jag trodde att Per Rosengren
            var den store talesmannen för Vänsterpartiet i skattefrågor och
            sådana saker. Så har jag uppfattat det.
          </note>
          <note>
            Jag vill fråga: Vart vill ni nå med utredningen?
          </note>
          <note>
            Vad skall resultatet bli - ett konstaterande av någon form av
            kartläggning?
          </note>
          <note>
            Vad vi vill uppnå i den här frågan är egentligen att gå längre
            än vad Per Rosengren vill. Men jag tyckte ändå att vi kunde enas
            så långt det var möjligt. Vi har gått ut och frågat de anställda
            som deltar i sådana här stiftelser - de enskilda människorna -
            vad de tycker är viktigt. Per Åhlström, som har studerat i USA
            och
          </note>
          <note>
            Kanada, säger precis som de anställda här i Sverige:
          </note>
          <note>
            Det är tryggheten som är det viktiga. Den, Per Rosengren, bryr
            ni er inte om.
          </note>
          <note>
            Om ett parti har en motion i ett utskott och vill någonting med
            den så tar det partiet initiativen. Nu låter det dessutom som
            om det bara var en enskild motion.
          </note>
          <note>
            Då borde Ulla Hoffmann ha tagit upp det. Det gjorde hon inte.
            Hon tyckte att det var bra med en utredning.
          </note>
          <note type="speaker">
            Anf. 107 PER ROSENGREN (v) replik:
          </note>
          <note>
            Herr talman! Vi kan konstatera att det fanns en majoritet som
            inte ville göra någonting åt det hela. Vi har att rätta oss därefter,
            och då gäller det att kunna förhandla fram någonting.
          </note>
          <note>
            Hur omfattande skall utredningen vara? Vad skall den innehålla?
            Den skall ta reda på hur vinstandelsstiftelserna ser ut, hur de
            fungerar, hur ekonomin bakom dem är och dessutom hur det ser ut
            i stora och små företag.
          </note>
          <note>
            Jag säger också att den löneskatt som finns i dag är ett problem
            för de små och medelstora företagen.
          </note>
          <note>
            De gör inte avsättningar. Men fåmansreglerna som ni inte ville
            diskutera är också väldigt viktiga.
          </note>
          <note>
            Jag förstår inte, Sigge Godin, varför ni inte ville diskutera
            hemställanspunkt 2. Jag tycker att den är viktig. Det är viktigt
            att man också öppnar samma möjligheter för fåmansdelägare i det
            här sammanhanget. Var det att vi hade gjort en begränsning till
            ett halvt basbelopp som var problemet? I så fall hade vi kunnat
            diskutera det.
          </note>
          <note>
            Så till tryggheten. Jag kan förstå att man ser vinstandelsstiftelserna
            som en trygghet i USA och på andra ställen. Men vi har andra trygghetslagar
            som garanterar tryggheten för de anställda här i landet. Vi behöver
            inte ha vinstandelsstiftelser i första hand som en trygghet utan
            för att skapa intresse och motivation i arbetet och engagemang
            på arbetsplatsen. Det är det viktiga.
          </note>
          <note>
            Dessutom är det naturligtvis också en maktfråga.
          </note>
          <note>
            Det är alldeles klart att detta är ett led i att ge löntagaren
            större makt och ett större inflytande på sin arbetsplats. Det
            är alldeles riktigt. Om man kallar det påverkan, inflytande eller
            makt är bara en fråga om val av ord.
          </note>
          <note>
            Anf. 108 SIW WITTGREN-AHL (s) replik:
          </note>
          <note>
            Herr talman! Jag begärde ordet därför att Per Rosengren sade
            att det framtida pensionssystemet inte är finansierat. Jag vill
            bara säga att det är finansierat, men man är inte helt överens
            om de olika turerna. Jag tänker inte närmare kommentera det. Den
            debatten återkommer till kammaren, och då får vi ta den i sin
            helhet.
          </note>
          <note type="speaker">
            Anf. 109 PER ROSENGREN (v) replik:
          </note>
          <note>
            Herr talman! Det var ju intressant. Hur är då pensionssystemet
            finansierat efter 1999? Man har ju sagt att några förändringar
            i egenavgifterna, som genomförandegruppen skulle göra, blir det
            inte för 1999. Hur är det då finansierat? Varifrån plockar ni
            pengarna?
          </note>
          <note type="speaker">
            Anf. 110 INGRID SKEPPSTEDT (c) replik:
          </note>
          <note>
            Herr talman! Vänsterpartiet hade klart och tydligt redovisat
            och pekat på det negativa med löneskatt på vinstandelar i sin
            motion. Det är en fråga som jag tog upp i mitt anförande, som
            vi länge har drivit och där vi har samma uppfattning.
          </note>
          <note>
            Jag tycker också att det är förvånande att man inte driver punkt
            1, kravet i sin motion. Där står det klart och tydligt att man
            vill ha en lagändring för att slopa löneskatten. I stället gör
            man upp om en utredning.
          </note>
          <note type="speaker">
            Anf. 111 PER ROSENGREN (v) replik:
          </note>
          <note>
            Herr talman! Jag vet inte om Ingrid Skeppstedt har sovit under
            min replikväxling med Sigge Godin. Det verkar så. Jag har sagt
            precis hur det gick till och hur det var.
          </note>
          <note>
            Jag vill ställa en fråga till Ingrid Skeppstedt. Varför kan ni
            inte acceptera att dessa tre hemställanspunkter är en enhet, att
            de hör ihop? Varför vill ni inte öppna för fåmansdelägarna att
            använda sig av samma regler som de anställda? Det förvånar mig.
          </note>
          <note>
            Varför vill ni förhindra fåmansdelägarna att göra detta?
          </note>
          <note>
            I förlängningen kan det faktsikt äventyra hela vinstandelssystemet
            om man inte ändrar på de reglerna, med hänvisning till vad jag
            sade när det gäller vinstandelsstiftelserna och de anställdas
            makt i dessa. Ser ni inte de problemen? Jag har pratat med folk
            som jobbar hårt med vinstandelsstiftelser. De är oerhört förvånade
            över den borgerliga reservationen. Man kommer oss inte till mötes
            ens på punkt 2. Hade ni gjort det hade vi kunnat sätta oss ned
            och diskutera även punkt tre i slutänden. Då hade vi kanske kommit
            någonstans.
          </note>
          <note>
            Men ni stannar bara för skattedelen, rycker loss den ur motionen
            och hänvisar till att vi hoppar av. Det gör vi inte. Vi har skrivit
            en motion och den innehåller tre hemställanspunkter som hör ihop
            i ett system.
          </note>
          <note>
            Ni har svårt att se detta som en enhet. Ni har svårt att se frågan.
            Ni vill bara diskutera skattedelen.
          </note>
          <note>
            Det gör att det är fullkomligt meningslöst att diskutera och
            debattera de här frågorna med er. Ni har ingen helhetssyn på den
            här problematiken.
          </note>
          <note type="speaker">
            Anf. 112 INGRID SKEPPSTEDT (c) replik:
          </note>
          <note>
            Herr talman! Nu ser det ut som om det kommer att bli en utredning
            om det här. Vi kommer att ta ställning när vi får ett resultat
            av utredningen.
          </note>
          <note>
            Per Rosengren sade att det är hans motion. Men vad jag kommer
            ihåg är det här en kommittémotion som Vänsterpartiet lade fram.
            Den tycker jag skulle väga ganska tungt.
          </note>
          <note type="speaker">
            Anf. 113 PER ROSENGREN (v) replik:
          </note>
          <note>
            Herr talman! Ja, den väger ganska tungt. Men när man får reda
            på att det finns en majoritet i utskottet som går emot en gäller
            det att förhandla fram vad som är möjligt.
          </note>
          <note>
            Återigen: Utredningen skall inte titta på fåmansreglerna. Varför
            vill ni inte öppna för fåmansdelägarna att ha samma regler som
            de anställda? Visserligen har vi gjort en begränsning upp till
            ett halvt basbelopp. Men varför är ni småföretagarfientliga? Det
            är frågan.
          </note>
          <note type="speaker">
            Anf. 114 INGER SEGELSTRÖM (s):
          </note>
          <note>
            Herr talman, ledamöter och åhörare! De motioner som vi i dag
            debatterar väcktes under den allmänna motionstiden hösten 1997.
            Mycket har hänt sedan dess. Jag har begärt ordet för att klargöra
            vad vi skvinnor tycker i frågan om tjänstesektorn.
          </note>
          <note>
            Jag vill först säga att jag tycker att ordet "piga"
          </note>
          <note>
            tillhör 1800-talet. Nu skall vi tala om framtidsjobben.
          </note>
          <note>
            Lena Nyberg, s-kvinna och borgarråd i Stockholm, har tagit initiativ
            till en utredning om tjänstesektorn. Också i Storstadskommitténs
            betänkande förs en debatt om de här frågorna.
          </note>
          <note>
            Vi s-kvinnor kan aldrig tänka oss någon skattesubvention till
            privatpersoner. Däremot har vi sagt att vi kan tänka oss en subvention
            till företag om det gäller flera branscher, inte bara städbranschen.
          </note>
          <note>
            Varför då? frågar ni er.
          </note>
          <note>
            Jo, vi behöver nya jobb också i den privata sektorn. Ger vi statligt
            stöd till företag eller kooperativ, måste vi som skattebetalare
            kunna ställa krav: på att man betalar avtalsenliga löner, att
            det finns avtal med fackliga organisationer samt att det finns
            försäkringar och möjligheter till utbildning och trygghet för
            de anställda.
          </note>
          <note>
            Det måste också bli nya jobb på sikt. Skattemyndigheten måste
            kunna begära in årsredovisningar och kontrollera att företagen
            betalar sina avgifter samt att de skattepengar som går åt till
            det här används till det som de är avsedda för. Det blir mycket
            svårare om man ger en skattesubvention till privatpersoner.
          </note>
          <note>
            Om vi nu beslutar att införa en sådan här subvention, måste denna
            alltså avse flera branscher. Om vi begränsar oss till städning
            i hemmet riskerar vi att man kommer att säga: Nu har vi löst arbetslöshetsproblemet
            för de lågutbildade och lågavlönade kvinnorna - låt oss nu återgå
            till männens arbetsmarknadsproblem.
          </note>
          <note>
            Därför bör ett eventuellt framtida förslag inkludera t.ex. hotell-
            och restaurangnäringarna, turism, kollektivtrafik och varför inte
            frisörbranschen.
          </note>
          <note>
            Hur finansieringen skall ske och vad en skattesubvention skulle
            kunna kosta vet vi inte ännu. Det har ju förekommit förslag beträffande
            både arbetsgivaravgifter och arbetsmarknadspolitiska medel och
            förslag om en momssänkning. Vi måste innan vi går vidare få besked
            om vilka kostnaderna blir och hur finansieringen skall gå till.
            Vi får ställa förslagen på detta område mot viktiga åtaganden
            vad gäller sjukvård, skola, äldreomsorg och utbildning.
          </note>
          <note>
            Jag sitter med i socialdemokraternas skattegrupp, som leds av
            skatteminister Thomas Östros. Vi skall i maj till vår partistyrelse
            överlämna ett förslag beträffande tjänstesektorn, som jag hoppas
            skall ge oss möjlighet att lösa den här frågan.
          </note>
          <note>
            Det vore bra om vi kunde komma vidare i den här debatten. Som
            jag inledningsvis sade tillhör pigorna
          </note>
          <note>
            1800-talet, och det har vi s-kvinnor sagt sedan länge.
          </note>
          <note>
            Vad debatten nu i stor utsträckning skall handla om är
          </note>
          <note>
            2000-talets arbetsmarknad både för kvinnor och för män.
          </note>
          <note>
            Jag beklagar att Rose-Marie Frebran och de andra kristdemokraterna
            i den här debatten inte här i kammaren vill diskutera tjänstesektorn
            med mig som ledamot av Sveriges riksdag. Var någonstans om inte
            i det här huset vill kristdemokraterna föra debatten om den så
            viktiga frågan om tjänstesektorn?
          </note>
          <note type="speaker">
            Anf. 115 INGRID SKEPPSTEDT (c) replik:
          </note>
          <note>
            Herr talman! Jag tycker att det är positivt att Inger
          </note>
          <note>
            Segelström tar upp tjänstesektorn. Bland centerkvinnorna och
            även i partiet diskuterar vi väldigt mycket hur man skall komma
            framåt just när det gäller jobben i tjänstesektorn. Det är viktigt
            att lösa denna fråga, eftersom det kommer att ge många arbetstillfällen
            och även kommer att vara till gagn för dem som behöver nyttja
            dessa. Frågan måste lösas på något sätt, med arbetsgivaravgifter,
            moms eller vad det nu kan vara.
          </note>
          <note>
            Jag tycker att detta är en fråga som måste lyftas fram med det
            snaraste.
          </note>
          <note type="speaker">
            Anf. 116 INGER SEGELSTRÖM (s) replik:
          </note>
          <note>
            Herr talman! Ja, jag tror att vi allihop känner att den här diskussionen
            är väldigt viktig. Vi tycker att många av de nya jobben skall
            finnas inom den privata sektorn. Men jag tycker också att det
            är viktigt att inse att det inte är någon lösning att bara inrikta
            sig på städbranschen. Vi kan inte bara genom städning komma ut
            ur lågkonjunkturen och komma in i en högkonjunktur. Vad vi måste
            inrikta oss på är att det skall bli riktiga och bestående jobb.
            Vi skall inte begränsa det hela till kvinnojobb.
          </note>
          <note>
            Man kan därmed inte säga: Nu har vi klarat kvinnornas arbetslöshet
            - låt oss nu ägna oss åt männens.
          </note>
          <note>
            Det är så vi annars alltid gör. Det är viktigt att poängtera
            att om vi skall genomföra en skattesubvention, skall den avse
            flera branscher. Dessutom skall kostnaderna ställas mot andra
            angelägna behov. Tycker vi fortfarande att vård, omsorg, skola
            och utbildning ger fler jobb och att våra pengar skall gå dit,
            får vi göra det ställningstagandet. Låt oss dock vara positiva
            och se vad det här kostar.
          </note>
          <note type="speaker">
            Anf. 117 MARGIT GENNSER (m):
          </note>
          <note>
            Herr talman! Jag är ledsen att jag förlänger debatten, men det
            var faktiskt jag som en gång förde fram idén att tjänster skall
            beskattas mindre, nämligen i en artikel i Sydsvenskan den 2 maj
            1993. Jag resonerade verkligen inte om pigor utan om allting från
            hushållstjänster till den stora tjänstesektor som vi har för utveckling
            av nya produkter osv.
          </note>
          <note>
            Jag skrev att vi har ett fullständigt felaktigt skattesystem,
            där vi lägger så höga skatter på arbetskraften att vi har svårt
            att reda oss. Det gäller både i den globala konkurrensen och i
            den lokala konkurrensen mellan gör-det-själv-insatser och anlitande
            av andra, vilket kan ge en bättre arbetsfördelning.
          </note>
          <note>
            Anne-Marie Pålsson tog upp det här problemet vetenskapligt och
            utförligt, och jag tycker att det är bra att det har kommit upp
            på dagordningen, där det i och för sig har funnits sedan 1993.
          </note>
          <note>
            Jag måste ta upp ett par saker som jag tyckte var förskräckande
            i Inger Segelströms anförande. Hon utgick från att alla pengar
            är statens. Om medborgarna får behålla en del av sina inkomster,
            är det fråga om en skattesubvention.
          </note>
          <note>
            Det är faktiskt tvärtom så att det bidrar till tillväxten i vårt
            land. De resurser som skapas berör alla enskilda människor, och
            vi betalar skatt för att klara vissa gemensamma ändamål. Jag tycker
            att det blir väldigt förvrängt om man säger, att om det gäller
            företag kan man göra på ett visst sätt, men inte om enskilda människor
            bidrar med arbete. Det leder till en felaktig struktur, inte minst
            med den Internetutveckling osv. som vi har.
          </note>
          <note>
            Vi skulle här kunna föra en mycket lång debatt.
          </note>
          <note>
            Jag tror att alla här i kammaren skulle tjäna på att vi lade
            av alla gamla skygglappar och började fundera på hur skattesystemet
            kan göras mera tillväxtvänligt, särskilt för servicesektorn.
          </note>
          <note>
            Jag håller med Inger Segelström om att vi bör slippa alla fåniga
            epitet som "pigor" osv. Jag förstår inte varför det har ansetts
            väldigt bra att man kan städa i företag, t.ex. i affärslokaler,
            men att städning hemma hos andra, som då kanske kan göra andra
            saker effektivare, har fördömts. Jag tror att det här behövs ett
            nytänkande, inte minst från det socialdemokratiska kvinnoförbundet,
            som har varit en bromskloss.
          </note>
          <note>
            Det har gjorts en utredning av Lars Vinell som visar hur man
            kan göra en viss ändring. Vi kan börja kortsiktigt för att kunna
            gå vidare och få en beskattning som gynnar tillväxten inom tjänstesektorn.
          </note>
          <note>
            I detta anförande instämde Sigge Godin (fp).
          </note>
          <note type="speaker">
            Anf. 118 INGER SEGELSTRÖM (s):
          </note>
          <note>
            Herr talman! Jag tycker också det är glädjande att vi kan börja
            prata om framtidens jobb. Jag tyckte att det var viktigt att säga
            det i mitt anförande, vilket jag tror framgick klart. Men vad
            vi skall använda våra skatter till är någonting som vi skall besluta
            om gemensamt. Någonting som riksdagen gör jämt och ständigt är
            prioriteringar: Vad är viktigare? Vilka får del av de satsningar
            vi gör? Vilka av de insatser som vi gör kommer den största gruppen
            till del? Det är det som jag menar att vi får titta på.
          </note>
          <note>
            Erfarenheterna i Danmark är att en skattesubvention inte har
            gett så många jobb. I Finland, som just har startat ett projekt,
            säger man att intresset är ljumt.
          </note>
          <note>
            Jag tror att vi skall vara realistiska i detta. Jag tycker ändå
            att det är viktigt att man säger att det är intressant, och med
            den stora arbetslöshet som vi har skall vi inte vara främmande
            för olika lösningar.
          </note>
          <note>
            Däremot tycker jag - och jag är förvånad över att
          </note>
          <note>
            Moderaterna inte tycker det - att det viktiga är att vi får nya
            företag. Vi skall satsa på företag, som kan fortsätta och som
            kan överleva. Därför är det viktigt, om det blir en sådan här
            subvention, att alla som vill köpa de här tjänsterna får göra
            det via ett företag. Det är den enda möjligheten, om vi verkligen
            skall kunna kontrollera att de här jobben blir bestående och att
            företagen kommer att följa de regler som gäller, med avtalsenliga
            löner, med försäkringar och annat. Jag tycker att det är helt
            nödvändigt om vi skall gå vidare i den här debatten.
          </note>
          <note type="speaker">
            Anf. 119 MARGIT GENNSER (m):
          </note>
          <note>
            Herr talman! Det är en prioritering vi skall göra.
          </note>
          <note>
            Det är en fråga vi skall ställa oss: Vad kan vi låta bli att
            göra och låta alla människor ta ställning till själva?
          </note>
          <note>
            Den första prioriteringen vi har här i riksdagen är alltså att
            fråga oss: Vad skall vi låta bli att göra? Hur skall vi se till
            att utvecklingen kan växa fram spontant ute bland alla människor,
            som vet mycket bättre vad de vill göra och som har sina prioriteringar
            mycket mer klara för sig?
          </note>
          <note>
            Vad jag egentligen talar om är detta: Skall vi centralisera eller
            decentralisera? Jag har för min del så mycket respekt för mina
            medmänniskor att jag säger:
          </note>
          <note>
            Centralisera. Jag är väldigt okunnig - det är vi alla -
          </note>
          <note>
            om vad andra människor innerst inne vill. Låt dem därför bestämma
            själva! Det finns bara en gräns för det bestämmandet, och man
            skall inte bestämma så att det skadar andra.
          </note>
          <note type="speaker">
            Anf. 120 INGER SEGELSTRÖM (s):
          </note>
          <note>
            Herr talman! Jag tycker att det är vår uppgift som ledamöter
            i Sveriges riksdag att vara varsamma med våra skattemedel och
            se till att skatten används till det som är mest effektfullt för
            den stora gruppen. Det är vårt huvudansvar som riksdagsledamöter.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            8 § Vissa näringspolitiska frågor
          </note>
          <note>
            Föredrogs
          </note>
          <note>
            Näringsutskottets betänkande 1997/98:NU10
          </note>
          <note>
            Vissa näringspolitiska frågor
          </note>
          <note type="speaker">
            Anf. 121 KARIN FALKMER (m):
          </note>
          <note>
            Herr talman! Människor vill arbeta. De vill försörja sig, och
            de vill inte vara bidragsberoende. Arbetslösa vill inte vara föremål
            för diverse åtgärder. De vill ha riktiga arbeten. Det är vår uppgift
            som politiker att skapa de rätta förutsättningarna för företagande
            så att människor ges möjligheter att förverkliga sina idéer och
            drömmar och kunna försörja sig. Jag är övertygad om att tillväxt
            och efterlängtade nya jobb kan växa fram, men en förutsättning
            är att Sveriges konkurrenskraft stärks och att privat näringsliv
            ges bättre utrymme.
          </note>
          <note>
            Globalisering, liberalisering och informationsteknikens framväxt
            öppnar enorma möjligheter för Sverige och för våra företag. Ett
            absolut villkor för att
          </note>
          <note>
            Sverige skall kunna utnyttja dessa nya möjligheter är att vi
            politiker förstår nödvändigheten av förändring och att vi underlättar
            omvandlingsprocessen, som är oerhört snabb.
          </note>
          <note>
            Jag vill fråga Birgitta Johansson om Socialdemokraterna är medvetna
            om den dramatiska förändringsprocess som pågår och att den kräver
            förändring av politiken.
          </note>
          <note>
            Det är inte bara enskilda företag som är utsatta för knivskarp
            konkurrens. I lika hög grad befinner sig
          </note>
          <note>
            Sverige som land i en knivskarp konkurrenssituation.
          </note>
          <note>
            Det nationella näringsklimatet måste ses i ett globalt perspektiv.
            Sverige måste kunna tävla med de mest konkurrenskraftiga delarna
            av världen i fråga om goda villkor för företagande och investeringar.
            Omvärldsförståelse och förändringsbenägenhet i politiken är helt
            avgörande för Sveriges framtida konkurrensförmåga och välstånd.
          </note>
          <note>
            I morse toppade radionyheterna med uppgifterna om att flera storföretag
            under de senaste tre åren flyttat ut viktiga företagsdelar till
            andra länder. I morgon skall näringsutskottet ha en offentlig
            hearing med anledning av det utflyttningshot som bl.a. beskrivits
            i en rapport från NUTEK. Av Sveriges ledande börsföretag har 22
            av 40 planer på att flytta ut ledande funktioner ur landet.
          </note>
          <note>
            I den globaliseringsprocess som Sverige är en del av blir såväl
            små som stora företag alltmer internationaliserade. Det är i sig
            ingenting som är negativt. Det som däremot är ytterst oroväckande
            är de signaler som de senaste åren kommit från industri och företag
            när det gäller det svenska näringsklimatet. Hos det svenska näringslivet
            finns en genuin oro när det gäller vårt lands konkurrenskraft
            - en oro vi måste ta på allvar.
          </note>
          <note>
            Regeringen har i snart fyra år vägrat att ta till sig varningssignalerna
            som kommit från näringslivet.
          </note>
          <note>
            Man har också blundat för de samstämmiga råd som har givits i
            olika utvärderingsrapporter som granskat
          </note>
          <note>
            Sveriges tillväxtförmåga.
          </note>
          <note>
            Med de nya omvärldsvillkor som globaliseringen innebär är det
            förödande att, som Socialdemokraterna hittills, klamra sig fast
            vid stela modeller, rigida arbetsmarknadsregler och världens högsta
            skattetryck.
          </note>
          <note>
            Regeringen har därför det fulla ansvaret för varje jobb som försvinner
            från vårt land som följd av nonchalans och företagarfientlig attityd
            hos regeringen.
          </note>
          <note>
            Det går inte att dölja att regeringen har misslyckats med att
            skapa ett gott företagsklimat. Den låga sysselsättningsgraden
            och den höga arbetslösheten är förorsakad av Socialdemokraternas
            oförmåga att förstå förändringsprocessen och de faktorer som påverkar
            tillkomsten av arbeten.
          </note>
          <note>
            Under Göran Perssons tid som statsminister har sysselsättningen
            sjunkit under 22 månader av 24.
          </note>
          <note>
            Antalet riktiga jobb har inte varit så lågt sedan 1974.
          </note>
          <note>
            Enligt tidningen Affärsvärlden är sysselsättningsläget det sämsta
            på 100 år. Detta är ett enormt misslyckande.
          </note>
          <note>
            Den borgerliga regeringen hade som mål att återupprätta Sverige
            som tillväxt- och företagarnation.
          </note>
          <note>
            Vid tidpunkten för regeringsskiftet 1994 hade fyrpartiregeringen
            lyckats vända siffrorna, som hade dalat sedan 1989. Sysselsättningssiffrorna
            gick upp, och
          </note>
          <note>
            1 000 personer i veckan fick nytt arbete. Hade Socialdemokraterna
            varit kloka och fortsatt på den vägen hade Sverige i dag haft
            150 000 fler arbeten.
          </note>
          <note>
            I stället återgick Socialdemokraterna till den tillväxthämmande
            skattehöjarpolitik som skapat Sveriges problem. En rad beslut
            fattades på tvärs mot det svenska näringslivet, med förlorade
            jobb och sjunkande välstånd som följd.
          </note>
          <note>
            I stället för att hålla löftet från valrörelsen om att endast
            höja skatterna med 3,7 miljarder höjde man skatterna med 80 miljarder
            kronor. Enskilda människor och företag har utsatts för ständiga
            skattehöjningar och försämringar. Kortsiktighetens förbannelse
            har samtidigt drabbat företagen genom en hit-och-ditpolitik som
            saknar motsvarighet i svensk politik.
          </note>
          <note>
            Socialdemokraternas budgetsaneringsmetod har fört vårt land djupare
            ned i tillväxtträsket. Sverige har dalat i tillväxt bland de industrialiserade
            länderna, och sysselsättningen har sjunkit mer här än någon annanstans.
            Socialdemokraterna har alltså misslyckats med uppgiften att skapa
            goda villkor för företagande och arbete.
          </note>
          <note>
            Sveriges konkurrenskraft måste stärkas. Moderata samlingspartiet
            vill avskaffa de hinder för tillväxt som finns i dag. Skatterna
            på inkomster och företag måste sänkas. Arbetsmarknadsreglerna
            måste moderniseras så att de passar nya typer av företag och anställningsformer
            som finns i dag. Regler om anställning och arbetstid måste göras
            flexibla och anpassade till individen och inte till kollektivet.
          </note>
          <note>
            Såväl små som stora företag har i dag svårigheter med att rekrytera
            kvalificerad arbetskraft. Utbildningen måste bli bättre och mer
            svara upp mot dagens behov. Kvalificerad utbildning måste bli
            lönsam i
          </note>
          <note>
            Sverige för den enskilde.
          </note>
          <note>
            En framgångsrikt genomförd gemensam valuta kommer att stärka
            Europas konkurrenskraft och bidra till ökad sysselsättning. Det
            är oroväckande att Sverige nu i starten hamnar utanför EMU.
          </note>
          <note>
            Insatserna för arbetslösa måste innehålla stark motivation för
            den enskilde att aktivt försöka att få ett nytt arbete. Den absurda
            situationen med företag som har svårigheter att få tag på arbetskraft
            samtidigt som arbetslösheten är rekordhög visar på felen i dagens
            system.
          </note>
          <note>
            Det är bara i de privata företagen som de efterlängtade nya jobben
            finns. Sverige behöver fler som vill och vågar starta och driva
            företag och anställa medarbetare. För att Sverige skall bli en
            framgångsrik nation och kunna hävda sig i den internationella
            konkurrensen måste entreprenörskap och företagande löna sig.
          </note>
          <note>
            Hinder som i dag finns för redan befintliga företags möjligheter
            att anställa och växa måste tas bort.
          </note>
          <note>
            Det måste kort sagt bli lättare att vara företagare i
          </note>
          <note>
            Sverige.
          </note>
          <note>
            De tre borgerliga partierna har lagt fram ett gemensamt förslag
            för att öppna möjligheter för tillkomst av arbete i en expansiv
            tjänstesektor. Vi vill också ge nya möjligheter för turismföretagen
            att växa till gagn för utveckling av hela landet. Vårt land har
            mycket att erbjuda. Inte minst inom kulturens område skulle turismen
            kunna växa och skapa många nya arbeten.
          </note>
          <note>
            Herr talman! Att som utskottsmajoriteten i betänkandet påstå
            att regeringen förbättrat företagsklimatet är bisarrt efter alla
            försämringar som har beslutats i denna kammare. Det rimmar också
            illa med att sysselsättningen och industrin nu hotas av regeringens
            energipolitik. Tvångsavstängningen av säker och billig kärnkraft
            kommer att kosta dränerad ekonomi, höjda elpriser, utslagning
            av jobb och företag i basindustrin och försämrad miljö. Förtroendet
            för Sverige som industriland kommer att få sig en rejäl knäck.
          </note>
          <note>
            Det krävs nu förnyelse, förändring och ledarskap för att vi skall
            kunna ta upp Sverige ur sysselsättningskrisen. Vi måste få villkor
            för företag som kan tävla med villkoren i de mest konkurrenskraftiga
            delarna av världen.
          </note>
          <note>
            Herr talman! Särskilt för de mindre företagen är den stora mängden
            regler en tung belastning. Det komplicerade regelverket är ett
            väsentligt hinder för framväxten av nya växande företag och jobb.
            Under snart fyra år har moderater, folkpartister och kristdemokrater
            påpekat behoven av förenklingar av regelverken. Under snart fyra
            år har regeringen slagit dövörat till. Nu instämmer utskottsmajoriteten
            i betänkandetexten i problemformuleringen och vill att regeringen
            skall vidta lämpliga åtgärder för att förenkla reglerna för företagen.
          </note>
          <note>
            När vi synar politiken framstår kontrasten mellan fagra ord och
            brist på handling i pinsam tydlighet.
          </note>
          <note>
            T.o.m. när statsministern själv offentligt uttalat sig för regelförenkling
            röstade utskottets socialdemokrater ned Göran Perssons förslag.
          </note>
          <note>
            Socialdemokraterna får nu en ny chans att ge de fagra orden ett
            reellt innehåll genom att rösta för den reservation i betänkandet
            där vi upprepar det förslag som Göran Persson själv presenterat
            i massmedierna.
          </note>
          <note>
            Företagen väntar på att det skall ske någonting på avregleringsområdet.
            Det räcker inte med fagra ord i massmedierna och i betänkandetexter.
            Röstar socialdemokraterna än en gång ned sin egen partiledares
            förslag ger det klara besked om trovärdigheten i avregleringsfrågan.
          </note>
          <note>
            Herr talman! Jag yrkar bifall till reservation 1 och reservation
            5 och står självfallet bakom övriga moderata reservationer i betänkandet.
          </note>
          <note type="speaker">
            Anf. 122 KJELL ERICSSON (c):
          </note>
          <note>
            Herr talman! Näringsklimatet har varit mycket omdiskuterat under
            senare tid. Självfallet är det oerhört väsentligt med ett bra
            företagarklimat både för små, medelstora och stora företag. 1990-talets
            turbulens på det ekonomiska området efter 1980-talets spekulations-
            och kasinoekonomi har varit kännbar både för företag och enskilda.
            Därför vidtog också den borgerliga regeringen en rad åtgärder
            för att förbättra företagarklimatet i allmänhet och för småföretagen
            i synnerhet.
          </note>
          <note>
            Det har därefter också skett en sanering av de offentliga finanserna.
            I samband därmed har det också beslutats om ett antal åtgärder
            för att förbättra för småföretagen, t.ex. sänkning av arbetsgivaravgifterna,
            lindring av dubbelbeskattningen och återinförande av kvittningsrätten.
            Totalt har de olika åtgärderna också lett till en kraftigt sänkt
            ränta.
          </note>
          <note>
            Det finns dock mycket mer som behöver göras för att förbättra
            näringsklimatet. Sverige har under årens lopp varit ett framgångsrikt
            företagarland. Det är många svenska storföretag som med stor framgång
            verkar på en hård konkurrensutsatt världsmarknad.
          </note>
          <note>
            Dessa företag har en oerhört stor betydelse för vårt land, för
            vår ekonomi och för vårt välstånd. Dels är det många som jobbar
            i dessa företag, dels är det många småföretag som är underleverantörer
            till de stora företagen. Därför är det också viktigt att de stora
            företagen har ett bra klimat i det här landet.
          </note>
          <note>
            Det behövs många nya arbetstillfällen. Även om de stora företagen
            är viktiga är det inte där som de många nya jobben kommer att
            tillskapas. Det är framför allt i de små och medelstora företagen
            som det finns möjligheter till nya jobb.
          </note>
          <note>
            För att kunna skapa ett bra företagarklimat och nya jobb skall
            vi framför allt inrikta oss på sex områden, och det är dem jag
            vill uppehålla mig omkring.
          </note>
          <note>
            Det gäller för det första att främja det personliga ägandet.
            För det andra gäller det avreglering. För det tredje gäller det
            sänkning av skatter och avgifter. För det fjärde gäller det kunskap
            och kompetens, och för det femte gäller det förbättrad riskkapitalförsörjning.
          </note>
          <note>
            För det sjätte gäller det turism och tjänstesektor.
          </note>
          <note>
            Det personliga ägandet är själva grunden i en marknadsekonomi.
            Det är bra om det finns ett spritt ägande. Det arbete som påbörjades
            under den borgerliga regeringen med att minska statens företagsägande
            måste fortsätta. Det finns ett antal statliga företag som bör
            säljas ut. Statens främsta uppgift är att ange ramar för näringslivet
            - inte att själv driva företagsamhet.
          </note>
          <note>
            Något som upplevs som besvärligt, och som är besvärligt, är det
            krångel och den byråkrati som företagande är omgärdat av. Det
            har talats om att förenkla, men det har många gånger blivit tvärtom
            i verkligheten. Riksdagen stiftar lagar. Regeringen utfärdar förordningar.
            De statliga ämbetsverken utfärdar förordningar och föreskrifter.
            Regionala och lokala myndigheter skriver sina regelverk. Sammantaget
            blir det ganska mycket att hålla reda på för den enskilde företagaren.
          </note>
          <note>
            Företagarna vill hålla på med sin verksamhet och inte med en
            massa byråkrati. Det är många gånger så, att företagaren är praktiskt
            lagd och ogillar ett omfattande pappersarbete. Därför är det också
            viktigt att våra myndigheter hjälper företagaren att komma till
            rätta med olika handlingar och att de är serviceorgan.
          </note>
          <note>
            Det skall räcka med att uppsöka en myndighet - en dörr - för
            att starta företag.
          </note>
          <note>
            I detta sammanhang vill jag också ta upp arbetsrätten, där det
            har gjorts vissa förbättringar. Men det finns mer kvar att göra
            för att anpassa regelverken till de små företagen.
          </note>
          <note>
            Småföretagardelegationen har tagit fram en rapport. Jag tycker
            att den är alldeles föredömlig. Där finns det en rad förslag till
            åtgärder som skulle förenkla regelverket på ett ganska omfattande
            vis. Jag hoppas att regeringen verkligen tar tag i dessa frågor
            och kommer med förslag på åtgärder som förenklar för företagen.
            Avreglering och förenkling är något mycket angeläget för att gynna
            expansion av befintliga företag och skapa grogrund för nya företag.
          </note>
          <note>
            Sverige har ett alltför högt skattetryck. Förvisso har vissa
            skatter och avgifter sänkts, men det är inte tillräckligt. Det
            finns några skatter som är direkt hämmande för tillväxten i näringslivet,
            t.ex. dubbelbeskattningen av aktier. Det har skett en lindring
            för de onoterade företagen, och det är ett steg i rätt riktning.
            Men så fort det finns ett finansiellt utrymme måste också dubbelbeskattningen
            för övriga företag fasas ut.
          </note>
          <note>
            Likadant är det med förmögenhetsskatten. Också den är direkt
            hämmande. Skatten gör att det finns mindre kapital tillgängligt,
            som annars kunde investeras i företag.
          </note>
          <note>
            Något annat som man bör överväga är att öka möjligheterna att
            spara vinster obeskattade i företag.
          </note>
          <note>
            Det underlättar för en framtida expansion. Om företaget har mer
            kapital tillgängligt behöver man inte i samma omfattning gå till
            utomstående när man skall investera.
          </note>
          <note>
            Det är också viktigt att vi fortsätter att sänka arbetsgivaravgifterna.
            Från Centerpartiet föreslår vi att sänkningen ökas från 5 till
            8 % på en lönesumma upp till 2 miljoner.
          </note>
          <note>
            Det är också viktigt att alla särregler för ägare i småföretag
            slopas. I dag finns det på flera områden särskilda skatteregler
            för fåmansföretagare, och dessa hindrar företagare från att utveckla
            sina företag.
          </note>
          <note>
            En annan mycket viktig sak är att det finns tillgång till kunskap
            och kompetens för vårt näringsliv. Självfallet är det väsentligt
            med bra utbildning på alla nivåer - grundskola, gymnasieskola,
            högskola och universitet - och det gäller såväl praktisk som teoretisk
            utbildning.
          </note>
          <note>
            Produktionen blir alltmer avancerad, och det gör att det ställs
            betydligt högre krav på utbildning. Vi har i dag en alltför hög
            arbetslöshet, men trots det har vissa företag svårt att hitta
            kompetent personal. Det här är en paradox, som visar att utbildningen
            inte har varit tillräckligt målinriktad. Därför måste åtgärder
            nu vidtas på både kort och lång sikt.
          </note>
          <note>
            På kort sikt är det nödvändigt att man klarar av flaskhalsarna,
            så att företagen får sina akuta personalbehov tillgodosedda. Arbetsmarknadsutbildningen
            måste se till att utföra utbildningar som är tillräckligt kvalificerade.
            Därför är det bra att volymkravet har tonats ned. Nu måste det
            viktigaste vara att ge utbildningar som leder till riktiga jobb.
          </note>
          <note>
            Det är också viktigt att forskningsinsatserna stärks. Inte minst
            viktigt är detta när det gäller den industrirelaterade forskningen.
            Näringsutskottets utvärderingsgrupp för forskning och utveckling
            besökte för ett par veckor sedan Bryssel för att se hur olika
            forskningsinsatser har utfallit. Det var en mycket intressant
            resa. Där fick vi en bra redovisning för hur olika forskningsprogram
            har utfallit och hur planerna ser ut för framtiden.
          </note>
          <note>
            Våra frågor kom då helt naturligt att handla om de små och medelstora
            företagens möjligheter att ta del av forskningsprogrammen. De
            stora företagen har resurser och har också varit duktiga på att
            vara med i olika forskningsprogram. Däremot har småföretagen det
            betydligt svårare. Det är också naturligt med tanke på att de
            inte har de resurser som behövs för att vara med i olika projekt.
            Ett program som vi fann mycket intressant var Craft, där olika
            småföretag har fått hjälp med sina forskningsbehov.
          </note>
          <note>
            Jag tror att det är viktigt att de olika programmen blir än mer
            tillgängliga och synliggjorda, att forskningsresultaten blir än
            mer lättillgängliga för alla småföretag. I det sammanhanget har
            den nya informationstekniken en viktig uppgift att fylla.
          </note>
          <note>
            Jag vill också något beröra riskkapitalförsörjningen. Det är
            nödvändigt att riskvilligt kapital finns att tillgå för företag
            i olika skeden. Uppfinnare och innovatörer är i behov av såddkapital
            och finansiering av produkter i tidiga skeden. Andra är i behov
            av kapital för startande av företag eller för expansion i företaget.
          </note>
          <note>
            ALMI Företagspartner kan ge lån till nystartade företag, till
            kvinnors företagande, till produktutveckling, osv. De skall nu
            också kunna ge garantier och lån till unga företagare. Allt det
            här är bra. Även Industrifonden kan i viss mån vara med och finansiera.
          </note>
          <note>
            Men riskkapitalförsörjningen behöver ändå stärkas.
          </note>
          <note>
            Det gäller inte minst den regionala riskkapitalförsörjningen.
          </note>
          <note>
            Därför är det bra att det nu tas initiativ bl.a. med
          </note>
          <note>
            Innovationsmarknaden och Aktietorget. Genom Aktietorget anordnas
            nu regionala mötesplatser för investerare och företag. I det här
            sammanhanget vill jag också peka på möjligheterna att utnyttja
            premiereserverna i det nya pensionssystemet för att bilda regionala
            investeringsfonder.
          </note>
          <note>
            Slutligen vill jag också ta upp turismen och tjänstesektorn.
            Turismen är en av de branscher som växer snabbast i hela världen.
            Turistnäringen är mycket personalintensiv och har stor betydelse
            i många regioner, inte minst i glesbygden.
          </note>
          <note>
            Det behövs många åtgärder för turismen. Inte minst behöver turistnäringens
            status höjas. I Centern vill vi att det tas fram ett kulturpolitiskt
            program för turismen. Vi har många kulturaktiviteter som gör att
            turisterna får attraktiva resmål. Därför är det också viktigt
            att turistorganisationerna får en bättre samverkan med kulturlivet.
          </note>
          <note>
            Tjänstesektorn har nämnts här tidigare i dag. Det är en sektor
            i snabb utveckling. Främst är det inom den industrinära tjänstesektorn
            som nya företag och nya arbetstillfällen har kommit till, men
            även inom andra sektorer ökar tjänste- och kunskapsinnehållet
            i produktionen. Även inom vårdområdet och bland de s.k. hushållsnära
            tjänsterna finns en stor möjlighet till utveckling. Det här behöver
            på något vis stimuleras.
          </note>
          <note>
            Det kan vara genom sänkta skatter eller sänkt moms, kanske genom
            avdrag eller genom någon kombination av olika åtgärder. På så
            sätt kan man också omvandla många svarta tjänster till vita.
          </note>
          <note>
            Reservation 12 i betänkandet handlar om livsmedelsindustrins
            konkurrenssituation. Det är viktigt att regeringen tar tag i Gunnar
            Björks utredning och återkommer med konkreta förslag härvidlag.
          </note>
          <note>
            Herr talman! Jag vill slutligen yrka bifall till reservationerna
            2 och 6.
          </note>
          <note type="speaker">
            Anf. 123 TORSTEN GAVELIN (fp):
          </note>
          <note>
            Herr talman! Jobben, vården och skolan är för oss i Folkpartiet
            de tre frågorna av störst betydelse för att öka välfärden i vårt
            land. Genom kombinationen av ett starkt och livskraftigt företagande
            och ett starkt socialt engagemang vill vi bygga ett samhälle med
            livsglädje och trygghet för alla. Grundläggande är behovet av
            ett starkt näringsliv med företag som mår bra och vill växa och
            bli större. Därför lyssnar vi noga på dem som skall föra Sverige
            ur massarbetslösheten och skapa hundratusentals nya jobb, nämligen
            företagarna.
          </note>
          <note>
            I en just presenterad enkätundersökning, gjord av
          </note>
          <note>
            Socialdemokraternas ungdomsförbund, får vi reda på att den i
            särklass viktigaste frågan för ungdomar i dag är arbetslösheten.
            Hela 43 % rankar arbetslösheten som den viktigaste politiska frågan.
            Miljön och samhällsekonomin kommer därnäst med 14 respektive
          </note>
          <note>
            9 % av rösterna. Inte ens var fjärde av de tillfrågade ungdomarna
            tycker att Sverige är på rätt väg. Så mycket tydligare än så här
            kan det väl knappast sägas.
          </note>
          <note>
            Ingen uppgift i svensk politik är viktigare än att avvärja hotet
            om att den höga arbetslösheten blir bestående. Hundratusentals
            människor står i dag utan jobb och utan möjlighet att försörja
            sig själva. Göran
          </note>
          <note>
            Persson har sagt att den som är satt i skuld inte är fri.
          </note>
          <note>
            Men, Göran Persson, den som är arbetslös är heller inte fri.
            Andelen svenskar med jobb var 1997 lägre än någon gång sedan 1950-talet.
          </note>
          <note>
            Ett annat smolk i bägaren är att regeringen envisas med att tala
            om att det viktigaste målet är att förändra den öppna arbetslösheten.
            Problemet är att den öppna arbetslösheten egentligen inte är ett
            bra mått på hur många som är utan arbete, då tusentals och åter
            tusentals människor är gömda i åtgärdsstatistik och i bokstavssysselsättningar
            - ALU, API, AMU, OTA, OSA
          </note>
          <note>
            och allt vad de heter. Vad människor vill ha och behöver stavas
            j-o-b-b, jobb, inte någon bokstavssysselsättning. Alla dessa åtgärder
            försvårar dessutom, enligt fack och företagare, framväxten av
            riktiga jobb.
          </note>
          <note>
            Arbetslösheten är ett gigantiskt misslyckande.
          </note>
          <note>
            Herr talman! Sverige har genom åren motat arbetslösheten dels
            med AMS-åtgärder, dels genom att expandera offentlig sektor samt
            pumpa in statliga subventioner i dödsdömda branscher, allt på
            skattebetalarnas bekostnad. Det är detta vi nu får betala för.
          </note>
          <note>
            Den svenska offentliga sektorn är nödvändig för att näringslivet
            och samhället skall kunna fungera och är väl värd att utveckla.
            Men det kan aldrig vara arbetsmarknadspolitiska åtgärder som formar
            välfärden, utan det måste vara de verkliga behoven i samhället.
            I
          </note>
          <note>
            annat fall bäddar man bara för smärtsamma och ibland orealistiska
            nedskärningar i verksamheterna, som nu sker t.ex. inom vård och
            omsorg.
          </note>
          <note>
            Om vi skall få fler jobb i det här landet är det nödvändigt att
            välja en helt annan väg. Vägen heter den enskilda människan, företagaren,
            entreprenören.
          </note>
          <note>
            Bara om han eller hon får verka på rimliga och inspirerande villkor
            kommer vi att få alla de växande företag vi behöver för att lösa
            underskotten och arbetslösheten. Kampen mot arbetslösheten måste
            därför vara en kamp för alla dem som skapar de nya jobben i
          </note>
          <note>
            Sverige. Det kan låta självklart, men alltför ofta handlar den
            svenska debatten om att rädda gamla jobb snarare än att skapa
            nya. Alltför ofta väntas det på krispaket. Alltför ofta framställs
            arbetsmarknadsministern och AMS-chefen som huvudpersonerna i kampen
            mot arbetslösheten. Det är de inte - och har egentligen aldrig
            varit! Om det är någon som skall inneha rollen som primus motor
            är det faktiskt näringsministern, som inte är här i dag.
          </note>
          <note>
            Herr talman! De välståndsbildande krafterna har försummats i
            Sverige under en lång rad av år. Under efterkrigstiden har Sverige
            inte haft något nettotillskott av jobb i den privata sektorn.
            Detta måste ändras. Sverige har ett antal internationellt framgångsrika
            företag som vi skall vara mycket stolta över, men de måste kompletteras
            med tusentals nya och växande små och medelstora företag för att
            bredda svenskt näringsliv, få fart på tillväxten och skapa de
            nya jobben.
          </note>
          <note>
            Inget av våra stora svenska företag har stigit upp fixt och färdigt
            som Fågel Fenix. De är resultat av en varsam och målmedveten satsning
            på en spirande tanke eller en plötslig idé av enskilda människor.
            Alla företag, stora som små, har en gång startat med en idé.
          </note>
          <note>
            Företagare är ingen enhetlig grupp. Det finns stora skillnader
            när det gäller uppväxt, bakgrund, motiv och ambitioner, och verksamheterna
            är också vitt skilda.
          </note>
          <note>
            För många är chansen att tjäna pengar en drivkraft, men det är
            sällan det enda skälet och ofta inte ens det viktigaste. Att efter
            eget huvud kunna pröva en idé är ett vanligt motiv, att kunna
            stanna kvar på den ort där man bor är ett annat. Ofta möter man
            ett stort socialt ansvarskännande hos småföretagarna, som att
            slå vakt om sin egen bygd.
          </note>
          <note>
            I det mindre företaget är det företagaren själv som är den viktigaste
            tillgången. När politiken utformas måste man därför ta hänsyn
            till hur den påverkar inte bara företaget utan också människorna
            inom verksamheten. Det gäller exempelvis skattesystemet och arbetet
            med att minska byråkrati och krångel. Socialdemokraterna och deras
            stödpartier hade faktiskt chansen senast för bara några veckor
            sedan att genomföra en sådan förbättring redan nu. Vi föreslog,
            tillsammans med moderater och kristdemokrater, att en regel skulle
            falla om den inte förnyas inom en viss tid. Tyvärr ville ni inte
            ta den chansen. Synd för Sveriges företagare. Synd för Sverige.
          </note>
          <note>
            Samma partier har följt upp denna delfråga i reservation 5, och
            i den gemensamma reservationen 1
          </note>
          <note>
            har vi redovisat vår syn på näringspolitiken i allmänhet.
          </note>
          <note>
            Jag har i mitt anförande valt att utveckla några ståndpunkter
            utifrån den enskilda människans, företagarens, perspektiv.
          </note>
          <note>
            Med detta vill jag yrka bifall till reservation 1.
          </note>
          <note type="speaker">
            Anf. 124 LENNART BEIJER (v):
          </note>
          <note>
            Herr talman! Näringsutskottet har som sin uppgift att forma och
            driva på i relativt konkreta näringsfrågor. Det kan gälla anslag
            till konkreta verksamheter på NUTEK som t.ex. såddfinansiering
            eller upphandling av elbilar. Det kan också handla om hur vi i
            Sverige skall behandla varvsindustrin så att den kan konkurrera
            med andra länders varvsindustri, hur vi stöder svensk musikindustri
            så att man kan delta i världens största musikmässa i Cannes eller
            t.o.m. hur vi skall få företag som Atmel att investera i en halvledarfabrik
            i
          </note>
          <note>
            Sandviken.
          </note>
          <note>
            Men skall de här olika åtgärderna och inriktningarna som föreslås
            av näringsutskottet bli framgångsrika måste givetvis det totala
            näringsklimatet vara gott.
          </note>
          <note>
            Med ett bra näringsklimat menar Vänsterpartiet bl.a.
          </note>
          <note>
            att ekonomin i landet måste vara i balans, att inflationen är
            under kontroll och att realräntan är låg. Den här grunden får
            man väl säga är uppnådd. Risken är nu snarare att vi överdriver
            inflationsbekämpningen.
          </note>
          <note>
            Den svenska exportindustrin går mycket bra, medan hemmamarknaden
            fortfarande är hämmad. Det är i sammanhanget intressant att konstatera
            att samtidigt som exportindustrin gör vinster som överstiger dem
            som gjordes på 70-talet har man mage att föra en verbal kampanj
            mot det svenska näringsklimatet. På
          </note>
          <note>
            70-talet diskuterades övervinster och hur dessa skulle kunna
            komma hela landet till godo. I dag diskuteras huruvida företagets
            huvudkontor skall flyttas från
          </note>
          <note>
            Sverige eller inte. I det här sammanhanget vill jag, herr talman,
            ge en rätt stor eloge till det stora företaget Volvo, som ändå
            klart och tydligt säger ifrån att man tänker stanna i det här
            landet.
          </note>
          <note>
            Det stora problemet är enligt Vänsterpartiets förmenande att
            det trots goda allmänna förutsättningar inte blir riktig fart
            på hemmamarknaden. Det behövs både snabba och mer långsiktiga
            åtgärder. Arbetslösheten kostar drygt 100 miljarder totalt om
            året. För någon vecka sedan kom det en undersökning som visade
            att det t.o.m. kanske är 155 miljarder. Samtidigt vet vi att det
            fattas människor i äldrevård och i skolorna. Vänsterpartiet anser,
            vilket är väl känt, att kommunerna måste ges ekonomiska resurser
            för att justera personaltätheten i äldreomsorgen och i skolan.
          </note>
          <note>
            Det handlar här om riktiga jobb, inte terapiarbeten som moderaterna
            kallar dem i sin vokabulär.
          </note>
          <note>
            Vi anser också att det faktiskt är dags att komma i gång med
            bostadsbyggandet. Det är naturligtvis ingen lätt fråga. Helt klart
            är dock att ju längre vi väntar, desto mer kommer vi att råka
            i samma problem som vi haft tidigare genom åren när vi inte har
            byggt tillräckligt. I dag byggs kanske 10 000 lägenheter. Normalt
            borde vi komma upp i en 20 000. Ett normalt byggande med modern
            miljö- och energianpassning skulle givetvis betyda ökad fart på
            vår hemmamarknad. Det är kanske det som betyder allra mest. Nya
            jobb skulle skapas i industrin på landsbygden. De tomma lägenheter
            som också finns på landsbygden skulle bli efterfrågade, och den
            negativa befolkningsutvecklingen skulle möjligen kunna hejdas.
          </note>
          <note>
            Herr talman! Alla partier vill ge de små företagen bättre möjligheter.
            Vi räknar alla med att det är de mindre företagen som kommer att
            stå för den ökade sysselsättningen. Partiernas förslag till åtgärder
            är dock ganska olika. Moderaterna, Folkpartiet och
          </note>
          <note>
            Kristdemokraterna anser i sin reservation att sänkta skatter,
            större löneskillnader och urholkade arbetsrättsregler skulle lösa
            problemen. Konkurrens om jobben mellan olika svaga grupper och
            minskad trygghet är borgerlighetens förslag för att minska arbetslösheten.
          </note>
          <note>
            Vänsterpartiet tror inte att lösningen på sysselsättningsfrågan
            är att ta steg tillbaka i den historiska utvecklingen. Vi förordar
            i stället ökad efterfrågan på hemmamarknaden, att inflationsbekämpningen
            inte får drivas till överdrift och att löntagarna ges större ansvar
            och större trygghet i anställningen.
          </note>
          <note>
            Den mest effektiva åtgärden för att öka intresset hos de små
            företagen att nyanställa är, utöver en bättre fungerande hemmamarknad,
            att slopa sjuklöneperioden för företag med färre än tio anställda.
            När jag är ute och pratar med småföretagare hör jag nästan aldrig
            någon som säger att det är skatter, arbetsrättsregler eller någonting
            sådant som är det stora problemet för nyanställningar, utan det
            är just detta: Kan jag nu lita på att den vi anställer inte blir
            sjuk efter någon korpfotbollsmatch eller något liknande?
          </note>
          <note>
            Varför är moderater så ljumma vad gäller sjuklöneperioden för
            mindre företag?
          </note>
          <note>
            På medellång sikt, men med positiva verkningar redan i dag, kommer
            den beslutade energiomställningen att få stor betydelse. Det är
            sannolikt inom energi- och miljösektorerna som många av de nya
            företagen kommer att finnas. Samhällets omställning till framför
            allt inhemska energislag samt sparande och effektivisering ger
            oss ett robustare samhälle. Det är mycket förvånande att en av
            de punkter som Moderaterna, antagligen ihop med Folkpartiet och
            Kristdemokraterna, anser att regeringen har misslyckats med sin
            politik på är just detta mycket framåtsiktande beslut om att ställa
            om Sverige ur energisynvinkel.
          </note>
          <note>
            Herr talman! Vi måste också när vi pratar näringspolitik och
            när vi pratar om att öka sysselsättningen inse att det nu är dags
            att minska normalarbetstiderna.
          </note>
          <note>
            Hela vitsen med rationalisering och teknikutveckling är naturligtvis
            att det behövs färre människor för att producera varor och andra
            nyttigheter. Vänsterpartiet ser arbetstidsförkortning som en offensiv
            åtgärd för att få fler människor i arbete. Vi tror dessutom att
            beslut om arbetstidsförkortning måste fattas av riksdagen för
            att alla grupper i samhället skall inbegripas.
          </note>
          <note>
            Herr talman! För att de små företagen skall utvecklas behövs
            en bra fungerande basindustri, en vettig ekonomisk politik som
            leder till låga räntor och att man håller uppe efterfrågan på
            hemmamarknaden.
          </note>
          <note>
            Man kan säga att vi i dag har uppnått två av de här målen. Den
            tredje förutsättningen anstår emellertid.
          </note>
          <note>
            Vad företagsamheten i Sverige inte behöver mer av är borgerlig
            pessimism. Moderaternas ständiga baktalande av Sverige som industriland
            är oroande. I
          </note>
          <note>
            en reservation sägs att alla politiska krafter bör samlas för
            att göra någonting åt sysselsättningen och få ned arbetslösheten.
          </note>
          <note>
            I samma reservation säger man också att misstroendet mot regeringens
            näringspolitik växer och att det är fråga om en öppen förtroendekris.
            Det är ett mycket märkligt agerande. Varför erkänner aldrig moderaterna
            att den ekonomiska situationen i Sverige i dag ger bra mycket
            bättre förutsättningar än den gjorde för fyra år sedan?
          </note>
          <note>
            Herr talman! Det är faktiskt med stor oro man följer det moderata
            agerandet i näringspolitiken. Problemet är att det skapar svårigheter
            i förhållandet mellan politiker och företagare. Det är förvånande
            att både Folkpartiet och Kristdemokraterna så lugnt traskar patrull.
          </note>
          <note>
            Jag vill yrka bifall till reservation nr 3.
          </note>
          <note type="speaker">
            Anf. 125 KARIN FALKMER (m) replik:
          </note>
          <note>
            Herr talman! Jag vill göra några kommentarer.
          </note>
          <note>
            Lennart Beijer tar ord om minskad trygghet i sin mun.
          </note>
          <note>
            Då förstår inte Lennart Beijer att den viktigaste åtgärden för
            att öka tryggheten hos det svenska folket, alltifrån dem som i
            dag är arbetslösa till dem som i dag lider av bristerna i vården
            och i skolan, är att få i gång företagsamheten och få till stånd
            de nya riktiga jobben. Det är där som de tre partierna gemensamt
            har lagt fram förslag i detta betänkande som skulle kunna göra
            Sverige till en ny tillväxt- och företagarnation.
          </note>
          <note>
            Vänsterpartiet förnekar problemet med skatterna.
          </note>
          <note>
            Jag har mött så många småföretagare, men jag skall bara ta ett
            exempel. Jag har framför mig en artikel om en kvinna i Jämtland
            som har tomatodling. Hon säger:
          </note>
          <note>
            Iskallt skatteklimat hindrar tillväxten. Marianne
          </note>
          <note>
            Stranne vill inget hellre än anställa och låta företaget växa
            naturligt. Men skyhöga energikostnader och höga skatter tvingar
            ned hennes tomatodling på knäna.
          </note>
          <note>
            Försök att överbevisa de här mindre företagen i
          </note>
          <note>
            Jämtland om att skatterna är betydelselösa!
          </note>
          <note>
            I fråga om energipolitiken är det inte bara moderaterna, det
            är den samlade fackföreningsrörelsen med
          </note>
          <note>
            LO i spetsen och det är socialdemokratiska kommunalråd från de
            kommuner som har elintensiv industri som har gjort gemensamma
            utspel för att hejda denna fullständigt vanvettiga energipolitik
            som är på väg att förverkligas. Att stänga en Barsebäcksreaktor,
            att tvinga ett privat företag att lägga ned lönsam verksamhet,
            är i alla avseenden ett enormt misstag som håller på att begås
            i vårt land.
          </note>
          <note type="speaker">
            Anf. 126 LENNART BEIJER (v) replik:
          </note>
          <note>
            Herr talman! Vi är nog överens om att den bästa tryggheten är
            att ha ett arbete. Det är naturligtvis ett problem i dag att arbetslösheten
            kostar kanske 155
          </note>
          <note>
            miljarder och att vi samtidigt tillåter oss att ha för få människor
            i vård och omsorg. Det vore intressant att få veta om även Karin
            Falkmer anser att de jobb som behövs här kan likställas med terapiarbete.
          </note>
          <note>
            Vad gäller skatter är jag naturligtvis inte insatt i just den
            här odlingen som Karin Falkmer tar upp.
          </note>
          <note>
            Naturligtvis innebär skatter att det skapas problem på vissa
            områden. Men jag tror ändå att det finns andra frågor som företagen,
            framför allt småföretagen, ser som viktigare. En sådan fråga är
            just sjuklöneperioden, som slår stenhårt om man har otur vid anställningar.
            Här kan man fråga sig varför inte moderaterna är beredda att driva
            detta vidare, så att de små företagen slipper sjuklöneperioden.
          </note>
          <note>
            Barsebäck är ett privat företag som stängs av statsmakterna genom
            riksdagbeslut. Ett av problemen har varit att vi har tillåtit
            den här viktiga verksamheten, som kärnkraftsindustrin är, att
            ligga i privata händer.
          </note>
          <note type="speaker">
            Anf. 127 KARIN FALKMER (m) replik:
          </note>
          <note>
            Herr talman! Lennart Beijer vet lika väl som alla andra i denna
            kammare och de som lyssnar på denna debatt att uttrycket terapiarbete
            inte handlade om de viktiga jobb som de människor har som sköter
            sjuka och gamla eller jobbar i skolor. Det handlade om att ta
            100 000 arbetslösa och pytsa ut dem i kommunerna för att de skulle
            få sysselsättning. Det är ett nedvärderande av de viktiga arbeten
            som sker inom vård, omsorg och skola.
          </note>
          <note>
            Beslutet i Sveriges riksdag om energipolitiken är lika idiotiskt
            trots att det har fattats av en majoritet.
          </note>
          <note>
            Det är någonting som kommer att skada Sverige. Det kommer att
            skada de regioner i landet som egentligen har de svåraste förutsättningarna
            att skapa nya jobb.
          </note>
          <note>
            Det är därför som det samlade näringslivet, den samlade fackföreningsrörelsen
            och de socialdemokratiska kommunföreträdarna för de här kommunerna
            protesterar gemensamt med enstämmig röst.
          </note>
          <note type="speaker">
            Anf. 128 LENNART BEIJER (v) replik:
          </note>
          <note>
            Herr talman! Jag tycker att det är bra att få höra
          </note>
          <note>
            Karin Falkmer reda ut frågan om terapiarbete och vilket som är
            vilket. Karin Falkmer tycker tydligen också, som jag, att det
            är viktiga och riktiga jobb inom vård och omsorg. Eftersom jag
            tror att vi utgår från samma verklighet och att vi i dag vet om
            att det fattas människor, det fattas händer i vård, omsorg och
            på skolområdet tycker jag att det vore mycket intressant att få
            veta, för det har jag inte hört förut: Är moderaterna med på att
            satsa ytterligare resurser för att åter få upp personaltätheten
            i de här verksamheterna?
          </note>
          <note type="speaker">
            Anf. 129 ELISA ABASCAL REYES (mp):
          </note>
          <note>
            Herr talman! Jag skall kommentera vissa av de frågor som det
            här betänkandet berör. Miljöpartiet de gröna kommer i andra sammanhang
            att ytterligare kommentera vår syn på näringspolitik.
          </note>
          <note>
            Miljöpartiet de gröna tror att en förkortning av arbetstiden
            är den viktigaste strukturella förändringen i
          </note>
          <note>
            Sverige, som kommer att leda till bättre livskvalitet och bättre
            villkor för människor vad beträffar jämställdhet. Vi är mycket
            oroade av den nyfattigdom som sprider sig och tror att arbetslösheten
            framför allt kommer att klaras via arbetstidsförkortningen, men
            inte enbart den vägen.
          </note>
          <note>
            I takt med att frihandeln världen över, inte minst inom EU och
            OECD, tillmäts allt större betydelse både som medel och som mål,
            är det väsentligt att som motvikt i diskussionen diskutera oönskade
            effekter av frihandelns olika regelverk på internationell och
            nationell nivå.
          </note>
          <note>
            Vad gäller avregleringar i Sverige vill vi anföra följande. Med
            en stor förståelse för att de regelverk som företagare i dag är
            skyldiga att ta sig an kan vara alltför betungande - inte minst
            inom de yrkesgrupper där särskilda villkor gäller - avvaktar vi
            Småföretagsdelegationens samtliga rapporter med stort intresse
            och hoppas att det finns en samsyn i riksdagen för att utveckla
            ett mer lätthanterligt regelverk.
          </note>
          <note>
            Däremot vill vi understryka följande. Regler skall avskaffas
            för att de är överflödiga, för att de inte fyller någon verklig
            funktion. Det är viktigt att ha ett modernt och relevant regelverk
            för att upprätthålla legitimiteten, inte minst hos de företag
            som avses följa dem. Regler skall däremot inte avskaffas för att
            de råkar vara krångliga. Det är möjligt att vissa blanketter numera
            går att förenkla, men krångligheten i sig är inte skäl nog att
            avskaffa en regel så länge den fyller en för samhället viktig
            funktion.
          </note>
          <note>
            Det är därför viktigt att Småföretagsdelegationen får lämna samtliga
            rapporter och att förslagen bereds noggrant utan stress. Någon
            allmän, av ideologiska motiv betingad uppluckring av regelverket
            inom olika områden, t.ex. arbetsrätten, är därför inte aktuell
            för oss. Detta vill vi påpeka med anledning av att de regler som
            följer i samband med ökade miljökrav säkert kan upplevas som krångliga
            för många enskilda företagare.
          </note>
          <note>
            Det som framför allt är viktigt är inte bara att underlätta reglerna
            för nystartande av företag och existerande företag, utan att skapa
            en aktuell lagstiftning för ekonomiska rörelser och aktiviteter
            såsom kooperativ, självförvaltning och ekonomiska föreningar som
            verkar på annat sätt än de traditionella företagen.
          </note>
          <note>
            Miljöpartiet vill särskilt betona den sociala ekonomin som medel
            och mål och menar att samhället bör uppmuntra sådana initiativ.
            Vi tror att delaktighet och oberoende kan gå hand i hand med varandra
            inom de ekonomiska rörelserna. Det är också viktigt att ägande
            ges ett ansikte, inte minst med tanke på den utveckling av koncentration
            av ägande på många marknader som sker både nationellt och internationellt.
            Mediemarknaden är ett tydligt exempel.
          </note>
          <note>
            Vi måste allt starkare betona att det finns ett moraliskt ansvar
            i ägande och för hur det kapital man investerar förvaltas och
            hur företaget agerar i övrigt.
          </note>
          <note>
            Ägandet måste därför bli mer synligt.
          </note>
          <note>
            Vi återkommer till just denna del i den motion vi kommer att
            väcka i riksdagen med anledning av regeringens proposition 1997/98:99
            om aktiebolagens organisation.
          </note>
          <note>
            Det är inte säkert att människors kreativitet och behov bäst
            tillgodoses i och med de traditionella företagens tillväxt. Däremot
            är det viktigt att de människor som i dag vill starta ett företag
            ges rimliga möjligheter. När det gäller kvinnors initiativ anser
            vi att ALMI i större utsträckning bör stödja kvinnliga företagare,
            och låntagares egeninsats bör minskas från
          </note>
          <note>
            50 till 25 %. Det måste också ses i ett historiskt perspektiv.
            Kvinnor har traditionellt sett inte bara haft lägre inkomster
            och ett löneglapp som fortfarande lever kvar, utan även mindre
            förmögenheter och mindre privat ägande. För att öka andelen kvinnliga
            företagare bör staten vara mer aktiv och ytterligare underlätta
            nystartande. Vi tror just att en minskning av egeninsatsen till
            25 % vore ett viktigt delmål - mot bakgrund av den historiska
            beskrivning som har getts.
          </note>
          <note>
            När det gäller utförsäljning av vissa statliga företag vill vi
            påpeka att för Miljöpartiet de gröna finns ingen ensidig ideologisk
            vilja att dogmatiskt hålla oss vid en enda väg. Det kan i de fall
            det finns ett samhällsintresse i att en viss verksamhet upprätthålls
            på ett särskilt sätt, t.ex. myndighetsfunktioner, vara befogat
            att ett företag behålls i statlig ägo om det intresset inte kan
            tillgodoses på annat sätt. Det avgörs dock av själva verksamheten.
          </note>
          <note>
            Statligt ägande är i sig ingen väg för oss att styra samhället
            på. Inte heller bör staten ha dubbla roller som både ägare och
            myndighet där det går att undvika. Självklart skall olika verksamheter
            påverkas av lagar och regler och inte av statliga aktörer på den
            öppna marknaden.
          </note>
          <note>
            Telias framtida ägande är därför en öppen fråga för oss i Miljöpartiet.
            Vi får, liksom resten av riksdagen, anledning att återkomma till
            den frågan när regeringen avlämnar sin proposition - när det nu
            blir.
          </note>
          <note>
            Vi avvisar således bestämt Moderaternas utförsäljningslista och
            menar att statliga företags eventuella utförsäljning måste ske
            efter enskild prövning av varje företags situation på marknaden.
            Vi måste anpassa ägandet till naturliga monopol och upprätthålla
            dessa. De tankar som understryks i de borgerliga motionerna om
            folkaktier vid utförsäljning av vissa statliga företag är däremot
            för oss intressanta. De måste kopplas till en aktuell lagstiftning
            som upprätthåller folkaktiekonstruktionen under en längre tid.
          </note>
          <note>
            Vi vill även bestämt avvisa alla tankar på att privatisera ägande
            av sådana företag som förvaltar naturresurser, vars hämningslösa
            exploatering skulle ge mycket allvarliga konsekvenser för framtida
            generationer.
          </note>
          <note>
            Miljöpartiet har en positiv inställning till turistnäringen.
            Det bör betonas. Vi vill gärna att turistnäringen i Sverige utvecklas.
            Men den näringen, liksom många andra, måste underkasta sig ekologiska
            och kulturella hänsyn - inte minst med tanke på att turismen ibland
            inkräktar på känsliga naturområden och kan bidra till att förändra
            kulturmiljöer i negativ bemärkelse. På samma sätt kan turismen
            ha den motsatta mer positiva effekten för natur- och kulturvärden.
          </note>
          <note>
            Miljöpartiet har tidigare motionerat om att Turistrådets internationella
            marknadsföring skall stärkas ekonomiskt, just för att utomlands
            framhäva Sverige som ett natur- och kulturland. Vi menar att det
            visst går att kombinera en positiv inställning till turistnäring
            och samtidigt framhäva dessa värden. Detta utvecklas närmare i
            en reservation. Vi står givetvis bakom alla våra reservationer,
            men yrkar för tids vinnande bifall endast till reservation nr
            4.
          </note>
          <note type="speaker">
            Anf. 130 GÖRAN HÄGGLUND (kd):
          </note>
          <note>
            Herr talman! Näringspolitikens utformning har kommit att diskuteras
            mycket intensivt under den senaste tiden - som flera talare påpekat
            tidigare. Orsakerna är naturligtvis den oerhört höga arbetslösheten
            vi har att brottas med, den svaga ekonomiska utvecklingen och
            nu, inte minst, den senaste tidens diskussioner om att alltfler
            svenska storföretag överväger att flytta sina huvudkontor från
            Sverige till länder där man upplever näringsklimatet som mer gynnsamt
            för företagen eller för att komma närmare de största marknaderna.
          </note>
          <note>
            Det betänkande som vi nu behandlar är ett slags uppsamlingsheat
            där näringsutskottet behandlar ett hundratal yrkanden som rör
            näringspolitiska frågor.
          </note>
          <note>
            Samtliga dessa yrkanden avstyrks. Med utgångspunkt i det kan
            man fråga sig om allt är frid och fröjd, eftersom ingenting behöver
            göras, inga goda idéer finns presenterade i de hundra yrkandena.
            Så är det naturligtvis inte.
          </note>
          <note>
            Vi har stora problem i Sverige för närvarande.
          </note>
          <note>
            Lennart Beijer sade i sitt inlägg att det finns en pessimism
            bland en del partier som verkar i kammaren.
          </note>
          <note>
            Man kan välja att bortse från arbetslösheten, den svaga ekonomiska
            utvecklingen, från risken att vi förlorar ytterligare svenska
            företag från vårt land. I så fall ser naturligtvis landet betydligt
            bättre ut. Men om man vill se sanningen i vitögat och konstatera
            att vi har en rekordhög arbetslöshet, vi har brister i sysselsättningen,
            måste vi ändock diskutera problemen.
          </note>
          <note>
            Arbetslösheten tycks ha bitit sig fast på en oacceptabelt hög
            nivå. Kostnaderna beräknades nyligen -
          </note>
          <note>
            som Lennart Beijer nämnde - uppgå till omkring 155
          </note>
          <note>
            miljarder kronor per år. Effekterna är naturligtvis förödande
            för enskilda människor, men också för landets ekonomi. Detta är
            ett slöseri utan like. Det finns alltså pengar som kan användas
            på ett mer offensivt sätt än att utbetalas till passivt kontantstöd
            eller till åtgärder.
          </note>
          <note>
            Ett annat problem är sysselsättningen i vårt land.
          </note>
          <note>
            Den har inte varit lägre sedan mitten av 70-talet. En engelsk
            ekonom-historiker hävdade nyligen att den inte har varit lägre
            sedan industrialismens genombrott.
          </note>
          <note>
            På ungefär hundra år har sysselsättningen inte varit lägre än
            i dag. Det är naturligtvis ett betydande bekymmer. Det innebär
            att allt färre människor skall försörja alltfler. Nu lever vi
            i en situation med en internationell högkonjunktur, men när problemen
            kommer tillbaka kommer detta att göra Sverige oerhört utsatt.
          </note>
          <note>
            När man tittar på OECD:s välfärdsliga kan man se att Sverige
            har rutschat ned från en tredjeplats 1970.
          </note>
          <note>
            Jag minns när jag var barn. Då var det Sverige,
          </note>
          <note>
            Schweiz och USA som tävlade om att vara rikast i världen. Nu
            är vi nere på 18:e plats. Det får ju de svenska OS-insatserna
            att framstå som oerhört framgångsrika.
          </note>
          <note>
            Vad gör då regeringen i den här situationen? Svaret är tyvärr:
            inte särskilt mycket. Vad gör utskottet?
          </note>
          <note>
            Ingenting mer än att man effektivt sopar undan de yrkanden som
            har kommit från andra som inte är fullt så nöjda med situationen.
          </note>
          <note>
            Att den svenska politiken har misslyckats råder det ju inga tvivel
            om. Det fordras ett radikalt nytänkande för att vända utvecklingen.
          </note>
          <note>
            Ekonomin spelar naturligtvis en stor roll när det gäller de frågor
            som jag har nämnt. Vi får mindre pengar i plånboken. Arbetslösheten
            blir besvärande, och statsfinanserna utsätts för mycket stora
            påfrestningar.
          </note>
          <note>
            Men bakom alla dessa siffror står enskilda människor som inte
            längre har något arbete att gå till. Vi har nog alla vänner, släktingar,
            bekanta som år ut och år in, decennium efter decennium har gått
            upp tidigt på morgnarna och packat sin väska för att i ur och
            skur ge sig av till en arbetsplats för att där finna en arbetsgemenskap
            och göra en insats som bidrar till att ge livet en mening. Det
            är då naturligtvis ett rasande hårt slag om man får beskedet att
            man inte behövs längre.
          </note>
          <note>
            Detsamma gäller den unga mannen eller den unga kvinnan som har
            gått ut skolan efter många år och som möts av beskedet: Sorry,
            du behövs inte här. Det är verkligen ingen bra start på vuxenlivet.
          </note>
          <note>
            Vad gör vi då? Ser man tillbaka finner man att det finns en mängd
            framgångsrika storföretag. Detta är unikt i ett internationellt
            perspektiv. Som exempel kan nämnas AGA, Volvo, ABB, Alfa Laval,
            Tetra Pak,
          </note>
          <note>
            Saab, Atlas Copco, SKF, Sandvik, Ericsson och Astra. Nästan alla
            dessa företag bygger på idéer som är ungefär hundra år gamla.
            Det var en period i Sverige när vi låg före. Innovationerna haglade
            och på dessa lever vi än i dag. Men det är dagens små och medelstora
            företag som skall bli morgondagens storföretag.
          </note>
          <note>
            I dag växer inte de små företagen som de borde, och företag kommer
            inte till i den utsträckning som vi skulle önska. Vi måste få
            till stånd en renässans för företag och företagare. Det behövs
            många försök, varav en del kommer att misslyckas medan andra kommer
            att lyckas och bli morgondagens Ericsson,
          </note>
          <note>
            Astra, SKF eller vad det nu kan vara.
          </note>
          <note>
            Politiken måste alltså inriktas på att ge goda förutsättningar
            för nya och växande företag. Nya företag skapas enbart när enskilda
            människor finner det vara mödan värt att starta ett företag i
            liten skala eller att utveckla en befintlig verksamhet. Då gäller
            det för politiken att sänka trösklarna och undanröja hindren.
          </note>
          <note>
            En riktig politik ger förutsättningar för fler jobb.
          </note>
          <note>
            Jag tror inte - som här har föreslagits tidigare - att vägen
            är att vi skall arbeta mindre eller att vi skall fördela arbetslösheten
            oss emellan. Jobb finns, jobb måste utföras och med rätt politik
            går det att få fram fler jobb i Sverige.
          </note>
          <note>
            Till en del handlar det om attityder till företagande. Där finns
            det mycket att göra för att skapa en mer positiv stämning kring
            företagandet.
          </note>
          <note>
            Det behövs stabila spelregler, som vi har resonerat om många
            gånger tidigare.
          </note>
          <note>
            Statens roll måste klargöras. Detsamma gäller naturligtvis att
            kommunernas roll som domare, inte som spelare, på en marknad måste
            klargöras.
          </note>
          <note>
            Vi måste ha skatteregler som inte konsekvent missgynnar investeringar
            i företag i förhållande till riskfritt banksparande.
          </note>
          <note>
            Vi måste satsa mer på utbildning, införa utbildningskonto och
            lärlingssystem, för att få in ungdomar inte minst i industrin.
          </note>
          <note>
            Vi måste få en arbetsrätt som är bättre anpassad till de mindre
            företagens förutsättningar.
          </note>
          <note>
            De absurda reglerna om förtida momsinbetalningar måste bort.
          </note>
          <note>
            Som flera här har betonat måste vi avbyråkratisera, dvs. införa
            en regelrätt klappjakt på onödiga regler och uppgiftslämnande.
            Under den tid som har gått sedan vi debatterade näringspolitik
            senast har ett antal initiativförsök i utskottet slagits tillbaka,
            trots statsministerns ord i den här riktningen.
          </note>
          <note>
            Vi måste också öppna den privata tjänstesektorn och gynna sparandet.
          </note>
          <note>
            Politiken skall alltså inriktas på att sänka trösklarna och på
            alla sätt att underlätta för startande och utvecklande av verksamheter.
            Politiken kan bidra till att skapa ett klimat som gör att den
            dystra utvecklingen bryts.
          </note>
          <note>
            Den bild som är ganska pessimistisk för svensk del går att vända,
            men då fordras också att politiken ändras. Som jag sade har det
            funnits hundra olika förslag som utskottet har behandlat. Alla
            har avvisats.
          </note>
          <note>
            Då kanske regeringen har någonting annat att sätta i stället,
            några andra friska förslag som skulle kunna vända utvecklingen.
            Annars förefaller det som att man är nöjd med situationen. På
            det här området har vi väntat mycket länge. Antalet förslag från
            Näringsdepartementet som riksdagen har att behandla under den
            här terminen är inte heller över hövan många.
          </note>
          <note>
            Fru talman! Med det anförda vill jag yrka bifall till reservation
            nr 1. Jag deklarerar också att jag i övrigt naturligtvis står
            bakom alla de reservationer som har en kristdemokratisk beteckning.
          </note>
          <note type="speaker">
            Anf. 131 BIRGITTA JOHANSSON (s):
          </note>
          <note>
            Fru talman! Jag yrkar bifall till hemställan i utskottets betänkande
            nr 10. Detta betänkande grundar sig - som har påpekats här tidigare
            - på ett antal motioner som inte är direkt relaterade till den
            budget som riksdagen antog för det näringspolitiska området i
            december 1997.
          </note>
          <note>
            Diskussionen om det svenska företagsklimatet är viktig. Ett gott
            företagsklimat är en avgörande förutsättning för att vi skall
            kunna klara de svåra uppgifter som vi har tagit på oss, nämligen
            att halvera den öppna arbetslösheten före sekelskiftet. Därefter
            skall vi gå vidare mot full sysselsättning.
          </note>
          <note>
            För att vi skall lyckas krävs fler jobb i det privata näringslivet.
            Därför har vi socialdemokrater under de senaste åren fattat en
            rad beslut och genomfört en rad förändringar för att stärka svenskt
            näringslivs förutsättningar för att växa och utvecklas.
          </note>
          <note>
            Utvecklingen under 90-talets första hälft visar utan tvivel att
            det går bättre för svenskt näringsliv i dag.
          </note>
          <note>
            Sysselsättningen i den privata sektorn stiger. Produktionen växer.
            Investeringarna ökar. Produktiviteten är fortsatt hög. Nyföretagandet
            är rekordartat, och antalet konkurser har minskat. Mycket har
            blivit bättre.
          </note>
          <note>
            Svenskt näringsliv har vind i seglen. Men åtskilligt återstår
            för att Sverige återigen skall bli bäst i den internationella
            tillväxtklassen när det gäller sysselsättning och välfärd.
          </note>
          <note>
            Men nu tar vi klivet från den akuta fasen med budgetsanering
            till fasen där vi långsiktigt skall skjuta in Sverige på en högre
            tillväxtbana. Handeln mellan världens länder ökar stadigt. Den
            växer i dag dubbelt så fort som världsproduktionen. Vårt land
            är starkt beroende av en väl fungerande utrikeshandel. Vår moderna
            historia har präglats av våra handelsförbindelser. En öppen världshandel
            gynnar näringslivet, konsumenterna samt tillväxt och sysselsättning.
            Därför driver Sverige sedan länge en konsekvent frihandelspolitik
            som de flesta partier i Sveriges riksdag också är eniga kring.
          </note>
          <note>
            Småföretagspolitiken har kommit att hamna i fokus under denna
            mandatperiod. Sverige behöver både små och stora företag för att
            upprätthålla en stark ekonomi och en politisk handlingsfrihet.
            Det behövs såväl tjänsteföretag som livskraftiga industriföretag.
          </note>
          <note>
            De stora industriföretagen spelar en central roll för ekonomin.
            Där finns en betydande del av landets produktion, sysselsättning
            och export liksom största delen av landets investeringar i kunskap,
            forskning och utveckling.
          </note>
          <note>
            Många av de mindre företagen är avknoppade från större företag.
            Samtidigt har det visat sig att de små företagen genom sin flexibilitet
            spelar en avgörande roll för förnyelsen av näringslivet. De svarar
            för en större del av sysselsättningsökningen i en högkonjunktur
            och en mindre del av minskningen i nedgångsperioder.
          </note>
          <note>
            En viktig del för den socialdemokratiska näringspolitiken är
            att genomlysa de problem och möjligheter som finns i de mindre
            företagen. Små och medelstora företag har inte samma förmåga och
            resurser att själva utveckla teknologi, investera i kunskap, inhämta
            och bearbeta information. Att skaffa kapital för att driva och
            utveckla verksamheterna är också mer besvärligt för den som är
            entreprenör och för den som driver ett mindre företag. Olika företagsformer
            har också olika problem. Ett intressant, utvecklingsbart område
            är nykooperationen.
          </note>
          <note>
            Regeringen presenterade den 9 mars en proposition som handlar
            om tillväxt för arbete och välfärd, som vi senare under våren
            får möjlighet att debattera i denna kammare. Men redan nu vill
            jag lyfta fram ett par viktiga bitar.
          </note>
          <note>
            Näringspolitiken behöver anpassa sig till de regionala och lokala
            förutsättningarna och behoven. En effektiv regional näringspolitik
            som ses utifrån varje regions speciella förutsättningar bidrar
            till en hållbar ekonomisk tillväxt som ger fler och växande företag
            och också fler jobb. Närings- och regionalpolitiken skall ges
            en ny inriktning.
          </note>
          <note>
            Företagsstöden skall göras mer flexibla för att bättre kunna
            anpassas till regionala och lokala förutsättningar. Stabila spelregler
            både för företagen och deras anställda är nödvändiga.
          </note>
          <note>
            Tillgången till utbildning på olika nivåer är viktig i landets
            alla delar. Den är viktig för den enskilde samhällsmedborgaren
            och också för företagen. De högskoleplatser som vi tidigare har
            beslutat om är en viktig del för framtiden. Kunskapslyftet gör
            att många fler blir beredda att ta klivet in i framtidens arbete.
          </note>
          <note>
            Satsningar inom IT-området kommer att gynna tillväxten i vårt
            samhälle.
          </note>
          <note>
            Detta är exempel på satsningar från samhällets sida, med icke
            lånade pengar, som gör att många fler blir rustade inför framtiden.
            Detta är också exempel på kostnader som samhället skall stå för
            och som kommer företagen till del genom en välutbildad arbetskraft.
          </note>
          <note>
            Som jag inledningsvis redogjorde för är de allmänna förutsättningarna
            för företagandet i Sverige goda. Räntan har sjunkit kraftigt,
            vilket har gynnat både företag som investerar och hushållens köpkraft.
          </note>
          <note>
            När hushållens köpkraft ökar är det ofta hemmamarknadsindustrin
            som blir gynnad. Inflationstakten har växlat ned, och ett mycket
            mätbart resultat av detta är de låga och ansvarsfulla löneavtalen
            som har slutits mellan parterna på arbetsmarknaden.
          </note>
          <note>
            Vad som är avgörande för en socialdemokratisk näringspolitik
            är att den måste ses mot bakgrund av det ekonomiska läge vi har
            i landet. Stramheten måste även i framtiden finnas inom finanspolitiken,
            för det är då den ger låga räntor och låg inflation. Balans i
            offentliga finanser måste nås och upprätthållas.
          </note>
          <note>
            Mot den bakgrunden är de många kraven i de motioner som vi nu
            behandlar i detta betänkande inte enkla att tillfredsställa: Kvinnolån,
            riskkapital, satsning på kooperativa företag, såddfinansiering,
            enklare skatteregler, mer pengar till turism, stöd till uppfinnare
            och teknikspridning, satsning på design - ja, listan kan göras
            ännu längre.
          </note>
          <note>
            Jag ser det som positivt att det är många som har ett starkt
            engagemang i frågor som rör företagandet.
          </note>
          <note>
            Vi tillhör olika politiska partier, och självfallet vill vi lösa
            frågorna på olika sätt. Jag har försökt att undvika att redovisa
            statistik i de olika frågorna som rör företagande och näringsliv,
            för vi väljer den statistik som passar våra syften. Min och Socialdemokraternas
            grund för vad som görs eller inte görs styrs av de ekonomiska
            ramarna, vilket gör att vi inte ökar budgetunderskottet.
          </note>
          <note>
            En fråga som alltid kommer upp, både i riksdagens kammare och
            ute i landet, är krångel, byråkrati och orättvisa skatter. Regeringen
            tillsatte hösten 1996
          </note>
          <note>
            en småföretagsdelegation som fick i uppgift att föreslå regelförändringar.
            I regeringens småföretagsdelegation ingår ledamöter från olika
            delar av samhället. Där finns representanter för företagarna,
            Riksskatteverket och Industriförbundet. Den fackliga delen finns
            också representerad.
          </note>
          <note>
            I december 1997 kom den första rapporten som innehåller 26 olika
            förändringsförslag som kan innebära förenklingar för företagandet.
            Delegationen har sitt mandat fram till sommaren. Ytterligare rapporter
            kommer på viktiga områden. Småföretagens tillgänglighet till myndighetsinformation,
            långsiktiga system för färre regler, kompetensutveckling i småföretag,
            förenklingar av befintliga regler, riskkapitalförsörjning och
            social ekonomi är några av de frågor som kommer att redovisas
            av småföretagsdelegationen.
          </note>
          <note>
            Detta gör naturligtvis att man, när det gäller ett antal motioner
            där det inte finns en budget relaterad, kan vara lätt raljant
            och säga att vi avslår alltsammans.
          </note>
          <note>
            Men det är inte på dessa grunder vi har avslagit motioner, utan
            det är på grund av att förslag kommer att presenteras i senare
            ordningar.
          </note>
          <note>
            Mot den bakgrunden yrkar jag bifall till utskottets hemställan.
          </note>
          <note type="speaker">
            Anf. 132 KARIN FALKMER (m) replik:
          </note>
          <note>
            Fru talman! Jag skall börja med att instämma i
          </note>
          <note>
            Birgitta Johanssons deklaration att det svenska företagsklimatet
            är viktigt. Jag instämmer också i frihandelns betydelse. Där ser
            vi värdet av att Sverige som ett litet exporterande land kan ge
            sina företag möjlighet att få nytta av frihandel. Där är vi överens.
          </note>
          <note>
            Men sedan har Birgitta Johansson gjort någon form av glädjebeskrivning
            för oss här i kammaren.
          </note>
          <note>
            När jag gick hit gick jag genom tidningsrummet. Då fastnade min
            ögon på Dagens Industri. Jag vill bara ställa samma fråga till
            Birgitta Johansson som Dagens
          </note>
          <note>
            Industri ställer: Hur kan jobben vara så få om politiken är så
            bra? Trovärdigheten brister. Verkligheten talar sitt tydliga språk.
          </note>
          <note>
            När det gäller småföretagsdelegationen och avvecklingen har ju
            småföretagsdelegationen nu lagt fram 26 förändringsförslag om
            vilka vi från mitt parti säger: Bra! Genomför dem, och gör det
            nu! Nu berättar Birgitta Johansson att det skall komma fler rapporter
            från småföretagsdelegationen. Men det är ju inte viktigt för företagen
            att det kommer rapporter och förslag, utan det som är viktigt
            för de mindre företagen och vad de väntar på är ju att det skall
            komma beslut i denna kammare. Jag vill fråga Birgitta Johansson:
            Kommer det beslut i denna kammare som innebär konkreta avregleringsförslag
            före valet? Eller skall ni använda er av en bluff i valrörelsen,
            säga att ni har en massa rapporter och försöka förespegla företagen
            att det skall ske någonting på detta område som inte görs?
          </note>
          <note type="speaker">
            Anf. 133 BIRGITTA JOHANSSON (s) replik:
          </note>
          <note>
            Fru talman! Jag tycker att det är positivt att Karin
          </note>
          <note>
            Falkmer pekar på att vi är överens i ett par frågor.
          </note>
          <note>
            Karin Falkmer ställde i sitt inledningsanförande en fråga till
            mig om de dramatiska förändringarna, om vi som socialdemokrater
            inte visste om dem och annat.
          </note>
          <note>
            Jag vill verkligen understryka för Karin Falkmer att nog är vi
            medvetna om den dramatiska förändring och process som sker. Men
            egentligen kan jag ställa frågan till Karin Falkmer om hon och
            Moderaterna är medvetna om den förändringsprocess som sker i samhället.
            Vi vet att fler länder ute i Europa har en socialdemokratisk regering.
            Den förändringen beror säkert på att man vill ha en annan politik
            än den som
          </note>
          <note>
            Karin Falkmer förespråkar när det gäller förenklingar, avregleringar
            och annat. Förhållandet är detsamma också i Sverige.
          </note>
          <note type="speaker">
            Anf. 134 KARIN FALKMER (m) replik:
          </note>
          <note>
            Fru talman! Nu börjar det bli riktigt roligt. De förändringar
            som är absolut nödvändiga och som vi moderater förespråkar är
            det som Birgitta Johanssons partikamrat i England Tony Blair står
            för. Det är det nya Labour som talar om sänkta skatter, förenklingar
            för företagen, osv. Hade Göran Perssons regering anammat Tony
            Blairs politik i Sverige skulle de svenska företagen och jobben
            få en helt annan verklighet att arbeta i.
          </note>
          <note>
            Jag kan ta ett exempel på bristen på konvergens mellan de vackra
            orden som socialdemokraterna har och den verklighet som de sedan
            förverkligar i denna kammare. Det förslag som vi nu lägger fram
            i reservation 5 innebär inte att budgeten påverkas. Det innebär
            bara att vi anammar det förslag som Göran Persson själv presenterade
            i massmedierna.
          </note>
          <note>
            Det är ett förslag som vi har presenterat i våras.
          </note>
          <note>
            Det innebär att de regler som inte har varit i bruk i ett antal
            år helt enkelt tas bort från agendan för att lätta ryggsäcken
            för de mindre företagen.
          </note>
          <note>
            Jag vill fråga Birgitta Johansson: Är socialdemokraterna i kammaren
            i dag beredda att rösta för reservation 5 för att därmed markera
            att det ligger någonting bakom de vackra orden från statsministern
            och från utskottets majoritet i betänkandet?
          </note>
          <note type="speaker">
            Anf. 135 BIRGITTA JOHANSSON (s) replik:
          </note>
          <note>
            Fru talman! Karin Falkmer fortsätter på skattesänkningsvägen.
            Det skulle vara väldigt intressant att få veta hur det skall gå
            till att följa skattesänkningsvägen.
          </note>
          <note>
            Ibland kan man också behöva få veta att någonting har gjorts
            i Sverige. Vi har sänkt arbetsgivaravgifter för de små företagen.
            Det är väl ändå något som har skett, även om det tydligen inte
            är tillfredsställer Karin Falkmer.
          </note>
          <note>
            Hade vi fortsatt den inslagna vägen, som Karin
          </note>
          <note>
            Falkmer tidigare pekade på att den borgerliga regeringen följde,
            hade vi kanske varit i händerna på valutafonden och på andra internationella
            organ. Det hade inneburit att vi fått låna till får välfärd. Socialdemokraterna
            är inte beredda att låna till välfärd.
          </note>
          <note type="speaker">
            Anf. 136 GÖRAN HÄGGLUND (kd) replik:
          </note>
          <note>
            Fru talman! Vi har berört arbetslösheten litet grand. I dag kom
            Konjunkturinstitutet med sin rapport där man räknar med att den
            öppna arbetslösheten kommer att befinna sig på omkring 6 % år
            2000, den tid när socialdemokraterna siktade på att den skulle
            vara 4 %.
          </note>
          <note>
            Men det var egentligen inte det jag tänkte säga.
          </note>
          <note>
            När Birgitta Johansson höll sitt anförande talade hon om att
            nyföretagandet ökar. Om man tittar på statistiken kan man se att
            år 1996 tillkom 28 000 nya företag om man räknar de företag som
            har en omsättning på minst 30 000 kr. Det är väldigt litet. Det
            går inte att försörja någon anställd på 30 000 kr.
          </note>
          <note>
            Räknar man de företag som har en omsättning på över 300 000 kr,
            vilket fordras om man skall kunna leva på den lön man får, tillkom
            12 000 nya sådana företag. Samtidigt gick 10 000 företag i konkurs
            under 1996. Totalt blir det ett nettotillskott på 2 000
          </note>
          <note>
            företag när man rensar statistiken från de företag som kan sägas
            vara skattemotiverade hobbybolag som människor inrättar för extraknäck
            osv. Det är dystert.
          </note>
          <note>
            Om detta kan man antingen säga att det inte är något stort problem
            och att vi grejar det här ändå, eller också konstaterar man att
            detta är ett fantastiskt stort problem med tanke på framtiden
            eftersom vi behöver nya företag.
          </note>
          <note>
            Jag skulle vilja ha Birgitta Johansson att säga någonting om
            detta. Hur skall vi ändra en situation där det i stort sett inte
            tillkommer några nya företag, när vi alla säger att småföretagen
            är framtidens melodi och det som skall bidra till att lösa våra
            bekymmer?
          </note>
          <note type="speaker">
            Anf. 137 BIRGITTA JOHANSSON (s) replik:
          </note>
          <note>
            Fru talman! Precis som jag sade i mitt inledningsanförande kan
            vi med olika statistik bevisa nästan vad som helst. Det var mot
            den bakgrunden som jag undvek att använda mig av en mängd siffror.
          </note>
          <note>
            Jag måste som företrädare för Socialdemokraterna få svar på en
            fråga från Göran Hägglund. Han sade i sitt inledningsanförande
            att den svenska politiken har misslyckats. Har inte någon annan
            någon skuld i detta om det skulle vara ett misslyckande? Har den
            tidigare borgerliga regeringen som fanns mellan 1991 och
          </note>
          <note>
            1994 ingen skuld?
          </note>
          <note type="speaker">
            Anf. 138 GÖRAN HÄGGLUND (kd) replik:
          </note>
          <note>
            Fru talman! Jo, den självklart en del i skulden liksom alla regeringar
            som har suttit i modern tid har en del i skulden. Men nu är det
            ändå så att det är Socialdemokraterna som är i regeringsställning
            och som har makt och myndighet att ändra situationen. Oppositionen
            har det uppenbarligen inte.
          </note>
          <note>
            Nu struntar jag i statistiken. Jag nämner inga siffror, precis
            som Birgitta Johansson. Jag säger i stället så här: Är Birgitta
            Johansson nöjd med dagens situation? Om inte, vad skall vi göra
            för att få till stånd fler nya företag? Behövs det några ändringar
            när det gäller skatter? Behövs det några ändringar när det gäller
            krångel och byråkrati? Hur länge skall vi behöva vänta på åtgärder
            som kan ändra den situation som jag inte tror att Birgitta Johansson
            är nöjd med?
          </note>
          <note type="speaker">
            Anf. 139 BIRGITTA JOHANSSON (s) replik:
          </note>
          <note>
            Fru talman! När det gäller att ändra regler för att minska krångel
            och byråkrati, som Göran Hägglund talar om, kommer ett förslag
            i den proposition som presenteras för riksdagen den 14 april.
            Det har gjorts på grundval av det som Småföretagsdelegationen
            har gjort fram till i december 1997.
          </note>
          <note>
            Det andra som småföretagsdelegationen har uppdrag att göra och
            arbetar med fram till juni månad kan självklart inte komma fram
            till årets riksdag utan får vänta till höstriksdagen. Jag hoppas
            att vi där fortsatt kan lägga fram förslag i en positiv riktning.
            I den delen har jag gett ett klart besked.
          </note>
          <note>
            Jag kan också ge det klara beskedet att självklart är inte någon
            nöjd med att vi inte har klarat arbetslösheten bättre i Sverige.
            Det är allas vårt ansvar. Jag skyller inte på någon i den delen.
            Men det går inte att bortse från att det inte bara är i Sverige
            som den finns.
          </note>
          <note>
            Hela Europa har stått inför lågkonjunkturer.
          </note>
          <note>
            Jag hoppas verkligen att vi alla kan hjälpas åt att dra åt samma
            håll. Det skall ske med kompetenta människor, mer utbildning och
            mer av vad samhället förmår i form av infrastruktur, IT-utvecklingar
            och annat som gör att människor blir mer beredda och rustade på
            ett bättre sätt för att kunna ta ett arbete och skapa den kreativa
            miljö som är helt nödvändig för företagare både inom den privata
            sektorn och inom den offentliga sektorn.
          </note>
          <note type="speaker">
            Anf. 140 TORSTEN GAVELIN (fp):
          </note>
          <u who="unknown" xml:id="i-ebc7989a42bd1435-0">
            <seg>
              replik
            </seg>
          </u>
          <note>
            Fru talman! Birgitta Johansson lät i sitt anförande väldigt belåten
            med läget på arbetsmarknaden. Nu under replikskiftet har positionen
            förändrats något och bilden är inte lika glättad. Hon sade att
            det är bättre nu än i början på 90-talet. Sysselsättningen i den
            privata sektorn ökar, och nyföretagandet är rekordartat. Jag måste
            ställa en enkel fråga till Birgitta
          </note>
          <note>
            Johansson. Anser Birgitta Johansson att läget på arbetsmarknaden
            nu är bra?
          </note>
          <note>
            Den sysselsättningsökning som Birgitta Johansson hänvisar till
            är ojämn, ryckig och svag. Om man tittar på ökningstakten är den
            nu 3 000-4 000 per månad.
          </note>
          <note>
            Men om man ser till början av 90-talet - Birgitta
          </note>
          <note>
            Johansson menade förmodligen den borgerliga regeringens period
            - var ökningstakten i sysselsättningen under våren och sommaren
            1994 dubbelt så hög.
          </note>
          <note>
            7 000-9 000 nya jobb skapades per månad.
          </note>
          <note>
            Nyföretagandet är rekordstort, säger Birgitta Johansson, men
            antalet egenföretagare minskar. Under de månader som har gått
            av detta år har egenföretagarna totalt sett minskat med 15 000.
          </note>
          <note>
            När Göran Persson säger att vi skall ha 100 000
          </note>
          <note>
            nya egenföretagare har antalet egenföretagare netto minskat med
            15 000 under dessa månader. Det är ju ingen vidare bra start.
            Anser Birgitta Johansson att läget på arbetsmarknaden verkligen
            är bra?
          </note>
          <note type="speaker">
            Anf. 141 BIRGITTA JOHANSSON (s) replik:
          </note>
          <note>
            Fru talman! Jag sade inte att läget på arbetsmarknaden var bra
            i mitt inledningsanförande. Jag utvecklade detta i ett inlägg
            till Göran Hägglund. Jag pekade då på att jag inte var nöjd. Men
            vårt mål med att halvera den öppna arbetslösheten fram till år
            2000 står fast för socialdemokratin.
          </note>
          <note>
            Jag lyssnade också mycket noggrant på vad Torsten Gavelin pekade
            på. Han talade bl.a. om att pumpa in statliga pengar i dödsdömda
            sektorer. Det kanske vi tidigare har roat oss med, och det har
            i så fall både borgerliga och socialdemokratiska regeringar gjort
            tidigare.
          </note>
          <note>
            Torsten Gavelin pekade också på ALU, API och annat som finns
            på arbetsmarknaden. Jag vill ställa en fråga till honom. Vad gjorde
            den borgerliga regeringen för olika arbetsmarknadspolitiska insatser?
          </note>
          <note type="speaker">
            Anf. 142 TORSTEN GAVELIN (fp) replik:
          </note>
          <note>
            Fru talman! Birgitta Johansson erkänner nu att hon inte är nöjd
            med läget på arbetsmarknaden. Det är ju alltid något. Jag är oerhört
            bekymrad över läget på arbetsmarknaden.
          </note>
          <note>
            Birgitta Johansson upprepade denna mantra, att målet om den halverade
            öppna arbetslösheten ligger fast. Vad hjälper det att ha ett mål
            som ligger fast om ni inte tar varje chans som erbjuds att förbättra
            läget och att göra insatser? Jag måste konstatera att Socialdemokraterna
            tyvärr inte lyssnar på dem som skall skapa dessa nya jobb, nämligen
            företagarna. Om ni hade lyssnat på dem hade ni bland dessa 100
            förslag som finns i detta betänkande hittat en lång rad viktiga
            saker som ni nu hade kunnat genomföra för att förbättra för företagarna
            och för att öka möjligheterna för företagarna att anställa fler
            och för att öka möjligheterna för dem som är intresserade av att
            starta egna företag.
          </note>
          <note>
            Låt mig bara nämna ordet Barsebäck. Det är verkligen det stora
            och tydliga exemplet på att Socialdemokraterna med sina stödpartier
            inte lyssnar på företagarna.
          </note>
          <note type="speaker">
            Anf. 143 BIRGITTA JOHANSSON (s) replik:
          </note>
          <note>
            Fru talman! Torsten Gavelin ondgör sig över att vi bara har mål
            för att halvera arbetslösheten. Då är det mycket beklagligt att
            Torsten Gavelin inte har förstått att det för att uppnå de mål
            som givetvis står fast är det viktigt med sunda statsfinanser
            och lägre räntor.
          </note>
          <note>
            Räntorna har betytt otroligt mycket för den som är småföretagare.
          </note>
          <note>
            På hela kompetensområdet har vi satsat och kommer fortsatt att
            satsa. Sverige skall ju konkurrera med kunskaper och inte med
            låglönejobb. Vi skall också bli ett föredöme när det gäller det
            hållbara samhället.
          </note>
          <note>
            Vi går ju mot ett kretsloppssamhälle där miljöpolitiken kommer
            att spela en viktig roll i framtidens arbete. Detta satsar vi
            pengar på. Vi satsar också pengar på att vi skall bli brobyggare
            till världen inom hela
          </note>
          <note>
            Östersjöområdet. Har Torsten Gavelin inte märkt dessa frågor
            tidigare?
          </note>
          <note type="speaker">
            Anf. 144 LENNART BEIJER (v) replik:
          </note>
          <note>
            Fru talman! Jag har två frågor, en kort och en litet längre till
            Birgitta Johansson.
          </note>
          <note>
            Den första gäller att vi alla är överens om att hemmamarknaden
            är viktig för att vi skall kunna få bukt med arbetslösheten och
            öka sysselsättningen. Jag nämnde förut att jag ser med litet oro
            på att vi till överdrift bekämpar en inflation som knappast finns.
          </note>
          <note>
            Jag skulle vilja veta hur Birgitta Johansson ser på detta problem.
            Finns det någon risk, som jag har bedömt det, att man går för
            hårt åt just inflationsbekämpningen?
          </note>
          <note>
            Den andra frågan gäller att alla säkert är överens om att det
            vore bra med fler anställningar i den privata företagsamheten.
            Men med anledning av den här rapporten i dag som visar att kostnaden
            för arbetslösheten ligger på 150 miljarder undrar jag om Birgitta
          </note>
          <note>
            Johansson delar uppfattningen att man i det läget ändå borde
            gå in och se till att de luckor som finns i vård, omsorg och skola
            täpps till omedelbart.
          </note>
          <note type="speaker">
            Anf. 145 BIRGITTA JOHANSSON (s) replik:
          </note>
          <note>
            Fru talman! Till Lennart Beijer vill jag säga att den väg som
            valts när det gäller låga räntor och låg inflation är viktig för
            att Sverige skall kunna lyckas med ett bra företagsklimat och
            med ett bra klimat inom den offentliga sektorn. De pengar som
            riksdagen tidigare har anvisat för vård och omsorg ute i kommunerna
            är otroligt viktiga för att vi skall kunna få ett sådant samhälle
            som vi alla tycker är värdigt.
          </note>
          <note type="speaker">
            Anf. 146 LENNART BEIJER (v) replik:
          </note>
          <note>
            Fru talman! Jag tror att vi är överens om att det är bra att
            vi har fått ned inflationen och därmed också fått ned ränteläget
            ordentligt. Min oro gäller mest att vi kanske drar vidare för
            hårt, att vi går för långt i själva inflationsbekämpningen. Och
            vi vet alla att det inte påverkar sysselsättningen särskilt väl.
          </note>
          <note>
            Om vi hade att välja mellan att sätta arbetslösa människor i
            privata företag eller i den offentliga sektorn skulle nog de flesta
            av oss sätta de flesta i de privata företagen. Men när det nu
            är litet trögare innan vi kommer så långt och när arbetslösheten
            kostar så mycket är frågan om vi ändå inte skall se till att det
            inte blir något snack om att det fattas människor, fler händer,
            i vården och skolan. Det är mer den inriktningen som jag skulle
            vilja ha klara belägg för från
          </note>
          <note>
            Birgitta Johansson.
          </note>
          <note type="speaker">
            Anf. 147 BIRGITTA JOHANSSON (s) replik:
          </note>
          <note>
            Fru talman! Jag vill fortsätta och säga något mer om inflationen.
            Inflationstakten har ju växlats ned i hela Europa. Det tycker
            jag är bra, eftersom det är till
          </note>
          <note>
            Europa som vi exporterar våra varor. Då får vi jämförbara förhållanden,
            vilket är otroligt viktigt.
          </note>
          <note>
            När det gäller fler händer inom vården, tror jag att vi alla
            är överens om att det måste ske en del förändringar. Detta kommer
            riksdagen att få möjlighet att debattera innan riksdagen skiljs
            åt i juni. Jag hoppas att alla vill bidra på ett positivt sätt,
            så att vi kan känna en trygghet inför framtiden i just denna fråga.
          </note>
          <note type="speaker">
            Anf. 148 KJELL ERICSSON (c) replik:
          </note>
          <note>
            Fru talman! Vi verkar vara överens om vikten av ett gott företagarklimat,
            men medlen för att nå detta kan nog vara litet olika. Krångel,
            byråkrati och avreglering har diskuterats mycket. Och det är en
            oerhört angelägen fråga. Det gläder mig att höra att det kommer
            förslag i propositionen den 14 april. Förhoppningen är då att
            många av småföretagsdelegationens förslag finns med i denna proposition.
            Det tror jag är nödvändigt för att man skall kunna riva hindren
            och avreglera. Jag tror att det är både praktiska och psykologiska
            hinder som ligger i detta.
          </note>
          <note>
            En fråga som inte har varit uppe till diskussion här gäller något
            som finns med i detta betänkande, nämligen livsmedelssektorn.
            Det är en mycket viktig sektor som har en svår konkurrenssituation.
            Gunnar Björck har gjort en utredning om detta som visar att Sveriges
            livsmedelsindustri har ett mycket sämre utgångsläge än andra länder.
            Han har också lämnat en rad förslag i sin utredning. Jag vill
            fråga Birgitta Johansson om hon är beredd att medverka till att
            dessa förslag också kommer till konkreta beslut.
          </note>
          <note type="speaker">
            Anf. 149 BIRGITTA JOHANSSON (s) replik:
          </note>
          <note>
            Fru talman! Kjell Ericsson tar upp en mycket viktig fråga, nämligen
            livsmedelsindustrin. Den utredning som Gunnar Björck har gjort
            är nu ute på remiss.
          </note>
          <note>
            Jag hoppas att de remissinstanser som skall lämna svar på utredningen
            bidrar med många positiva synpunkter som gör att den svenska livsmedelsindustrin
            kan få en bra marknad i Sverige men också kunna komma ut på exportmarknaden,
            eftersom det är på exportmarknaden som jag tror att svensk livsmedelsindustri
            behöver både litet hjälp och stöd.
          </note>
          <note type="speaker">
            Anf. 150 KJELL ERICSSON (c) replik:
          </note>
          <note>
            Fru talman! Denna positiva inställning gläder mig men det gäller
            hela kedjan, alltså både det svenska jordbrukets situation och
            livsmedelsindustrins situation. Det gäller ju att ha råvaror att
            hantera. Då behövs det konkurrenskraft inom alla delar av den
            här kedjan. Jag hoppas att Birgitta Johansson kan verka för detta.
          </note>
          <note type="speaker">
            Anf. 151 BIRGITTA JOHANSSON (s):
          </note>
          <note>
            Fru talman! Det svenska jordbruket och hela kedjan - precis som
            Kjell Ericsson talar om när det gäller bl.a. livsmedelsindustrin
            - satsas det på; detta för att ha en hållbar utveckling. Det satsas
            alltså på miljövänliga produkter. Jag tror att det är med hälsa
            och miljö som Sverige skall marknadsföra sig både på djurhållningsområdet
            och i livsmedelsindustrin.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            9 § Utveckling av nya bilmotorer och alternativa drivmedel
          </note>
          <note>
            Föredrogs
          </note>
          <note>
            Näringsutskottets betänkande 1997/98:NU8
          </note>
          <note>
            Utveckling av nya bilmotorer och alternativa drivmedel
          </note>
          <note type="speaker">
            Anf. 152 LENNART BEIJER (v):
          </note>
          <note>
            Fru talman! Näringsutskottets betänkande nr 8 om nya bilmotorer
            och alternativa drivmedel är naturligtvis mycket viktigt. Det
            är ett mycket intressant betänkande. Vidare är det mycket intressant
            att vi är fullt eniga i utskottet. Det borde ge betänkandet extra
            stor tyngd. Det är vad vi, naturligtvis, hoppas på.
          </note>
          <note>
            Det är viktigt att konstatera varför de olika yrkandena inte
            har tillmötesgåtts fullt ut. Det beror naturligtvis på att en
            del saker är på gång. Den energiuppgörelse som vi har träffat
            gör att alternativa drivmedel ändå finns med på dagordningen.
            Någonting kommer att hända relativt snabbt.
          </note>
          <note>
            I fråga om nya bilmotorer är det givetvis alltid bättre om det
            går att få en frivillig överenskommelse med den industri som skall
            sköta jobbet. Det finns yrkanden i detta sammanhang där man säger
            sig vilja pröva lagstiftning på något sätt. Utskottsmajoriteten
            tycker dock att en frivillig uppgörelse måste vara mycket bättre.
            Självfallet måste det vara så att de svenska bilindustrierna mycket
            väl känner att de från konkurrenssynpunkt måste ligga väl framme.
            Därför har man nog i viss utsträckning en förhoppning om att någonting
            kommer att hända här. Men det skall erkännas att man ibland har
            undrat varför den svenska bilindustrin inte vill hänga med i svängarna
            tillräckligt fort.
          </note>
          <note>
            Jag tror att man kommer att göra sitt yttersta. Om ingenting
            händer ligger naturligtvis lagstiftning, exempelvis à la Kalifornien,
            på lut.
          </note>
          <note>
            Fru talman! Det är ett bra betänkande och jag yrkar starkt bifall
            till hemställan i detsamma.
          </note>
          <note type="speaker">
            Anf. 153 HANS HOFF (s):
          </note>
          <note>
            Fru talman! I näringsutskottets betänkande
          </note>
          <note>
            1997/98:NU8 behandlas utvecklingen av nya bilmotorer och alternativa
            drivmedel. Bakom betänkandet står ett enigt näringsutskott.
          </note>
          <note>
            Vad gäller de motioner som rör alternativa bränslen delar utskottets
            ledamöter i stort de ambitioner som ligger bakom motionärernas
            förslag om insatser för att få till stånd en ökad användning av
            alternativa bränslen. Utskottet konstaterar att ett omfattande
            forsknings- och teknikutvecklingsarbete pågår beträffande alternativa
            bränslen och att frågor som rör alternativa bränslen behandlas
            i den trafikpolitiska propositionen.
          </note>
          <note>
            Vad gäller de motioner där man tar upp frågor om vikten av att
            motorfordons energiförbrukning minskar konstaterar utskottet att
            det även på detta område sker ett omfattande forsknings- och utvecklingsarbete.
          </note>
          <note>
            Dessutom har svensk bilindustri åtagit sig att till år
          </note>
          <note>
            2005 nedbringa bränsleförbrukningen i nya bilar med
          </note>
          <note>
            25 % jämfört med 1990 års bilmodeller.
          </note>
          <note>
            Volvo har som målsättning att år 2000 vara en av de ledande fordonstillverkare
            som har de från miljösynpunkt bästa bilarna. Volvo räknar med
            att 50 %
          </note>
          <note>
            av Volvo Personvagnars kostnader för produktutveckling under
            de kommande fem åren är relaterade till åtgärder för att reducera
            bränsleförbrukningen.
          </note>
          <note>
            Fru talman! Att utvecklingen i svensk bilindustri nu kraftfullt
            går mot produktion av bilar som förbrukar mindre energi är inte
            bara en miljöfråga utan också en fråga om att svensk bilindustri
            skall kunna vara konkurrenskraftig även i framtiden.
          </note>
          <note>
            Jag yrkar härmed bifall till hemställan i näringsutskottets betänkande
            NU8.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            SfU9 Invandrings- och flyktingfrågor
          </note>
          <note>
            Mom. 2 (EU och delat flyktingansvar)
          </note>
          <note>
            1. utskottet
          </note>
          <note>
            2. res. 2 (fp)
          </note>
          <note>
            Votering:
          </note>
          <note>
            245 för utskottet
          </note>
          <note>
            20 för res. 2
          </note>
          <note>
            33 avstod
          </note>
          <note>
            51 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 142 s, 69 m, 23 c, 1 v, 10 kd
          </note>
          <note>
            För res. 2: 20 fp
          </note>
          <note>
            Avstod: 1 c, 16 v, 15 mp, 1 kd
          </note>
          <note>
            Frånvarande: 19 s, 11 m, 3 c, 6 fp, 5 v, 3 mp, 4 kd
          </note>
          <note>
            Mom. 6 (flyktingströmmar och internationell vapenhandel)
          </note>
          <note>
            1. utskottet
          </note>
          <note>
            2. res. 6 (v, mp)
          </note>
          <note>
            Votering:
          </note>
          <note>
            271 för utskottet
          </note>
          <note>
            34 för res. 6
          </note>
          <note>
            1 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 71 m, 25 c, 19 fp, 10 kd
          </note>
          <note>
            För res. 6: 18 v, 15 mp, 1 kd
          </note>
          <note>
            Avstod: 1 fp
          </note>
          <note>
            Frånvarande: 15 s, 9 m, 2 c, 6 fp, 4 v, 3 mp, 4 kd
          </note>
          <note>
            Åke Sundqvist (m) anmälde att han avsett att rösta ja men markerats
            som frånvarande.
          </note>
          <note>
            Mom. 8 (utlänningslagens asylbestämmelser)
          </note>
          <note>
            1. utskottet
          </note>
          <note>
            2. res. 7 (fp, v, mp)
          </note>
          <note>
            Votering:
          </note>
          <note>
            253 för utskottet
          </note>
          <note>
            54 för res. 7
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 71 m, 25 c, 10 kd
          </note>
          <note>
            För res. 7: 20 fp, 18 v, 15 mp, 1 kd
          </note>
          <note>
            Frånvarande: 14 s, 9 m, 2 c, 6 fp, 4 v, 3 mp, 4 kd
          </note>
          <note>
            Mom. 9 (förföljelse på grund av kön eller homosexualitet)
          </note>
          <note>
            1. utskottet
          </note>
          <note>
            2. res. 8 (fp, v, mp)
          </note>
          <note>
            Votering:
          </note>
          <note>
            253 för utskottet
          </note>
          <note>
            53 för res. 8
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 71 m, 24 c, 11 kd
          </note>
          <note>
            För res. 8: 1 c, 19 fp, 18 v, 15 mp
          </note>
          <note>
            Frånvarande: 14 s, 9 m, 2 c, 7 fp, 4 v, 3 mp, 4 kd
          </note>
          <note>
            Mom. 14 (ansökan om uppehållstillstånd efter inresa)
          </note>
          <note>
            1. utskottet
          </note>
          <note>
            2. res. 13 (fp, mp)
          </note>
          <note>
            Votering:
          </note>
          <note>
            251 för utskottet
          </note>
          <note>
            38 för res. 13
          </note>
          <note>
            18 avstod
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 72 m, 24 c, 9 kd
          </note>
          <note>
            För res. 13: 1 c, 20 fp, 15 mp, 2 kd
          </note>
          <note>
            Avstod: 18 v
          </note>
          <note>
            Frånvarande: 15 s, 8 m, 2 c, 6 fp, 4 v, 3 mp, 4 kd
          </note>
          <note>
            Mom. 16 (arbetskraftsinvandring)
          </note>
          <note>
            1. utskottet
          </note>
          <note>
            2. res. 15 (m)
          </note>
          <note>
            Votering:
          </note>
          <note>
            202 för utskottet
          </note>
          <note>
            71 för res. 15
          </note>
          <note>
            33 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 25 c, 20 fp, 11 kd
          </note>
          <note>
            För res. 15: 71 m
          </note>
          <note>
            Avstod: 18 v, 15 mp
          </note>
          <note>
            Frånvarande: 15 s, 9 m, 2 c, 6 fp, 4 v, 3 mp, 4 kd
          </note>
          <note>
            Mom. 24 (förbud mot verkställighet)
          </note>
          <note>
            1. utskottet
          </note>
          <note>
            2. res. 19 (fp, v, mp, kd)
          </note>
          <note>
            Votering:
          </note>
          <note>
            244 för utskottet
          </note>
          <note>
            64 för res. 19
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 72 m, 24 c, 1 kd
          </note>
          <note>
            För res. 19: 1 c, 20 fp, 18 v, 15 mp, 10 kd
          </note>
          <note>
            Frånvarande: 14 s, 8 m, 2 c, 6 fp, 4 v, 3 mp, 4 kd
          </note>
          <note>
            Mom. 25 (preskription av avvisnings- och utvisningsbeslut)
          </note>
          <note>
            1. utskottet
          </note>
          <note>
            2. res. 20 (mp, kd)
          </note>
          <note>
            Votering:
          </note>
          <note>
            264 för utskottet
          </note>
          <note>
            26 för res. 20
          </note>
          <note>
            18 avstod
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 72 m, 25 c, 20 fp
          </note>
          <note>
            För res. 20: 15 mp, 11 kd
          </note>
          <note>
            Avstod: 18 v
          </note>
          <note>
            Frånvarande: 14 s, 8 m, 2 c, 6 fp, 4 v, 3 mp, 4 kd
          </note>
          <note>
            Mom. 27 (förtroendeläkare)
          </note>
          <note>
            1. utskottet
          </note>
          <note>
            2. res. 22 (v, mp)
          </note>
          <note>
            Votering:
          </note>
          <note>
            265 för utskottet
          </note>
          <note>
            37 för res. 22
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 71 m, 22 c, 16 fp, 10 kd
          </note>
          <note>
            För res. 22: 1 m, 1 c, 1 fp, 18 v, 15 mp, 1 kd
          </note>
          <note>
            Frånvarande: 15 s, 8 m, 4 c, 9 fp, 4 v, 3 mp, 4 kd
          </note>
          <note>
            Mom. 31 (länderinformation)
          </note>
          <note>
            1. utskottet
          </note>
          <note>
            2. res. 25 (v)
          </note>
          <note>
            Votering:
          </note>
          <note>
            271 för utskottet
          </note>
          <note>
            20 för res. 25
          </note>
          <note>
            15 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 70 m, 25 c, 19 fp, 10 kd
          </note>
          <note>
            För res. 25: 18 v, 1 mp, 1 kd
          </note>
          <note>
            Avstod: 1 fp, 14 mp
          </note>
          <note>
            Frånvarande: 14 s, 10 m, 2 c, 6 fp, 4 v, 3 mp, 4 kd
          </note>
          <note>
            Mom. 35 (familjesplittring)
          </note>
          <note>
            1. utskottet
          </note>
          <note>
            2. res. 28 (mp, kd)
          </note>
          <note>
            Votering:
          </note>
          <note>
            262 för utskottet
          </note>
          <note>
            28 för res. 28
          </note>
          <note>
            18 avstod
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 72 m, 23 c, 20 fp
          </note>
          <note>
            För res. 28: 2 c, 15 mp, 11 kd
          </note>
          <note>
            Avstod: 18 v
          </note>
          <note>
            Frånvarande: 14 s, 8 m, 2 c, 6 fp, 4 v, 3 mp, 4 kd
          </note>
          <note>
            Mom. 36 (gömda barn)
          </note>
          <note>
            1. utskottet
          </note>
          <note>
            2. res. 29 (c)
          </note>
          <note>
            Votering:
          </note>
          <note>
            247 för utskottet
          </note>
          <note>
            27 för res. 29
          </note>
          <note>
            31 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 71 m, 1 c, 19 fp, 10 kd
          </note>
          <note>
            För res. 29: 1 s, 24 c, 1 mp, 1 kd
          </note>
          <note>
            Avstod: 18 v, 13 mp
          </note>
          <note>
            Frånvarande: 14 s, 9 m, 2 c, 7 fp, 4 v, 4 mp, 4 kd
          </note>
          <note>
            Mom. 39 (offentligt biträde vid hörande av barn m.m.)
          </note>
          <note>
            1. utskottet
          </note>
          <note>
            2. res. 32 (v)
          </note>
          <note>
            Votering:
          </note>
          <note>
            275 för utskottet
          </note>
          <note>
            33 för res. 32
          </note>
          <note>
            41 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 72 m, 25 c, 20 fp, 11 kd
          </note>
          <note>
            För res. 32: 18 v, 15 mp
          </note>
          <note>
            Frånvarande: 14 s, 8 m, 2 c, 6 fp, 4 v, 3 mp, 4 kd
          </note>
          <note>
            Mom. 40 (LVU-vård)
          </note>
          <note>
            1. utskottet
          </note>
          <note>
            2. res. 33 (fp, mp, kd)
          </note>
          <note>
            Votering:
          </note>
          <note>
            241 för utskottet
          </note>
          <note>
            60 för res. 33
          </note>
          <note>
            3 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 72 m, 24 c
          </note>
          <note>
            För res. 33: 18 fp, 16 v, 15 mp, 11 kd
          </note>
          <note>
            Avstod: 1 c, 2 v
          </note>
          <note>
            Frånvarande: 16 s, 8 m, 2 c, 8 fp, 4 v, 3 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SfU10 Socialavgifter
          </note>
          <note>
            Mom. 1 (allmänna egenavgifter)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (v, mp)
          </note>
          <note>
            Förberedande votering:
          </note>
          <note>
            87 för res. 1
          </note>
          <note>
            33 för res. 2
          </note>
          <note>
            186 avstod
          </note>
          <note>
            43 frånvarande
          </note>
          <note>
            Kammaren biträdde res. 1.
          </note>
          <note>
            Marie Wilén (c) anmälde att hon avsett att avstå från att rösta
            men markerats ha röstat ja.
          </note>
          <note>
            Huvudvotering:
          </note>
          <note>
            203 för utskottet
          </note>
          <note>
            72 för res. 1
          </note>
          <note>
            32 avstod
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 147 s, 1 m, 24 c, 20 fp, 11 kd
          </note>
          <note>
            För res. 1: 71 m, 1 mp
          </note>
          <note>
            Avstod: 18 v, 14 mp
          </note>
          <note>
            Frånvarande: 14 s, 8 m, 3 c, 6 fp, 4 v, 3 mp, 4 kd
          </note>
          <note>
            Mom. 6 (hushållstjänster)
          </note>
          <note>
            1. utskottet
          </note>
          <note>
            2. res. 7 (m, fp, kd)
          </note>
          <note>
            Votering:
          </note>
          <note>
            191 för utskottet
          </note>
          <note>
            103 för res. 7
          </note>
          <note>
            6 avstod
          </note>
          <note>
            49 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 19 c, 11 v, 15 mp
          </note>
          <note>
            För res. 7: 72 m, 20 fp, 11 kd
          </note>
          <note>
            Avstod: 2 c, 4 v
          </note>
          <note>
            Frånvarande: 15 s, 8 m, 6 c, 6 fp, 7 v, 3 mp, 4 kd
          </note>
          <note>
            Charlotta L Bjälkebring (v) anmälde att hon avsett att rösta
            ja men markerats ha avstått från att rösta.
          </note>
          <note>
            Mom. 8 (vinstandelsmedel)
          </note>
          <note>
            1. utskottet
          </note>
          <note>
            2. res. 8 (m, c, fp, kd)
          </note>
          <note>
            3. res. 9 (v)
          </note>
          <note>
            Förberedande votering:
          </note>
          <note>
            132 för res. 8
          </note>
          <note>
            20 för res. 9
          </note>
          <note>
            154 avstod
          </note>
          <note>
            43 frånvarande
          </note>
          <note>
            Kammaren biträdde res. 8.
          </note>
          <note>
            Huvudvotering:
          </note>
          <note>
            163 för utskottet
          </note>
          <note>
            127 för res. 8
          </note>
          <note>
            14 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 5 v, 13 mp
          </note>
          <note>
            För res. 8: 72 m, 24 c, 20 fp, 11 kd
          </note>
          <note>
            Avstod: 13 v, 1 mp
          </note>
          <note>
            Frånvarande: 16 s, 8 m, 3 c, 6 fp, 4 v, 4 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU10 Vissa näringspolitiska frågor
          </note>
          <note>
            Mom. 1 (riktlinjer för näringspolitiken)
          </note>
          <note>
            1. utskottet
          </note>
          <note>
            2. res. 1 (m, fp, kd)
          </note>
          <note>
            3. res. 2 (c)
          </note>
          <note>
            4. res. 3 (v)
          </note>
          <note>
            5. res. 4 (mp)
          </note>
          <note>
            Förberedande votering 1:
          </note>
          <note>
            18 för res. 3
          </note>
          <note>
            15 för res. 4
          </note>
          <note>
            270 avstod
          </note>
          <note>
            46 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 2:
          </note>
          <note>
            29 för res. 2
          </note>
          <note>
            18 för res. 3
          </note>
          <note>
            261 avstod
          </note>
          <note>
            41 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 3:
          </note>
          <note>
            102 för res. 1
          </note>
          <note>
            26 för res. 2
          </note>
          <note>
            179 avstod
          </note>
          <note>
            42 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            148 för utskottet
          </note>
          <note>
            103 för res. 1
          </note>
          <note>
            55 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 2 c
          </note>
          <note>
            För res. 1: 72 m, 20 fp, 11 kd
          </note>
          <note>
            Avstod: 22 c, 18 v, 15 mp
          </note>
          <note>
            Frånvarande: 15 s, 8 m, 3 c, 6 fp, 4 v, 3 mp, 4 kd
          </note>
          <note>
            Mom. 2 (avreglering)
          </note>
          <note>
            1. utskottet
          </note>
          <note>
            2. res. 5 (m, fp, kd)
          </note>
          <note>
            3. res. 6 (c)
          </note>
          <note>
            Förberedande votering:
          </note>
          <note>
            100 för res. 5
          </note>
          <note>
            26 för res. 6
          </note>
          <note>
            177 avstod
          </note>
          <note>
            46 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            164 för utskottet
          </note>
          <note>
            101 för res. 5
          </note>
          <note>
            40 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 18 v
          </note>
          <note>
            För res. 5: 71 m, 20 fp, 10 kd
          </note>
          <note>
            Avstod: 25 c, 15 mp
          </note>
          <note>
            Frånvarande: 15 s, 9 m, 2 c, 6 fp, 4 v, 3 mp, 5 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU8 Utveckling av nya bilmotorer och alternativa drivmedel
          </note>
          <note>
            Kammaren biföll utskottets hemställan.
          </note>
          <note>
            Beslut om samlad votering
          </note>
          <note>
            På förslag av andre vice talmannen medgav kammaren att arbetsutskottets
            betänkande AU5 och finansutskottets betänkande FiU13 fick avgöras
            i ett sammanhang efter avslutad debatt.
          </note>
          <note>
            10 § Vissa frågor rörande arbetslöshetsförsäkringen
          </note>
          <note>
            Föredrogs
          </note>
          <note>
            Arbetsmarknadsutskottets betänkande 1997/98:AU5
          </note>
          <note>
            Vissa frågor rörande arbetslöshetsförsäkringen
          </note>
          <note type="speaker">
            Anf. 154 INGRID BURMAN (v):
          </note>
          <note>
            Fru talman! Arbetslöshetsförsäkringen har varit föremål för en
            rad förändringar under mandatperioden. En del har varit dåligt
            underbyggda förslag, och de flesta har slagit hårt mot de arbetslösa.
            Jag beklagar att den socialdemokratiska majoriteten i det här
            betänkandet återigen avslår Vänsterpartiets förslag när det gäller
            att rätta till en del av de här försämringarna.
          </note>
          <note>
            I Vänsterpartiet menar vi att arbetslöshetsförsäkringen är en
            omställningsförsäkring som skall leda från jobb till jobb. Den
            som har hamnat utanför arbetsmarknaden skall kunna ha en någorlunda
            säker försörjning under perioder av arbetslöshet för att kunna
            satsa all energi på att aktivt söka arbete eller delta i någon
            arbetsmarknadsutbildning för att bygga upp sin kompetens och återta
            en plats på arbetsmarknaden. Det handlar alltså inte om att omställa
            sig från en låg försörjning i arbetslöshetsförsäkringen till en
            ännu lägre försörjning i andra system, t.ex. socialbidrag.
          </note>
          <note>
            Med vår syn på arbetslöshetsförsäkringen är allt tal om en bortre
            parentes, dvs. en bortre gräns för ersättningen, inte alls relevant.
            Begränsade ersättningsperioder innebär att man lägger ansvaret
            för arbetslösheten på den arbetslöse själv i stället för på situationen
            på arbetsmarknaden. Arbetslösheten blir ett individuellt problem.
            Tar man sig inte ur den blir straffet att ersättningen begränsas.
          </note>
          <note>
            Utskottets majoritet uttalar visserligen i dagens betänkande
            att det kan vara olyckligt med en bortre parentes, men man är
            inte villig att ställa sig bakom
          </note>
          <note>
            Vänsterpartiets yrkande om att avvisa de tidigare beslut om en
            bortre parentes som riksdagen faktiskt har beslutat att utreda.
            Man vill alltså inte klart och tydligt ta ställning för att ta
            bort detta.
          </note>
          <note>
            Detta innebär också att den socialdemokratiska kongressens beslut
            om att avvisa den bortre parentesen inte får genomslag i riksdagspolitiken.
            I stället säger majoriteten att man förutsätter att regeringen
            återkommer till riksdagen i frågan. Det innebär i klartext att
            hotet om en bortre parentes, som utskottet faktiskt tidigare beslutat
            om, i praktiken inte är avförd från den politiska dagordningen.
          </note>
          <note>
            Visserligen har man svängt, och det är bra. Tidigare applåderade
            man nämligen det hela i utskottets betänkande. Det ser man om
            man går tillbaka och läser vad utskottet har sagt. Nu har man
            börjat resonera som Vänsterpartiet, men det stannar vid orden.
          </note>
          <note>
            Man avför inte frågan.
          </note>
          <note>
            Arbetsmarknadsministern har flera gånger uttalat sig i frågan
            och sagt att det inte är aktuellt med en bortre parentes. Men
            enligt utskottets majoritet är det tydligen inte dags att avfärda
            den.
          </note>
          <note>
            Skall arbetslösa fortsätta att leva med hotet hängande över sig?
            Vad säger Socialdemokraternas talesman Ingvar Johnsson om detta?
            Jag tycker att det vore bra om vi i debatten fick ett klart och
            entydigt besked.
          </note>
          <note>
            Den bortre parentesen för deltidsarbetslösa är faktiskt redan
            införd. Majoriteten avstår även den här gången från att ta bort
            den.
          </note>
          <note>
            I en riksdagsdebatt den 14 juni 1995 - det är snart tre år sedan
            - som handlade just om försämringarna för deltidsarbetslösa sade
            jag följande:
          </note>
          <note>
            Försämringarna innebär att efter en period skall deltidsarbetslösa
            inte få fyllnadsstämpla upp till heltid trots att de söker heltid.
            I stället skall det deltidsarbete man har haft utgöra grunden
            för ersättning för den nya perioden. Nivån sänks. Förslaget har
            precis samma karaktär som det som en borgerlig regering tidigare
            lade fram. Det lägger ansvaret för arbetslösheten på den deltidsarbetslöse.
            Fixar du inte arbete under första ersättningsperioden så minskar
            man ersättningen.
          </note>
          <note>
            Förslaget kommer främst att drabba kvinnor, och har nu drabbat
            kvinnor. Merparten av de deltidsarbetslösa är nämligen kvinnor.
            Regeringen angriper med det här förslaget de arbetslösa i stället
            för problemet, dvs. att vissa arbetsgivare konsekvent väljer att
            anställa ny personal på deltid i stället för att utvidga arbetstiden
            för redan anställda. De vill helt enkelt ha en obetald vikariepool
            som rycker in när behoven uppstår.
          </note>
          <note>
            Nu, snart tre år senare, finns regeln kvar. Den är en del av
            den backlash som drabbar kvinnorna i Sverige, och den är en del
            av en kvinnofientlig politik.
          </note>
          <note>
            Det är en särregel som utestänger främst kvinnor, eftersom det
            är främst kvinnor som har anställningsformen tillsvidareanställd
            på deltid.
          </note>
          <note>
            Den utredning som skulle ha sett över den bortre parentesen i
            arbetslöshetsförsäkringen skulle med förtur ha utrett just dessa
            regler för deltidsarbetslösa.
          </note>
          <note>
            Nu blir det ingen utredning. Utskottet skriver i stället att
            det är angeläget att denna reglering ses över, men man vill inte
            lämna något tillkännagivande i frågan.
          </note>
          <note>
            Det är alltså snart tre år sedan Vänsterpartiet lyfte fram den
            här frågan första gången. Men orättvisorna består. Hur länge till,
            Ingvar Johnsson? Kan vi få ett besked om det? Är detta den permanenta
            lösningen för Sveriges deltidsarbetslösa kvinnor?
          </note>
          <note>
            Ersättningsnivåerna i a-kassan sänktes av en borgerlig regering
            till 80 %. Socialdemokraterna gick
          </note>
          <note>
            1994 till val på att höja nivåerna. I stället sänkte man dem
            till 75 %. Nu har man återställt dem till den borgerligt låga
            nivån 80 %. I dag är Sveriges ekonomi sanerad och på väg upp.
            Skall de arbetslösas ekonomi vara på väg upp, eller tänker socialdemokraterna
            långtidsparkera de arbetslösa på denna borgerligt låga nivå? Vänsterpartiet
            har sagt att a-kassan måste höjas till 85 % i början av nästa
            mandatperiod för att på sikt återställas till den 90-procentiga
            nivån.
          </note>
          <note>
            Vad säger Ingvar Johnsson till alla arbetslösa?
          </note>
          <note>
            Skall överskottet i ekonomin användas till att avbetala statsskulden
            så att vi kan uppfylla EMU:s konvergenskrav, eller är det dags
            för rättvisa även för de arbetslösa? Kommer Socialdemokraterna
            att vidhålla den borgerliga ersättningsnivån på 80 %?
          </note>
          <note>
            Under åren har arbetsvillkoren för kvalifikation till a-kassan
            skärpts. I dag krävs det sex månaders arbete med minst 70 timmar
            per månad för att kvalificera sig till a-kassan. Alternativt finns
            det en regel om
          </note>
          <note>
            450 timmar inom sex månader med 45 timmar per månad. Detta skärpta
            arbetsvillkor innebär att alltfler utestängs från möjligheten
            att kvalificera sig. Det är lätt att se att det drabbar grupper
            som har en lös anknytning till arbetsmarknaden. Det handlar om
            ungdomar, invandrare och kvinnor.
          </note>
          <note>
            Vänsterpartiet har motionerat om att det är dags att analysera
            hur det skärpta arbetsvillkoret slår och vad det leder till i
            förhållande till ökat socialbidragsberoende samt hur det slår
            på andra ekonomiska system. Utskottet avslår vår motion. Motivet
            är att man säger att arbetsvillkoret är väl avvägt. Men varför
            vill man inte analysera konsekvenserna av det nya skärpta arbetsvillkoret
            och ta reda på hur det faller ut?
          </note>
          <note>
            Vi menar också att vissa arbetsmarknadspolitiska medel skall
            kvalificera till a-kassa. Det måste vara fullständigt obegripligt
            att jobba sida vid sida med en vikarie och själv vara anställd
            på rekryteringsbidrag.
          </note>
          <note>
            Man får lön från samma arbetsgivare, alla avtal gäller för alla,
            och arbetskamraten kvalificerar sig men inte den som är anställd
            med rekryteringsbidrag. Det är fullständigt obegripligt att man
            gör den här skillnaden.
          </note>
          <note>
            Vi anser också att det är dags att överväga under vilka förutsättningar
            långtidsarbetslösa tillfälligt kan befrias från skyldigheten att
            stå till arbetsmarknadens förfogande med bibehållen ersättningsrätt,
            dvs. att få möjlighet att ta semester med familjen. I dagsläget
            har de flesta långtidsarbetslösa ingen som helst ekonomisk möjlighet
            att avstå från ersättning under en eller två sommarveckor. De
            tvingas avstå från att besöka familj och vänner under sommaren
            när alla andra har möjlighet att umgås. De får någon form av husarrest
            i bostaden året runt för att stå till arbetsmarknadens förfogande.
            Jag tror att det är dags att börja fundera över detta. Det är
            ingen lätt fråga, men det är någonting som vi måste gå vidare
            med.
          </note>
          <note>
            Slutligen, fru talman, en fråga som kan synas vara av ringa betydelse
            men som får konsekvenser för de individer som drabbas. Det handlar
            om överhoppningsbar tid i a-kassan vid adoption. I dag står det
            att tiden är överhoppningsbar från det barnet kommer i någons
            vård. Det är inte alltför ovanligt att människor reser utomlands
            för att hämta hem sina barn. Då får man ofta vänta i det främmande
            landet på rätt stämplar och andra handlingar medan barnet vårdas
            på barnhem eller av någon annan. Det är i dag oklart om den här
            tiden är överhoppningsbar. Det är oklart bland handläggarna på
            a-kassorna, särskilt som det lever kvar regler om att tid utomlands
            inte är överhoppningsbar. Vi har motionerat om ett förtydligande.
          </note>
          <note>
            Utskottets majoritet avvisar det. Jag skulle önska att vi fick
            ett förtydligande här nu i debatten.
          </note>
          <note>
            Fru talman! Jag yrkar bifall till reservationerna 1
          </note>
          <note>
            och 5.
          </note>
          <note type="speaker">
            Anf. 155 BARBRO JOHANSSON (mp):
          </note>
          <note>
            Fru talman! I mitt anförande kommer jag bara att anknyta till
            min motion om inlåsningseffekter på arbetsmarknaden. Det har blivit
            resultatet av den långa avstängningen från a-kassan för dem som
            själva säger upp sig. Jag ifrågasätter om det beslutsunderlag
            som vi hade för att utöka avstängningstiden var tillräckligt bra.
            Bl.a. uppskattade Arbetslöshetskassornas samorganisation att 10-15
            % av de som ansöker om ersättning från a-kassa är arbetslösa efter
            att ha sagt upp sig själva. Så många är det alltså som säger upp
            sig själva - ända upp till 15 %.
          </note>
          <note>
            Det saknas kunskap om hur många av dessa som skaffar nytt jobb
            under själva avstängningstiden. Inte heller vet man hur lång ersättningsperiod
            denna grupp har innan de får något nytt jobb. Än mindre vet man
            hur många som eventuellt hamnar i långvarig arbetslöshet. Vi i
            Miljöpartiet tycker att det borde ha funnits en samlad bild av
            detta innan man fattade beslutet förra året.
          </note>
          <note>
            I nuläget saknas fortfarande kunskap om det här problemet och
            om den förlängda avstängningsperiodens inlåsningseffekter. Detta
            är också en brist enligt
          </note>
          <note>
            Arbetslöshetskassornas samorganisation. Miljöpartiet efterlyser
            en utredning om detta så att man kan kartlägga effekterna.
          </note>
          <note>
            De som ansöker om a-kasseersättning efter egen uppsägning har
            minskat i antal. Det kan man se. Det tolkar man så att de som
            har haft de ekonomiska möjligheterna eller som har vågat fatta
            besluten antingen har gjort det genom att säga upp sig snabbt
            innan beslutet om förlängd avstängningsperiod fattades eller också
            har de ändå vågat fatta beslutet.
          </note>
          <note>
            Kvar finns de som av olika anledningar inte vågar säga upp sig,
            och de mår väldigt dåligt. Arbetslivsinstitutet har tittat på
            detta. Den förra undersökningen som professor Gunnar Aronsson
            gjorde säger att den grupp som inte vågar säga upp sig mår väldigt
            dåligt.
          </note>
          <note>
            Det har man sett. Det är 28 % av de fast anställda som inte anser
            att de jobbar i sitt önskade yrke. Nu har ju
          </note>
          <note>
            Gunnar Aronsson kommit med en ny undersökning.
          </note>
          <note>
            Den visar att det mest är kvinnor som inte vågar säga upp sig.
            Enligt den här forskningen får dessa människor psykosomatiska
            problem i form av ont i huvudet, trötthet och nedstämdhet.
          </note>
          <note>
            Om man ser detta i relation till regeringens arbetslinje, kan
            man se att de här reglerna skulle stimulera till arbete. Den förlängda
            avstängningsperioden blir då kontraproduktiv. De som har arbeten
            som de vill ta sig ifrån jobbar allt sämre, och de arbetslösa
            som skulle kunna träda in i stället mår dåligt av fortsatt arbetslöshet.
          </note>
          <note>
            Fru talman! Jag tycker att de hårda avstängningsreglerna i dag
            är förkastliga. Bl.a. kan man se att detta naturligtvis leder
            till produktivitetsförluster i ekonomin eftersom så många som
            28 % är felplacerade.
          </note>
          <note>
            Med en marknadsattraktiv utbildning har man möjlighet att byta,
            och då har man självfallet de bästa förutsättningarna att kunna
            gå direkt till en ny anställning.
          </note>
          <note>
            Men nu är det så att 25 % av denna grupp inte vågar göra detta
            på grund av rädsla för principen om sist in
          </note>
          <note>
            - först ut. Jag tycker inte att det behöver motsäga tesen om
            inlåsningen som jag har nämnt förut. Det är snarare en annan aspekt
            på frågan. Det bekräftar att inlåsningseffekterna måste analyseras
            i ett brett perspektiv. Jag tycker att detta borde utredas. På
            sista tiden har jag också sett många insändare med budskapet att
            man inte vågar säga upp sig utan att det är bättre att tiga, bita
            ihop tänderna och behålla sitt arbete.
          </note>
          <note>
            Fru talman! Med detta vill jag yrka bifall till reservation nr
            8 i betänkandet.
          </note>
          <note type="speaker">
            Anf. 156 GÖRAN HÄGGLUND (kd):
          </note>
          <note>
            Fru talman! Det här betänkandet rör bl.a. ett antal motioner
            om arbetslöshetsförsäkringen från höstens allmänna motionstid.
            Bland de motioner som behandlas finns bl.a. en kristdemokratisk
            kommittémotion.
          </note>
          <note>
            Det känns något stympat att den här debatten kommer nu. Det känns
            som om frågorna är litet ryckta ur sitt sammanhang. Utskottet
            har ju behandlat motioner i samma ämnen i andra sammanhang under
            det här riksmötet. Jag skall därför fatta mig mycket kort i den
            här debatten och bara kommentera ett par av de reservationer som
            vi kristdemokrater har fogade till betänkandet.
          </note>
          <note>
            Reservation nr 2 handlar om tidsgränsen för ersättningsrätten
            från arbetslöshetsförsäkringen. Om man studerar betänkandet kan
            man se, framför allt på s. 4 och 5, hur utskottet blickar tillbaka
            på historien när det gäller hur frågan om den s.k. bortre parentesen
            har hanterats under den snart gångna mandatperioden.
          </note>
          <note>
            Om man uttrycker det väldigt försiktigt kan man säga att det
            inte är ord som konsekvens, tydlighet och beslutsamhet som främst
            kan kopplas till den här frågan. Här har det varit en slalomåkning
            som väl kan tjäna som ett avskräckande exempel när det gäller
            vankelmod och velighet.
          </note>
          <note>
            Jag är väl medveten om att detta är rasande svåra frågor. Vi
            har ingen alldeles bra lösning på dem. Men det hattande som har
            varit på det här området från utskottsmajoritetens sida, där man
            ena gången beslutar si, för att nästa gång riva upp det, för att
            sedan komma tillbaka till en ny lösning, för att sedan peka på
            en utredning osv., är naturligtvis inte alldeles lyckat ur medborgarnas
            synpunkt.
          </note>
          <note>
            Vi för vår del är inte beredda att genomföra en strikt bortre
            parentes utan att det finns en färdig mekanism för att fånga upp
            den mängd människor som skulle utförsäkras i ett arbetsmarknadsläge
            som dagens. Det handlar ju om fantastiskt många människor.
          </note>
          <note>
            Vi erbjuder oss självfallet att delta i alla utredningar och
            diskussioner som kan leda fram till en socialt acceptabel ordning
            och som samtidigt innebär att arbetslöshetsförsäkringen åter blir
            en omställningsförsäkring, inte en evig försörjningsgaranti. Det
            är också vad utskottet säger i sitt betänkande. Det får inte vara
            så att arbetslöshetsförsäkringen omvandlas till en evig försörjning,
            utan vi måste få en ordning där den åter blir en omställningsförsäkring.
            Dessa mekanismer är inte alldeles lätta att hitta. Det finns all
            anledning att detta görs. Vi har sagt att vi tycker att det borde
            göras i form av en parlamentarisk utredning, vilket utskottets
            majoritet inte anser vara riktigt.
          </note>
          <note>
            Reservation nr 3 i betänkandet som vi delar med
          </note>
          <note>
            Folkpartiet handlar om finansieringen av arbetslöshetsförsäkringen.
            Vi för vår del är övertygade om att en större egenfinansiering
            av arbetslöshetsförsäkringen skulle bidra till en bättre fungerande
            arbetsmarknad. För den enskilde skulle den ökade kostnaden kompenseras
            genom sänkta egenavgifter på andra områden. Ekonomiskt blir alltså
            omläggningen neutral för den enskilde a-kassemedlemen och för
            statskassan. Den stora vinsten med förslaget skulle vara att vi
            får en bättre fungerande arbetsmarknad genom att kopplingen mellan
            lönebildningen och avgiften till akassan blir tydligare än vad
            den är i dag, när statskassan ju är den stora finansiären.
          </note>
          <note>
            Fru talman! Jag står självfallet bakom alla de kristdemokratiska
            reservationerna som är fogade till betänkandet, men för tids vinnande
            nöjer jag mig med att yrka bifall till reservation nr 3.
          </note>
          <note type="speaker">
            Anf. 157 INGVAR JOHNSSON (s):
          </note>
          <note>
            Fru talman! För oss socialdemokrater är kampen mot arbetslösheten
            den viktigaste uppgiften. Därför är det glädjande att arbetslösheten
            nu minskar kraftigt.
          </note>
          <note>
            Arbetslösheten är nu den lägsta sedan 1992. Antalet nyanmälda
            lediga platser är det högsta på sju år och antalet arbetslösa
            är nu drygt 80 000 färre än för ett år sedan. Vi kommer att lyckas
            med löftet att halvera arbetslösheten till år 2000. Därefter skall
            vi ta nästa steg mot vårt mål, full sysselsättning. Utvecklingen
            nu visar att vi äntligen är på rätt väg.
          </note>
          <note>
            A-kassan spelar en viktig roll i denna kamp mot arbetslösheten.
            Den bidrar till trygghet i förändringen och den stimulerar till
            att ta nya steg. Det var därför viktigt att riksdagen för tio
            månader sedan kunde fatta beslut om en omfattande reformering
            av a-kassan.
          </note>
          <note>
            Reformen hade föregåtts av en överenskommelse med såväl LO som
            Centerpartiet. Denna breda förankring var en garanti för en långsiktigt
            stabil och uthållig försäkring. Reformen innebar att vi i dag
            har en a-kassa som är allmän och sammanhållen. Vi har en a-kassa
            som har byggts upp med en grundersättning och en tilläggsförsäkring.
            Vi har en a-kassa där arbetslinjen har tydliggjorts.
          </note>
          <note>
            Genom beslutet uppfylldes också löftet att höja ersättningsnivån
            till 80 %. Såväl grundbeloppet som högsta dagsersättning höjdes.
            Dessutom förbättrades villkoren för företagare.
          </note>
          <note>
            Sammantaget innebar besluten att tryggheten för den som drabbas
            av arbetslöshet ökade väsentligt.
          </note>
          <note>
            Tillsammans med Centern stod vi socialdemokrater för en stabil
            och sammanhållen försäkring.
          </note>
          <note>
            Fru talman! Mot vårt alternativ skall man ställa moderaternas.
            För ett år sedan när frågan var uppe här i kammaren nöjde sig
            inte moderaterna med att gå emot de förbättringar som regeringen
            föreslog för de arbetslösa. Moderaterna föreslog dessutom mycket
            kraftiga försämringar av de tidigare villkoren. Moderaterna vill
            ha en a-kassa med mycket hög kvalifikationströskel, mycket kort
            ersättningstid och skyldighet att även ta extremt lågavlönade
            jobb. För en sådan nästan värdelös a-kassa skulle medlemmarna
            betala kraftigt höjda avgifter.
          </note>
          <note>
            Så såg den moderata visionen ut, och jag tror inte att den har
            ändrat sig. Jag vill säga här i kammaren att om vi i dag hade
            haft en sådan a-kassa som moderaterna ville införa skulle tiotusentals
            arbetslösa som i dag har ersättning aldrig ha fått tillträde till
            försäkringen. Dessutom skulle över en kvarts miljon arbetslösa
            kastas ut från försäkringen. För den som blir arbetslös i tre
            år skulle den totala ersättningen från akassan bli knappt mer
            än en tredjedel mot dagens ersättning. På frågan om vad som skulle
            hända med dem svarade moderaternas partiledare: Det får vi se.
          </note>
          <note>
            Så ser moderaternas brutala och löntagarfientliga politik ut:
            nästan värdelös a-kassa, urholkad arbetsrätt, försvagade kollektivavtal,
            avvecklad arbetsmarknadspolitik, inget kunskapslyft. Så tänker
            de pressa tillbaka löntagarna så att moderaternas låglöneväg kan
            förverkligas.
          </note>
          <note>
            Den mest brutala delen i moderaternas alternativ till a-kassa
            är att ersättningstiden begränsas till en
          </note>
          <note>
            300-dagarsperiod. Därefter kan inga aldrig så ambitiösa utbildningar
            eller åtgärder ge någon ny period.
          </note>
          <note>
            Därefter väntar bara socialbidrag, om nu kommunerna i moderaternas
            Sverige har några pengar till detta.
          </note>
          <note>
            Det är moderaternas alternativ. Det är en avvecklingsförsäkring
            som fjärmar den arbetslöse från arbetsmarknaden. Det är ett alternativ
            som folkpartister och kristdemokrater här i kammaren måste förhålla
            sig till. Det är det som är det borgerliga regeringsalternativets
            politik, och det måste Göran Hägglund och andra förhålla sig till.
          </note>
          <note>
            Fru talman! Som utskottet framhåller är a-kassans uppgift att
            ersätta den enskilde för inkomstförlust under en omställningsperiod
            fram till ett nytt yrke.
          </note>
          <note>
            Denna ersättning är begränsad i tiden, men arbete eller aktivitet
            inom arbetsmarknadspolitiken återkvalificerar till en ny period.
            Starka skäl talar för att den arbetslöse skall vara garanterad
            en rimlig försörjningsnivå så länge han eller hon anstränger sig
            för att finna ett nytt arbete och att öka de egna chanserna att
            få jobb. Arbetsmarknadspolitiken skall stödja dessa ansträngningar.
          </note>
          <note>
            Om då en återgång till arbete ändå inte blir möjlig och det beror
            på läget på arbetsmarknaden kan man ställa frågan om detta bör
            gå ut över den enskilde. Då kan man ju inte säga att försäkringen
            skapar vare sig inlåsning eller ger svaga incitament.
          </note>
          <note>
            Men en försäkring utan en bortre tidsgräns kräver att den enskildes
            ansvar tydliggörs. Rätten till ersättning kan förutsätta byte
            av bostadsort, yrke, bransch och förändrade anställningsformer.
            Här anser utskottet att de individuella handlingsplanerna kan
            fylla en viktig funktion, och krav på fullföljande av handlingsplan
            skall kunna ställas som villkor för ersättning.
          </note>
          <note>
            Jag vill här säga att det Ingrid Burman sade om vad vi hade sagt
            att regeringen skall återkomma med inte är korrekt. I betänkandet
            står det att regeringen skall återkomma därför att även en sådan
            modell som utskottet skisserar kräver en rad överväganden.
          </note>
          <note>
            I flera av de övriga reservationerna föreslås nu förändringar
            i den a-kassa som varit i kraft endast några månader. Jag noterar
            att ändringar nu föreslås även av partier som förra året gjorde
            ett stort nummer av att regeringen gjort alltför många förändringar
            under för kort tid.
          </note>
          <note>
            Folkpartiet och Kristdemokraterna vill höja den egna avgiften
            mycket kraftigt. Som utskottet framhåller finns det starka skäl
            mot en sådan lösning. Det nuvarande systemet är enkelt, reservanternas
            förslag är krångligt och svårt att överblicka.
          </note>
          <note>
            I motionen säger ni att denna finansiering skall ske med motsvarande
            sänkning av egenavgifterna i sjukförsäkringen. Men de har ni väl
            varit med och förbrukat i sin helhet till pensionssystemet? Nu
            skriver ni att det skall kompenseras av sänkta egenavgifter på
            andra områden i reservationen. Vad då för egenavgifter?
          </note>
          <note>
            Var finns de miljarderna? Ni försöker väl inte mörka finansieringen
            av ert eget förslag?
          </note>
          <note>
            Göran Hägglund satt själv för en stund sedan och röstade med
            anledning av SfU10 på en skrivning som säger: Utskottet konstaterar
            att en allmän egenavgift numera uttas enbart som allmän pensionsavgift
            avsedd att finansiera pensioner. Det skall bli intressant att
            höra vad det finns för svar på den frågan.
          </note>
          <note>
            Beträffande ändringsförslagen vad gäller arbetsvillkoren anser
            utskottet nu liksom förra året att arbetlöshetsersättningen bör
            bygga på en fast förankring på arbetsmarknaden. Det innebär att
            anställningar som finansieras med subventioner av konjunkturberoende
            art inte bör kvalificera för förstagångsersättning. Vad gäller
            ersättning vid arbetslöshet under del av vecka anser utskottet
            att det är angeläget att den nuvarande regleringen ses över och
            förutsätter att regeringen återkommer till riksdagen med en redovisning
            av en sådan översyn.
          </note>
          <note>
            Med hänvisning till att regeringen redan har betonat vikten av
            att de arbetssökande skall stå till arbetsmarknadens förfogande
            avstyrks kd:s förslag om ytterligare skärpning av reglerna i denna
            fråga. Utskottet avslår likaså kd:s förslag vad gäller familjehem.
          </note>
          <note>
            Beträffande Miljöpartiets reservation om sanktionsreglerna vad
            gäller deltagande i kunskapslyftet vill utskottet hänvisa till
            att reglerna inte är absoluta utan att en prövning görs i det
            enskilda fallet av om sökanden kan anses ha giltig anledning.
            Det gäller även när någon avböjer erbjudande om utbildningsplats
            eller avbryter påbörjad utbildning.
          </note>
          <note>
            Vad avser Vänsterpartiets motion om adoptivbarn är utskottets
            bedömning den att motionärernas krav är tillgodosedda genom den
            nya regel som infördes förra året.
          </note>
          <note>
            Fru talman! Jag vill sammanfattningsvis säga att förra årets
            reform innebar att vi fick en modern akassa som ger trygghet för
            dem som drabbas och som kan bidra till att bygga broar till nya
            jobb och utveckling. Moderaterna vill riva upp reformen och ersätta
            den med ett system som skulle ställa en kvarts miljon arbetslösa
            utan försörjning. Deras tilltänkta regeringspartner tar inte med
            kraft avstånd från detta.
          </note>
          <note>
            Så ser alternativen i svensk politik faktiskt ut när det gäller
            tryggheten för de arbetslösa. Jag yrkar därför avslag på samtliga
            reservationer och bifall till utskottets hemställan i dess helhet.
          </note>
          <note type="speaker">
            Anf. 158 GÖRAN HÄGGLUND (kd) replik:
          </note>
          <note>
            Fru talman! Jag hade egentligen inte tänkt begära replik på Ingvar
            Johnssons anförande, men efter att ha lyssnat ordentligt på det
            kan jag inte avstå från att göra det.
          </note>
          <note>
            Ingvar Johnsson ger sin bild av den moderata politiken och säger
            att kristdemokrater, folkpartister och andra måste förhålla sig
            till den. Vi har presenterat vår politik, och jag tror att Ingvar
            Johnsson, som är en noggrann herre, har studerat de motioner som
            har lämnats från olika partier och sett att Kristdemokraterna
            har en politik, Folkpartiet en annan och Moderaterna en tredje
            politik. Jag står för Kristdemokraternas politik i det här avseendet.
          </note>
          <note>
            När det gäller egenavgifterna är det, som jag sagt, så att vår
            motion väcktes i höstas i samband med riksdagens budgetbehandling
            och tar hänsyn till den situation som då rådde. Som Ingvar Johnsson
            säger har det sedan dess nåtts en pensionsuppgörelse som ledde
            till en annan ordning när det gällde egenavgifterna.
          </note>
          <note>
            Vi säger att riksdagen borde tala om för regeringen att en ändring
            skall ske av a-kassan så att man får en bättre fungerande a-kassa
            än den som man i dag har. Jag tror att vårt förslag leder till
            detta, och jag tror att Ingvar Johnsson innerst inne tycker detsamma.
          </note>
          <note>
            Ingvar Johnsson tar också upp frågan om arbetslösheten och säger
            frankt: Vi kommer att klara att gå ned till 4 % öppen arbetslöshet
            till år 2000. För Ingvar Johnsson återstår bl.a. att övertyga
            Konjunkturinstitutet, som i sin prognos i dag, vilken ligger till
            grund för mycket av regeringens tänkande framöver, anger att vi
            kommer att ha 6 % öppen arbetslöshet till år 2000. Om han inte
            litar på mig, kanske han litar på den förre statssekreteraren
            Svante Öberg, som är chef för Konjunkturinstitutet och som säger:
            Jag tror inte att socialdemokraterna - tyvärr, tyvärr och åter
            tyvärr
          </note>
          <note>
            - kommer att lyckas med sin målsättning.
          </note>
          <note type="speaker">
            Anf. 159 INGVAR JOHNSSON (s) replik:
          </note>
          <note>
            Fru talman! Man märker att valet och de tilltänkta regeringsförhandlingarna,
            om olyckan skulle vara framme, närmar sig. Det avståndstagande
            från moderaternas förslag som vi för ett år sedan hörde från Dan
          </note>
          <note>
            Ericsson var nu som bortblåst när vi fick lyssna till
          </note>
          <note>
            Göran Hägglund. Jag tycker att det är ett mycket tydligt besked
            om att kristdemokraterna inte alls är beredda att hålla fast särskilt
            väl vid sitt förslag, som naturligtvis är oerhört mycket mer sympatiskt
            än det moderata.
          </note>
          <note>
            För att återkomma till egenavgifterna vill jag, fru talman, säga
            att det är helt fantastiskt. Man föreslår en finansiering om mellan
            5 och 10 miljarder, som bara har ramlat bort, genom att ändra
            ordet
          </note>
          <note>
            "sjukförsäkring" i motionen till "andra egenavgifter", enbart
            med hänvisning till att det som skett inte var känt i höstas.
          </note>
          <note>
            Det är dessutom, Göran Hägglund, i SfU10 inte nog med att de
            här pengarna har försvunnit. Ni skriver dessutom i ett särskilt
            yttrande att ni tycker att de enda egenavgifter som är kvar skulle
            sänkas med 2 %.
          </note>
          <note>
            Då fattas det väl 7-8 miljarder kronor till. Detta går inte ihop
          </note>
          <note>
            När det sedan gäller arbetslösheten är det naturligtvis så att
            både det som har sagts i budgeten och det som sägs av Konjunkturinstitutet
            är räkneexempel, som visar vad arbetslösheten skulle kunna bli
            om vi inte sätter in ytterligare åtgärder, om så behövs. Regeringen
            har gång på gång sagt att om det behövs, kommer man att få sätta
            in flera åtgärder.
          </note>
          <note type="speaker">
            Anf. 160 GÖRAN HÄGGLUND (kd) replik:
          </note>
          <note>
            Fru talman! Socialdemokraterna kunde naturligtvis tala med en
            myndig stämma om de i sitt handlande vore alldeles konsekventa
            och tydliga. De inledde den här mandatperioden med ett intimt
            samarbete med
          </note>
          <note>
            Vänsterpartiet för att sedan kasta sig in i ett samarbete med
            Centerpartiet.
          </note>
          <note>
            När Ingvar Johnsson i sin frustration inte kan komma åt vårt
            förslag, som han kanske tycker är hyggligt när det gäller den
            bortre parentesen, kastar han sig i stället över moderaterna och
            hävdar att kristdemokraterna står för samma politik som de, trots
            att jag just har förklarat att kristdemokraterna står för den
            politik som vi själva har presenterat i våra egna motioner. Något
            annat kan vi inte gärna ställas till svars för, eller hur?
          </note>
          <note>
            Egenavgifterna gäller inte 1998 utan har överförts till pensionssystemet.
            De gäller först från 1999, som
          </note>
          <note>
            Ingvar Johnsson torde veta. Det är också fråga om en hemställan
            till regeringen att regeringen skall återkomma med ett förslag
            till riksdagen om vilken typ av arbetslöshetsförsäkring som vi
            skall ha och vilken teknisk utformning den skall ha. Jag tror
            faktiskt att den här typen av arbetslöshetsförsäkring skulle bidra
            till en bättre fungerande arbetsmarknad, med färre människor i
            arbetslöshet och en socialt betydligt bättre situation än den
            som Ingvar Johnsson och hans parti i sin oförmåga att hantera
            arbetslöshetsproblemen håller på att försätta oss i.
          </note>
          <note type="speaker">
            Anf. 161 INGVAR JOHNSSON (s) replik:
          </note>
          <note>
            Fru talman! Jag konstaterar att Kristdemokraterna och Folkpartiet
            tydligen inte har någon finansiering av sitt förslag. Detta får
            mig att tänka på galten Särimner, som kunde slaktas på kvällen,
            återuppstå på morgonen och slaktas igen. Så sker väl nu tre gånger
            enligt kd. Först slaktas den för att användas till pensionsavgifterna,
            sedan slaktas den för att användas den andra kvällen till a-kassan
            och därefter slaktas den en tredje gång för att användas till
            sänkning av egenavgifterna.
          </note>
          <note>
            Jag tycker att det är ett fantastiskt förslag som vi här har
            fått bekräftat.
          </note>
          <note>
            Jag tycker att det finns anledning så här nära ett val ställa
            frågan om kristdemokraterna under några omständigheter kan tänka
            sig att stödja moderaternas bedrövliga a-kassa. Kommer ni att
            ställa som ett oavvisligt krav för att gå in i ett regeringssamarbete
            med moderaterna ett frångående av det offrande av nästan all trygghet
            för de arbetslösa som en så oerhört begränsad försäkring skulle
            innebära?
          </note>
          <note type="speaker">
            Anf. 162 INGRID BURMAN (v) replik:
          </note>
          <note>
            Fru talman! Jag delar Ingvar Johnssons uppfattning att vi skall
            ha en stabil och uthållig a-kassa. Jag kan också ställa mig bakom
            Ingvar Johnssons analys av det moderata förslaget till a-kassa.
            Det går en skarp skiljelinje i den svenska politiken när det gäller
            synen på a-kassan.
          </note>
          <note>
            Så långt är vi överens, men när vi sedan kommer fram till hur
            a-kassan ser ut i dag måste man konstatera att a-kassan under
            den här mandatperioden har närmat sig det som det borgerliga förslaget
            innebär.
          </note>
          <note>
            Det handlar om sänkta ersättningsnivåer och om diskussioner om
            en bortre parentes. Visst kan vi försöka tolka det som utskottet
            skriver, men när det gäller den bortre parentesen kvarstår faktum:
            Man tillstyrker inte vårt förslag att en gång för alla avfärda
            den bortre parentesen.
          </note>
          <note>
            Kanske kan Ingvar Johnsson ge besked i det här replikskiftet.
            Kan vi avfärda allt tal om den bortre parentesen, och vad händer
            med de 100 000 kvinnor som redan har fått en bortre parentes?
            Skall de fortsätta att leva i det system som Ingvar Johnsson har
            kritiserat så hårt när det gäller den moderata politiken men som
            administreras av socialdemokratin vad avser över
          </note>
          <note>
            100 000 heltidsarbetslösa kvinnor?
          </note>
          <note type="speaker">
            Anf. 163 INGVAR JOHNSSON (s) replik:
          </note>
          <note>
            Fru talman! Först skulle jag vilja säga till Ingrid
          </note>
          <note>
            Burman att förra årets beslut innebar en ökad trygghet för de
            arbetslösa. Bl.a. återställde vi ersättningen till
          </note>
          <note>
            80 %. Trots alla de förbättringarna hade Vänsterpartiet väldigt
            många reservationer då, och man upprepar nu sina förslag.
          </note>
          <note>
            Jag tycker att det är viktigt att säga att vi naturligtvis är
            överens om att vi skall ha en a-kassa som ger trygghet för den
            arbetslöse. Vi är också överens om att a-kassan stimulerar den
            enskilde att ta nya steg.
          </note>
          <note>
            Vad som skiljer oss och Vänsterpartiet åt är ju att
          </note>
          <note>
            Vänsterpartiet så ofta talar som om den ekonomiska krisen inte
            hade funnits. Jag tror att med den politik som Vänsterpartiet
            i övrigt för hade de arbetslösa riskerat att fastna på botten
            av ett fortsatt ekonomiskt moras.
          </note>
          <note>
            Ingrid Burman återkommer till frågan om den bortre gränsen. Det
            låter som om hon tycker att ett eget uttalande från mig skulle
            vara av större värde än vad arbetsmarknadsministern har sagt.
            Jag får väl ta det som en komplimang, men jag har inget eget uttalande.
            Jag har nämligen precis samma åsikt i frågan som vad arbetsmarknadsministern
            har.
          </note>
          <note>
            Vi borde kunna vara mer överens om att den akassa som vi nu fick
            var ett väldigt viktigt och stort steg framåt för tryggheten för
            de arbetslösa.
          </note>
          <note type="speaker">
            Anf. 164 INGRID BURMAN (v) replik:
          </note>
          <note>
            Fru talman! Vänsterpartiet återkommer nog med förslag så länge
            som a-kassan inte har rimliga ersättningsnivåer och rimliga garantier
            bl.a. för deltidsarbetslösa kvinnor.
          </note>
          <note>
            När det gäller den ekonomiska krisen vet Ingvar
          </note>
          <note>
            Johnsson mycket väl att Vänsterpartiet aktivt bidrog till att
            förstärka statsbudgeten i samarbete med Socialdemokraterna under
            hösten 1994. Den största delen av saneringsarbetet genomfördes
            då. Ingvar Johnsson vet också att de prognoser som vi hade för
            utfall av det här saneringsarbetet har besannats. Ingvar Johnsson
            vet mycket väl att det nu finns ett överskott i statens budget
            och att diskussionen handlar om att avbetala statsskulden.
          </note>
          <note>
            Min fråga var: Kan man tänka sig att nu också återställa, dvs.
            höja, nivåerna så att de arbetslösa får något bättre villkor?
            Eller är det viktigare att uppfylla
          </note>
          <note>
            EMU:s konvergenskrav, som innebär att vi först måste prioritera
            avbetalningen på statsskulden? Det är ett politiskt val man kan
            göra.
          </note>
          <note>
            Ingvar Johnsson undviker konsekvent att svara på frågan vad som
            händer med de kvinnor som har deltidsarbete på tillsvidareanställning.
            Ingvar Johnsson lyfte upp vad det innebar för alla människor som
            i det moderata systemet skulle utförsäkras, men han vill inte
            kommentera detta att man själv ger underlag för och administrerar
            ett system som hotar försörjningen för just deltidsarbetande kvinnor.
            Jag tycker att det här är någonting som även den socialdemokratiska
            gruppen och regeringen borde ta sig en allvarlig funderare på,
            därför att det är särregler som drabbar kvinnor.
          </note>
          <note type="speaker">
            Anf. 165 INGVAR JOHNSSON (s) replik:
          </note>
          <note>
            Fru talman! Jag hade just tänkt svara på den frågan i den andra
            repliken. Vad gäller ersättning för del av arbetsvecka skriver
            utskottet att det inte är tillfredsställande att människor förlorar
            anknytningen till arbetslivet genom att välja att lämna arbetet
            för att inte förlora ersättningsrätten. Där är vi överens. Vi
            skriver också att arbetsförmedlingarna har i uppdrag att öka insatserna
            för de deltidsarbetslösa, och för dessa är det också viktigt att
            vi genom en lagändring ger företrädesrätt till anställning med
            högre sysselsättningsgrad.
          </note>
          <note>
            Det enda som skiljer oss åt är ju att vi utgår från att regeringen
            återkommer - det sade jag också i mitt inledningsanförande - medan
            ni däremot har velat markera detta ytterligare genom att skriva
            det i en reservation. Vi tar på alla sätt och vis denna fråga
            på allvar.
          </note>
          <note>
            Det är inte aktuellt att höja ersättningen utöver
          </note>
          <note>
            80 %. Jag tycker att det är litet billig argumentering när man
            frågar om de arbetslösa eller EMU är viktigast. Det är naturligtvis
            så oerhört viktigt, inte minst för de arbetslösa, att landets
            ekonomi är i ordning.
          </note>
          <note>
            Det var på grund av att landets ekonomi kördes i botten som vi
            över huvud taget drabbades av den höga arbetslösheten och som
            vi tvingades spara även i de här systemen. Därför skall vi inte
            göra den debatten alltför enkel, Ingrid Burman.
          </note>
          <note type="speaker">
            Anf. 166 KENT OLSSON (m):
          </note>
          <note>
            Fru talman! Från moderat sida har vi den här gången valt att
            lägga ett särskilt yttrande i stället för en reservation, då det
            inte var så länge sedan som den här frågan behandlades här i riksdagen.
            Då framförde vi våra åsikter om hur arbetslöshetsförsäkringen
            borde vara utformad.
          </note>
          <note>
            Vi säger, precis som har sagts här, att arbetslöshetsförsäkringen
            bör vara tidsbegränsad. Vi anser också att i kombination med ändrade
            regler för återanställning i lagen om anställningsskydd kommer
            detta att säkerställa att den arbetslöse har starka drivkrafter
            att ta arbete. Den inkomstrelaterade delen av försäkringen bör
            omfatta 300 dagar. Men vi har också sagt att det för äldre arbetslösa
            kan behövas ett kompletterande skydd under ytterligare högst 200
          </note>
          <note>
            ersättningsdagar.
          </note>
          <note>
            Låt mig påpeka för Ingvar Johnsson att vi säger att det skall
            understrykas att dessa drivkrafter måste motsvaras av ett klimat
            där nya arbeten skapas. Det är alltså ett samhälle som är helt
            annorlunda än det socialdemokratiska samhället, där det inte skapas
            några nya arbeten. Detta skall då genomföras i samband med vår
            strategi för fler arbeten samtidigt med reformeringen av försäkringen.
          </note>
          <note>
            Det är alltså viktigt att ha det här i bakgrunden.
          </note>
          <note>
            Jag skall återkomma till Ingvar Johnsson litet senare i mitt
            anförande.
          </note>
          <note>
            Det är alltså klart vad vi säger och vad vi vill. Vi vill ha
            en bortre parentes. A-kassan får inte bli en evig a-kassa, som
            människor lever på år efter år, med mer eller mindre konstlade
            åtgärdspaket för att kvalificera till en ny a-kassa. En evig a-kassa
            ger dåliga incitament för att söka jobb. Många kommer in i ett
            vaneberoende av att vara utan arbete. Man lär sig att leva bra
            på det och undviker i många fall att söka jobb.
          </note>
          <note>
            Detta kan väl inte vara den socialdemokratiska regeringens mening.
          </note>
          <note>
            Denna regering har ju totalt misslyckats med att komma till rätta
            med arbetslösheten. Inte sedan 1974
          </note>
          <note>
            har så få arbetat i Sverige och så många haft a-kassa eller bidrag.
            Det är skrämmande. Regeringen har totalt misslyckats med att minska
            arbetslösheten, bl.a.
          </note>
          <note>
            av dogmatiska skäl. Man vågar inte gå emot LO och facket. Det
            gäller även a-kassan och den bortre parentesen. Frågan är om det
            är LO eller regeringen som bestämmer politiken, men med tanke
            på LO:s generösa bidrag av medlemmarnas pengar blir det väl som
          </note>
          <note>
            LO vill.
          </note>
          <note>
            Frågan om den bortre parentesen skjuts nu upp ännu en gång -
            den skjuts upp gång på gång. Socialdemokraternas och regeringens
            syn på den bortre parentesen är annars en fantastisk historia.
            Bara genom att läsa texten i dagens betänkande får vi en uppvisning
            i obeslutsamhet och tvekan som man inte trodde var möjlig. Fru
            talman! Att en socialdemokratisk regering och ett arbetsmarknadsutskott
            kan vara så - ursäkta ordvalet - veliga är otroligt.
          </note>
          <note>
            Låt oss se vad som har hänt de senaste åren. Jag skall citera
            vad det står i arbetsmarknadsutskottets betänkande.
          </note>
          <note>
            "Frågan om en bortre gräns för ersättningsrätten har behandlats
            i utskottet vid skilda tillfällen under senare år. Utskottet har
            då understrukit försäkringens roll av omställningsförsäkring.
            I sitt yttrande till finansutskottet med anledning av den s.k.
            sysselsättningspropositionen sommaren 1996 - - - såg utskottet
            det som naturligt att denna princip konkretiserades genom lagregler
            om en bortre gräns i försäkringen.
          </note>
          <note>
            Riksdagen godkände också - - - det lagförslag i ämnet som regeringen
            hade lagt fram i propositionen och som skulle träda i kraft vid
            årsskiftet 1996/97. Att riksdagen senare samma år fattade beslut
            om att skjuta på genomförandet hade samband med de betänkligheter
            som utskottet uttryckt redan i det nyssnämnda yttrandet - - -
            I anslutning till beslutet om att skjuta på ikraftträdandet av
            regler om en bortre gräns underströk arbetsmarknadsutskottet ännu
            en gång principen om att det skall vara en försäkring vid omställning
            med en bortre gräns för ersättningen.
          </note>
          <note>
            I förra vårens proposition om en allmän och sammanhållen försäkring
            - - - fanns inget konkret förslag om en bortre gräns men det fördes
            ett resonemang i frågan".
          </note>
          <note>
            Nu vill regeringen enligt propositionen analysera och utreda
            problemen vidare innan en tidsbegränsad ersättning införs.
          </note>
          <note>
            Vid utskottsbehandlingen hänvisade arbetsmarknadsutskottet till
            den uppfattning som utskottet framfört flera gånger tidigare om
            att man borde överväga någon form av begränsning.
          </note>
          <note>
            Här ser man hur utskottet under ett antal år har intagit helt
            olika ståndpunkter varje gång ärendet behandlats. Man går kring
            frågan som kring het gröt.
          </note>
          <note>
            Man skriver också följande i dagens betänkande. "Det är av största
            vikt att försäkringen inte uppfattas som en permanent försörjningsmöjlighet".
            Där talar man också om att det inte skall vara för evigt.
          </note>
          <note>
            Man skriver också följande: "Med en försäkring utan en absolut
            bortre tidsgräns måste man enligt utskottets mening också på olika
            sätt klargöra och ytterligare markera den enskildes ansvar". Så
            avslutar man med att säga att utskottet förutsätter att regeringen
            återkommer till riksdagen i denna fråga.
          </note>
          <note>
            Ingen kan beskylla regeringen för att vara ett under av klarhet,
            som jag har visat tidigare. Det är tragiskt, tycker jag, att landet
            leds av en regering som av rädsla för bl.a. facket inte ens vet
            vad den vill. Vet man vad man vill gäller det enbart några månader.
            Då vet man vad man vill igen, men man vill inte det man ville
            för några månader sedan utan något nytt, som eventuellt kan hänskjutas
            till en utredning. Majoriteten kan också skriva att utskottet
            förutsätter att regeringen återkommer till riksdagen i frågan.
            Frågan är vad regeringen tycker då.
          </note>
          <note>
            Jag måste säga att det känns ganska skönt att stå här framme
            och veta att vi har en klar uppfattning, och att vi har en enda
            uppfattning, vilken jag redovisade för en stund sedan. Vi moderater
            vet klart och tydligt vad vi tycker. Det skulle vara skoj om vi
            fick reda på regeringens åsikter i denna fråga.
          </note>
          <note>
            Så vill jag avslutningsvis tala lite grand kring Ingvar Johnssons
            angrepp på oss moderater. Han sade tidigare att valrörelsen närmar
            sig. Det häftiga angreppet på oss moderater gjorde det ganska
            tydligt.
          </note>
          <note>
            Till att börja med talade Ingvar Johnsson om att det går bra
            för Sverige. Han nämnde ett antal uppgifter, där kampen mot arbetslösheten
            var den viktigaste.
          </note>
          <note>
            Det är synd att ni inte har visat detta. Det är synd att vi kan
            konstatera att vi inte har haft så litet folk i arbete sedan 1974.
          </note>
          <note>
            Jag skulle vilja ha svar från Ingvar Johnsson på dessa frågor:
            Vad beror det på att det finns så få arbeten? Anser man det inte
            vara viktigt att få folk i arbete? Är åtgärderna det viktigaste?
            Det ser bra ut i statistiken. Vad beror det på att vi har fått
            flaskhalsproblem?
          </note>
          <note>
            Ingvar Johnsson säger att man skall lösa problemen fram till
            år 2000. Skall det ske genom fler åtgärder? Skall det ske genom
            fler kunskapslyft? Hur skall man lösa problemen? Det verkar inte
            som om antalet jobb skulle öka i detta fall.
          </note>
          <note>
            Sedan vi bytte regering och ni kom till makten har
          </note>
          <note>
            150 000 jobb försvunnit. Det skulle vara intressant att höra
            Ingvar Johnssons kommentar till de siffrorna.
          </note>
          <note>
            När vi hade regeringsmakten ökade antalet jobb.
          </note>
          <note>
            Sedan dess har antalet jobb minsann inte ökat.
          </note>
          <note type="speaker">
            Anf. 167 INGVAR JOHNSSON (s) replik:
          </note>
          <note>
            Fru talman! Först vill jag tacka Kent Olsson för att han bekräftade
            allt jag sade.
          </note>
          <note>
            Sedan vill jag säga att jag förstår varför Kent Olsson låter
            så upprörd. Han vill inte ge de arbetslösa någon trygghet. Han
            vill kasta ut en kvarts miljon arbetslösa ur a-kassan och hänvisa
            dem till socialbyrån. Undra då på att han blir upprörd när jag
            talar om att de arbetslösa skall ges trygghet och om positiva
            åtgärder för att befria dem från långtidsarbetslöshet.
          </note>
          <note>
            Kent Olsson blir också upprörd när jag talar om att arbetslösheten
            sjunker. Han tycker väl att de jobb som tillskapas bara är terapiarbeten.
            Han var inne på kunskapslyftet, som tydligen inte är särskilt
            viktigt.
          </note>
          <note>
            Jag undrar var moderaterna egentligen står i frågan om hur vi
            skall kunna utveckla vårt land vidare med kunskaper.
          </note>
          <note>
            När det gäller jobben talar siffrorna sitt tydliga språk. Det
            går allt bättre för Sverige. Men för dem som trots allt kommer
            att vara arbetslösa - nu kommer vi in på a-kassan - erbjuder vi
            socialdemokrater trygghet och åtgärder som ger möjligheter till
            jobb. Ni moderater lägger i stället en stupstock över den väg
            som de arbetslösa har att vandra. Vi socialdemokrater skulle aldrig
            ens tänka på något som liknar moderaternas stupstock.
          </note>
          <note>
            Vi har hela tiden lovat att ingen skall stå utan försörjning.
            Vi har beskrivit positiva åtgärder för de långtidsarbetslösa.
            I utskottets text beskriver vi också vilka åtgärder som skall
            sättas in just för de långtidsarbetslösa.
          </note>
          <note>
            Jag vill en gång till säga att det är vår försäkring som är en
            omställningsförsäkring, medan moderaternas är en avställningsförsäkring
            som lyfter ut de arbetslösa från arbetsmarknaden.
          </note>
          <note type="speaker">
            Anf. 168 KENT OLSSON (m) replik:
          </note>
          <note>
            Fru talman! Låt oss först konstatera vad som sades. Vi fixar
            fler jobb, säger Ingvar Johnsson. Det är ju det regeringen inte
            har gjort! Vi konstaterade att det inte har funnits färre jobb
            sedan år 1974 här i landet. Hur kan ni då säga att ni fixar fler
            jobb? Att arbetslösheten sjunker litet grand beror till största
            delen på kunskapslyftet och på åtgärder.
          </note>
          <note>
            Ni säger att ni ordnar långtidsarbetslösheten. Det tror jag inte
            alls att man kan säga. Gå ut och fråga de långtidsarbetslösa!
          </note>
          <note>
            Hur var det med ungdomsarbetslösheten? Ingen skulle vara arbetslös
            mer än 100 dagar. Vi har konstaterat att vi har haft 299 000 svek
            i detta land. 299 000
          </note>
          <note>
            ungdomar har varit arbetslösa mer än 100 dagar. Är det inte att
            ta i väl mycket att säga att man har fixat ungdomsarbetslösheten?
          </note>
          <note>
            Så går jag över till a-kassan. Vårt tal om a-kassan bygger på
            vår politik, som innebär sänkta skatter i kombination med bättre
            åtgärder för företagande, vilket jag är helt övertygad om kommer
            att ge fler jobb.
          </note>
          <note>
            Så går jag över till den bortre parentesen. Kan vi i denna kammare
            få besked om vilken politik socialdemokraterna kommer att föra?
            Är det politiken från
          </note>
          <note>
            1996, 1997 eller 1998 som gäller vad beträffar den bortre parentesen?
            Man talar faktiskt om att regeringen skall återkomma. Vad skall
            den återkomma till?
          </note>
          <note>
            Jag vore väldigt glad om jag fick besked i denna enda lilla fråga,
            Ingvar Johnsson.
          </note>
          <note type="speaker">
            Anf. 169 INGVAR JOHNSSON (s) replik:
          </note>
          <note>
            Fru talman! Kent Olsson talar om att vi är otydliga. Det kan
            naturligtvis diskuteras. Jag skulle kunna återgälda det med att
            säga att Kent Olsson är alldeles tydlig i sina förslag om att
            rasera tryggheten för de arbetslösa.
          </note>
          <note>
            När Kent Olsson talar om arbetslösheten i sitt inlägg glömmer
            han alldeles bort under vilken regerings tid som 400 000 jobb
            försvann i detta land. Det har han tydligen helt förträngt.
          </note>
          <note>
            Kent Olsson bygger sin argumentation på tron att man måste försämra
            arbetsrätten och fackets inflytande för att folk skall vilja jobba.
            Jag, däremot, tror att de arbetslösa vill ha ett jobb som det
            går att leva på.
          </note>
          <note>
            Skillnaden mellan vår och moderaternas syn på de arbetslösa blir
            kanske ännu tydligare om jag ger Kent
          </note>
          <note>
            Olsson en repetitionskurs om förra årets beslut, som han delvis
            tycks ha glömt. Då stärkte vi det fackliga inflytandet. Moderaterna
            ville förstatliga. Vi höjde ersättningen till 80 %. Ni moderater
            ville inte höja. Vi införde sex månaders arbetsvillkor. Ni moderater
            ville ha det dubbla. Vi höjde lägsta dagersättning. Ni moderater
            ville sänka. Vi höjde månadsavgiften med 22
          </note>
          <note>
            kr. Ni moderater ville höja den med 300 kr. Dessutom ville ni
            införa denna ovärdiga stupstock efter bara 300
          </note>
          <note>
            dagar.
          </note>
          <note type="speaker">
            Anf. 170 KENT OLSSON (m) replik:
          </note>
          <note>
            Fru talman! Ingvar Johnsson talar om att rasera tryggheten. Trygghet
            är att ha ett arbete. Trygghet är inte i första hand att gå på
            a-kassa. Där skiljer sig
          </note>
          <note>
            Ingvar Johnsson och jag väldigt mycket åt. För oss är trygghet
            att människor får jobb. För er är trygghet att de får gå på a-kassa.
            Det har vi märkt väldigt tydligt.
          </note>
          <note>
            Nu har det gått tre och ett halvt år, och på något sätt verkar
            det som om ni har abdikerat som regering.
          </note>
          <note>
            Det är ju vi som skall ta ansvaret för vad ni gör. Det är faktiskt
            ni som inte har lyckats öka jobben. Trots att ni har haft två
            år på er har ni inte ökat dem, utan jobben har minskat. Sedan
            kan man leka med vilka statistiksiffror som helst, men det är
            otvetydigt så att när vi satt vid makten ökade jobben. Vi hade
            haft
          </note>
          <note>
            150 000 fler jobb om detta hade fått fortsätta i samma tempo
            som under den borgerliga regeringen. Under er tid har antalet
            jobb minskat. Jag skulle i Ingvar Johnssons ställe vara förtvivlad
            över att stå här och prata inför kammaren och konstatera att en
            socialdemokratisk regering under den här tiden har lyckats minska
            antalet jobb.
          </note>
          <note>
            Det är riktigt, Ingvar Johnsson, att vi vill förändra arbetsrätten.
            Vi är övertygade om att det ger fler jobb.
          </note>
          <note>
            Däremot vill vi inte stärka det fackliga inflytandet.
          </note>
          <note>
            Ingvar Johnsson talade ju om hur stolt han var över att de hade
            stärkt det fackliga inflytandet. Vi vill stärka inflytandet för
            människor, men inte specifikt för facket.
          </note>
          <note type="speaker">
            Anf. 171 ELVER JONSSON (fp):
          </note>
          <note>
            Fru talman! Visserligen är frågorna och villkoren kring arbetslöshet
            stora saker, men när man ser utskottets betänkande nr 5 ger det
            ett föga storslaget intryck.
          </note>
          <note>
            Det hindrar dock inte att utskottets talesman Ingvar
          </note>
          <note>
            Johnsson här får upp både regeringsfrågan och 90-
          </note>
          <note>
            talets budgetsituation på bordet.
          </note>
          <note>
            Jag skall här bara ge ett par reflexioner.
          </note>
          <note>
            Debatten om och behandlingen av a-kassan kan man säga är en lång
            lidandeshistoria i kombination med korta, snabba ryck, snabbt
            föränderliga som ett aprilväder. Under den här mandatperiodens
            dryga tre år har vi fått tio regeringsförslag om a-kassan hit
            till riksdagen. Ändå är frågan inte långsiktigt löst. Tala om
            långsiktig beredning!
          </note>
          <note>
            När det gäller trygghetsfrågan var Ingvar Johnsson bekymrad över
            att Folkpartiet och Kristdemokraterna m.fl. hade hållit fast vid
            80-procentsnivån. Han var kanske ännu mer bekymrad över moderatsamarbete
            mellan partier i olika frågor. Nu skall det väl sägas att
          </note>
          <note>
            Ingvar Johnsson och hans parti inte alltid är så bekymrade över
            högersamarbete. De gick ju i god armkrok när det gällde att sänka
            a-kassan långt under vad
          </note>
          <note>
            Folkpartiet kunde ställa upp på. Det här med vem som samarbetar
            med vem kanske inte är så originellt.
          </note>
          <note>
            Sedan står ju detta jätteproblem kvar: Vi har en sysselsättning
            som är rekordlåg. Om man någon gång skall tala om att sakna trygghet
            är det när sysselsättningen är låg och arbetslösheten hög.
          </note>
          <note type="speaker">
            Anf. 172 INGVAR JOHNSSON (s) replik:
          </note>
          <note>
            Fru talman! Jag har bara ett par korta frågor till
          </note>
          <note>
            Elver Jonsson. Han tog upp detta med att det skedde så många
            förändringar i a-kassan. Då vill jag säga:
          </note>
          <note>
            Upp till bevis! Kan Elver Jonsson garantera att det inte sker
            en total förändring av a-kassan om det blir en borgerlig regering
            i höst?
          </note>
          <note>
            Sedan konstaterar jag att Elver Jonsson inte berörde den fråga
            jag diskuterade med Göran Hägglund, nämligen hur man bara kan
            byta ett ord i skrivningen och sedan ha ett antal miljarder liksom
            ofinansierade.
          </note>
          <note>
            Litet vårdslöst skulle man kunna säga att det är 5
          </note>
          <note>
            miljarder hit och 7 miljarder dit. Jag tycker att det väldigt
            mycket börjar likna den förra borgerliga regeringens politik,
            som ledde oss till ett ekonomiskt moras, om man inte ens kan visa
            hur man skall finansiera en så stor förändring som den här.
          </note>
          <note type="speaker">
            Anf. 173 ELVER JONSSON (fp) replik:
          </note>
          <note>
            Fru talman! När det gäller att ha ofinansierade förslag är vi
            väl i gott sällskap. Det kan man läsa om vare sig det gäller framtida
            infrastrukturering eller någonting annat. Det är mycket som skall
            hämtas hem och finansieras.
          </note>
          <note>
            Sedan undrar Ingvar Johnsson hur ett reformarbete med folkpartistiskt
            inflytande kan bli. Egentligen tycker jag att vi kan hänvisa till
            vår historia. Vi har drivit på de flesta reformer, både på arbetsrättens
            område och i fråga om andra socialpolitiska insatser. I
          </note>
          <note>
            grunden står vi fast vid det som utskottet säger i betänkandet
            på s. 4, där en bortre gräns diskuteras. Utskottet, med socialdemokraterna
            i spetsen, understryker där försäkringens roll som omställningsförsäkring.
          </note>
          <note>
            Man är särskilt angelägen, vilket Ingvar Johnsson känner till,
            om att det här inte skall bli borttappat och avslutar därför det
            stycket med att än en gång understryka arbetsmarknadsutskottets
            principiella hållning, nämligen att det skall vara en försäkring
            vid omställning med en bortre gräns för ersättning. Den grundinställningen
            har vi. Sedan har vi sagt, också i regeringsställning, att det
            finns situationer då det finns socialpolitiska motiv för att se
            till att en sådan övergång bli hanterlig.
          </note>
          <note>
            Jag återkommer dock till att det stora problemet är bristen på
            nya, riktiga jobb. Där behöver vi, fru talman, ta gemensamma tag.
          </note>
          <note type="speaker">
            Anf. 174 INGVAR JOHNSSON (s) replik:
          </note>
          <note>
            Fru talman! Jag konstaterar att jag inte får något svar på vad
            som kommer att hända med a-kassan om det blir borgerlig regering.
            Vi är överens, Elver Jonsson och jag, om att a-kassan skall vara
            en omställningsförsäkring. Men moderaternas förslag till akassa
            är det förslag som ligger allra längst från att vara en omställningsförsäkring
            av alla förslag. Jag konstaterar, precis som när jag diskuterade
            med Göran Hägglund, att också Elver Jonsson har markerat mycket
            mindre avstånd mot moderaternas a-kassa i dag än vad som skedde
            i maj förra året. Göran Hägglund markerade också mycket mindre
            avstånd mot moderaternas förslag än vad Dan Ericsson gjorde förra
            året. Jag måste säga att det är ett intressant besked till väljarna
            i årets valrörelse.
          </note>
          <note type="speaker">
            Anf. 175 GÖRAN HÄGGLUND (kd):
          </note>
          <note>
            Fru talman! Jag skall göra vad jag kan för att det här skall
            bli kort. Men eftersom Ingvar Johnsson använder en sista replik,
            när jag inte har någon replikrätt, till att sprida förvirring,
            antingen medvetet eller på grund av att han känner sådan själv,
            tycker jag att det är viktigt att det inte redovisas en felaktig
            bild i protokollet.
          </note>
          <note>
            Situationen är den, Ingvar Johnsson, att vi har haft egenavgifter
            till sjukförsäkringar under en följd av år.
          </note>
          <note>
            Det har hetat att de har gått till sjukförsäkringar, men de har
            inte gjort det. I höstas föreslog regeringen att de skulle gå
            till en pensionsförsäkring och kallas pensionsavgift. Detta motsatte
            vi oss. I vårt budgetförslag sade vi att vi inte skulle gå med
            på det. Vi ville sänka egenavgifterna för 1998. Detta gjorde vi
            alltså i höstas när beslutet ännu inte var fattat i riksdagen.
            Vi måste ha rätt att lägga fram våra motioner utifrån den situation
            som då råder. I stället ville vi höja a-kassan. Det är neutralt
            för den enskilde och neutralt för statskassan.
          </note>
          <note>
            Senare har det nåtts en överenskommelse mellan partierna om att
            ta de här egenavgifterna i anspråk för pensionssystemet. Det är
            bättre, för då går de till vad de skall gå till. Det är naturligtvis
            riktigt att vi i höst, i samband med budgeten, måste presentera
            en alternativ finansiering av detta. Men det lär vi få återkomma
            till. Nu diskuterar vi situationen 1998. Jag tycker att
          </note>
          <note>
            Ingvar Johnsson skall sluta med att sprida förvirring och felaktiga
            uppfattningar i den här frågan, där han faktiskt - tror jag -
            vet bättre.
          </note>
          <note type="speaker">
            Anf. 176 INGVAR JOHNSSON (s):
          </note>
          <note>
            Fru talman! Jag vill bara kort säga att jag tycker att Göran
            Hägglund helt bekräftar det jag sade. Man hade en motion om att
            man ville föra över sjukförsäkringsavgiften och sedan har den
            försvunnit i pensionssystemet. Folkpartiet som är med på reservationen
            har inte haft något emot det. Men faktum är att den är försvunnen.
          </note>
          <note>
            Det jag kritiserade var att man i sin reservation bara väljer
            att ändra ordet sjukförsäkring till andra egenavgifter. Det är
            fel. Det finns inga andra egenavgifter. Det står i det betänkande
            från socialförsäkringsutskottet som vi behandlar i dag. Det finns
            ingen anledning att fortsätta den här debatten, men Göran
          </note>
          <note>
            Hägglund skall inte försöka komma ifrån detta. Man har gjort
            det oerhört lätt för sig i den här frågan. Det finns inte något
            förslag till finansiering.
          </note>
          <note type="speaker">
            Anf. 177 GÖRAN HÄGGLUND (kd):
          </note>
          <note>
            Fru talman! Det jag vände mig emot var att Ingvar
          </note>
          <note>
            Johnsson sade att vi använde samma pengar tre gånger. Det gjorde
            vi inte. I höstas när vi lade fram ett förslag utformade vi det
            utifrån den då rådande situationen. Situationen har ändrats, ej
            för 1998, men väl för 1999. Därför säger jag att vi skall titta
            närmare på en ny finansiering. Det kommer vi att få göra till
            hösten, och då kommer de som då är invalda att få ta ställning
            till de olika budgetalternativen i det läget.
          </note>
          <note type="speaker">
            Anf. 178 INGVAR JOHNSSON (s):
          </note>
          <note>
            Fru talman! Nej, ni använde inte pengarna tre gånger i höstas,
            men ni använde pengarna tre gånger när ni skrev reservationen
            för en vecka sedan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            11 § Årsredovisning för staten
          </note>
          <note>
            Föredrogs
          </note>
          <note>
            Finansutskottets betänkande 1997/98:FiU13
          </note>
          <note>
            Årsredovisning för staten (förs. 1996/97:RR9)
          </note>
          <note type="speaker">
            Anf. 179 FREDRIK REINFELDT (m):
          </note>
          <note>
            Fru talman! Det är säkert ingen hemlighet för kammaren att det
            just nu pågår ett omfattande förberedelsearbete på den statliga
            sidan, i regeringen, hos talmanskonferensen och inom diverse olika
            utskott i riksdagen. Man diskuterar resultatstyrning och uppföljning
            av de resultat som våra anslagna medel ger oss. Dagens ärende
            är bara ett av många exempel där
          </note>
          <note>
            Riksdagens revisorer har diskuterat årsredovisning för staten,
            som vi vid ett par tillfällen har fått oss till del i budgeten.
          </note>
          <note>
            I det här fallet har Riksdagens revisorer en del förslag. Men
            det mest intressanta är kanske att man illustrerar de problem
            vi har med den årsredovisning som vi hittills har fått, framför
            allt när det gäller läsbarheten, vad man egentligen kan säga att
            årsredovisningen utvisar.
          </note>
          <note>
            Den moderata kritiken har mest utgått från att upprepa en sak
            vi också sade när den nya budgetlagen antogs. Det är att det är
            nödvändigt att staten i sin redovisning övergår från en kassamässig
            till en kostnadsbaserad redovisning. I vår reservation har vi
            hänvisat till att detta har gjorts i Nya Zeeland. Skälet till
            detta är naturligtvis att den kassamässiga redovisningen visar
            vilket behov av finansiering staten har.
          </note>
          <note>
            Det menar vi att man kan göra ändå. Det intressanta med en kostnadsbaserad
            redovisning är att den mer leder över till en diskussion om vilka
            resultat vi egentligen har. Det störs då inte av årliga flöden,
            utan det blir en mer riktig redovisning, som visar intäkter och
            kostnader och som underlättar en vidare diskussion om effektivitet,
            resultat och på vilket sätt pengarna har använts.
          </note>
          <note>
            Vi tror att det blir enklare för väljarna att förstå.
          </note>
          <note>
            Det skulle hyfsa en del av debatterna som vi ofta har här i kammaren
            om vilket utfall som statens budget egentligen har haft, någonting
            som ju är populärt under ett valår.
          </note>
          <note>
            Jag tänker inte säga mycket mer än så, fru talman, utan för tids
            vinnande yrkar jag bifall till den moderata reservationen.
          </note>
          <note type="speaker">
            Anf. 180 SONIA KARLSSON (s):
          </note>
          <note>
            Fru talman! Statens årsredovisning utvecklar sig snabbt och blir
            allt bättre undan för undan. Riksdagens revisorers förslag angående
            årsredovisningen för staten avser framför allt den årsredovisning
            som lämnades för budgetåret 1993/94, vilket var den första samlade
            årsredovisningen för staten.
          </note>
          <note>
            Revisorerna anser att regeringen bör ta initiativ till en översyn
            av redovisningssystemets användbarhet för makroekonomiska överväganden,
            alltså rörande statens finansiella situation och statens upplåningsbehov.
            Revisorerna betonar också vikten av att riksdagens behov beaktas
            vid översynen.
          </note>
          <note>
            Utskottet konstaterar att flera av de brister som revisorerna
            tar upp har blivit åtgärdade i senare framlagda årsredovisningar.
            I årsredovisningen för budgetåret 1995/96 finns t.ex. tydliga
            beskrivningar av värderingsprinciper, redovisningsprinciper och
            konsolideringsprinciper. En finansieringsanalys ingår numera i
            årsredovisningen. Av den framgår hur driftoch investeringsverksamheten
            har finansierats samt hur statens likvida ställning har förändrats
            under redovisningsperioden. Syftet med finansieringsanalysen är
            att ge en bild av hur statens totala verksamhet har finansierats.
            I finansieringsanalysen kan alltså statens upplåningsbehov utläsas.
          </note>
          <note>
            Utskottet har erfarit att ytterligare åtgärder kommer att vidtas
            i årsredovisningen avseende budgetåret
          </note>
          <note>
            1997, bl.a. vad gäller analyser och redovisningsprinciper.
          </note>
          <note>
            Dessutom pågår i Finansdepartementet ett utvecklingsprojekt benämnt
            VESTA. Förkortningen betyder
          </note>
          <note>
            Verktyg för den ekonomiska styrningen av staten. Det projektet
            syftar till ett integrerat statligt koncernsystem för budgetering,
            koncernredovisning, resultatuppföljning och betalningsinformation.
            Målet är bl.a. att förbättra den ekonomiska informationen på central
            nivå. Direktiven för det här projektet omfattar flera av de frågeställningar
            som tas upp av revisorerna.
          </note>
          <note>
            Regeringen har enligt utskottets mening tagit ett samlat grepp
            om utvecklingen av årsredovisningen.
          </note>
          <note>
            Därför finns det inte anledning att nu ta initiativ till en särskild
            översyn. Men i likhet med revisorerna anser utskottet att riksdagens
            speciella behov av information om statens ekonomiska situation
            måste uppmärksammas. Utskottet föreslår därför att en parlamentarisk
            referensgrupp knyts till det pågående utvecklingsarbetet och att
            riksdagen gör ett tillkännagivande med denna innebörd.
          </note>
          <note>
            Som framgått av Fredrik Reinfeldts anförande står alla partier
            utom Moderaterna bakom utskottets förslag.
          </note>
          <note>
            Fredrik Reinfeldt hävdar att fördelarna med kostnadsmässig redovisning
            är stora och att det skulle öka budgetens genomskinlighet. I den
            moderata reservationen görs hänvisningen att Nya Zeeland har gått
            över till en fullständig kostnadsmässig redovisning, och man föreslår
            att det utvecklingsarbete som bedrivs inom VESTA-projektet skall
            leda till en övergång till kostnadsmässig redovisning även för
            Sveriges del.
          </note>
          <note>
            Finansutskottet menar att den statliga redovisningen skall tjäna
            många syften. En kostnadsmässig redovisning är värdefull för att
            man på verksamhetsnivå skall kunna ställa uppnådda mål och resultat
            i relation till de förbrukade resurserna. I andra sammanhang är
            emellertid en kassamässigt inriktad redovisning bättre. Riksdagens
            och regeringens budgetbehandling grundas i dag i stor utsträckning
            på kassamässiga begrepp genom anslagsgivning, beslut om lånebemyndigande,
            rörliga krediter m.m.
          </note>
          <note>
            Utskottet anser därför att det skulle vara olämpligt om riksdagen
            nu definitivt skulle bestämma sig för att antingen den ena eller
            den andra principen skall gälla för redovisningen. I stället bör
            det fortsatta utvecklingsarbetet utvisa på vilket sätt de olika
            principerna kan förenas i ett samlat redovisningssystem för staten.
          </note>
          <note>
            I betänkandet behandlas två motioner, en moderat motion som ligger
            till grund för reservationen och en centermotion som yrkar avslag
            på revisorernas förslag. Båda motionerna avstyrks av utskottet.
          </note>
          <note>
            I reservationen tillstår moderaterna att det statliga redovisningssystemet
            i huvudsak bygger på bokföringsmässiga grunder, dvs. just på den
            kostnadsmässighet man själv eftersträvar. Men man nöjer sig inte
            med detta utan vill gå över helt till kostnadsmässig redovisning.
            Men även reservanterna inser att man måste ha en kassamässig redovisning
            för att bl.a. få fram upplåningsbehovet, och vän av ordning frågar
            sig då på vilket sätt deras uppfattning i grunden skiljer sig
            från vad utskottsmajoriteten säger.
          </note>
          <note>
            Jag yrkar bifall till utskottets förslag och avslag på reservationen.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            AU5 Vissa frågor rörande arbetslöshetsförsäkringen
          </note>
          <note>
            Mom. 1 (tidsgräns för ersättningsrätten)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            193 för utskottet
          </note>
          <note>
            19 för res. 1
          </note>
          <note>
            92 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 2 m, 21 c, 20 fp, 6 mp
          </note>
          <note>
            För res. 1: 19 v
          </note>
          <note>
            Avstod: 1 s, 69 m, 1 fp, 10 mp, 11 kd
          </note>
          <note>
            Frånvarande: 16 s, 9 m, 6 c, 5 fp, 3 v, 2 mp, 4 kd
          </note>
          <note>
            Mom. 2 (finansiering av försäkringen)
          </note>
          <note>
            1. utskottet
          </note>
          <note>
            2. res. 3 (fp, kd)
          </note>
          <note>
            Votering:
          </note>
          <note>
            202 för utskottet
          </note>
          <note>
            32 för res. 3
          </note>
          <note>
            73 avstod
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 1 m, 21 c, 19 v, 16 mp
          </note>
          <note>
            För res. 3: 21 fp, 11 kd
          </note>
          <note>
            Avstod: 73 m
          </note>
          <note>
            Frånvarande: 16 s, 6 m, 6 c, 5 fp, 3 v, 2 mp, 4 kd
          </note>
          <note>
            Mom. 4 (ersättning vid arbetslöshet under del av vecka)
          </note>
          <note>
            1. utskottet
          </note>
          <note>
            2. res. 5 (v, mp)
          </note>
          <note>
            Votering:
          </note>
          <note>
            269 för utskottet
          </note>
          <note>
            35 för res. 5
          </note>
          <note>
            1 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 73 m, 20 c, 21 fp, 11 kd
          </note>
          <note>
            För res. 5: 19 v, 16 mp
          </note>
          <note>
            Avstod: 1 m
          </note>
          <note>
            Frånvarande: 17 s, 6 m, 7 c, 5 fp, 3 v, 2 mp, 4 kd
          </note>
          <note>
            Mom. 9 (sanktionsregler)
          </note>
          <note>
            1. utskottet
          </note>
          <note>
            2. res. 8 (mp)
          </note>
          <note>
            Votering:
          </note>
          <note>
            291 för utskottet
          </note>
          <note>
            16 för res. 8
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 74 m, 21 c, 21 fp, 19 v, 11 kd
          </note>
          <note>
            För res. 8: 16 mp
          </note>
          <note>
            Frånvarande: 16 s, 6 m, 6 c, 5 fp, 3 v, 2 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            FiU13 Årsredovisning för staten
          </note>
          <note>
            1. utskottet
          </note>
          <note>
            2. res. (m)
          </note>
          <note>
            Votering:
          </note>
          <note>
            230 för utskottet
          </note>
          <note>
            77 för res.
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 21 c, 21 fp, 19 v, 16 mp, 8 kd
          </note>
          <note>
            För res.: 74 m, 3 kd
          </note>
          <note>
            Frånvarande: 16 s, 6 m, 6 c, 5 fp, 3 v, 2 mp, 4 kd
          </note>
          <note>
            Beslut om uppskjuten votering
          </note>
          <note>
            På förslag av talmannen medgav kammaren att återstående ärenden
            på dagens föredragningslista fick avgöras i ett sammanhang vid
            morgondagens arbetsplenum.
          </note>
          <note>
            12 § Statliga betalningar
          </note>
          <note>
            Föredrogs
          </note>
          <note>
            Finansutskottets betänkande 1997/98:FiU14
          </note>
          <note>
            Statliga betalningar
          </note>
          <note type="speaker">
            Anf. 181 FREDRIK REINFELDT (m):
          </note>
          <note>
            Fru talman! Detta är ett mycket litet ärende. Det behandlar endast
            två motioner. Men Moderaterna har lyckats pricka in reservationer
            gällande båda dessa motioner. Först handlar det om statens koncernkonto,
            som heter Cassanova. Det är placerat i Postgirot Bank
          </note>
          <note>
            AB. Det tycker vi är ett förfaringssätt som ger en ställning
            av monopolkaraktär, och det tycker vi inte är bra. Vi vill därför
            ha en översyn av förordningen som kan möjliggöra att vi ökar konkurrensen
            på den svenska bankmarknaden. Det är det som står i reservation
            2.
          </note>
          <note>
            Den första reservationen är den som jag kommer att yrka bifall
            till, fru talman. I den har vi fått flera partier att gå ihop
            om att övergå till en något strängare ordning när det gäller förfarandet
            med statliga betalkort. Vi tycker att det vore mer riktigt att
            ha ett personligt betalningsansvar och endast i undantagsfall
            tillämpa systemet att det är staten eller arbetsgivaren som står
            som betalningsansvarig.
          </note>
          <note>
            Man kan tycka att det är litet märkligt med tanke på alla de
            problem som har förekommit med den här typen av kort, kanske inte
            så mycket i staten men ändå, att det inte har gått att få en ännu
            större uppslutning kring denna motion. I kontrast till vad majoriteten
            skriver vill jag säga att det inte handlar om ett totalförbud.
            Även i reservationen nämns möjligheten att faktiskt ibland kunna
            ha en annan ordning. Men huvudregeln skall vara just detta med
            eget betalningsansvar.
          </note>
          <note>
            Eftersom fru talmannen nu var vänlig nog att möjliggöra den här
            tidiga behandlingen före kl. 18 skall jag inte prata längre än
            så här. Jag har ju annat som väntar. Jag vet att det också gäller
            en del andra ledamöter. Jag yrkar alltså bifall till reservation
            1.
          </note>
          <note type="speaker">
            Anf. 182 KARIN PILSÄTER (fp):
          </note>
          <note>
            Fru talman! Frågan om kontokort har ju varit uppe till ganska
            stora diskussioner under senare år. För ett år sedan sade den
            socialdemokratiska majoriteten ihop med Centerpartiet att man
            ansåg att de riktlinjer som fanns skulle vara till fyllest. Det
            som har hänt under det år som har gått sedan dess visar väl tydligare
            än någonsin att vi hade rätt redan då. Och vi har rätt även nu.
            Det finns t.o.m. exempel på att det har skett misstag och sådant
            när det gäller de kort som vi själva köper resor med. Med anledning
            av detta, fru talman, vill jag också yrka bifall till reservation
            1.
          </note>
          <note type="speaker">
            Anf. 183 JOHAN LÖNNROTH (v):
          </note>
          <note>
            Fru talman! Då skall jag göra det litet unika att helhjärtat
            instämma i vad den moderata och den folkpartistiska ledamoten
            just har sagt.
          </note>
          <note type="speaker">
            Anf. 184 ROY OTTOSSON (mp):
          </note>
          <note>
            Fru talman! Även från Miljöpartiets sida är vi kritiska till
            att kontokort där staten har betalningsansvar förekommer så pass
            flitigt som det gör. Det finns egentligen ingen anledning att
            ha system som inbjuder till missbruk - i synnerhet om vi ser att
            missbruk faktiskt förekommer. I reservation 1, som jag alltså
            stöder och yrkar bifall till, finns som sagt möjligheten kvar
            att i undantagsfall ha statligt betalningsansvar.
          </note>
          <note>
            Men då skall det vara genomlyst på ett bra sätt. Jag är faktiskt
            besviken på att socialdemokraterna inte har kunnat ställa upp
            på den här mer skärpta hållningen.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 17.56 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            12 § (forts.) Statliga betalningar (forts. FiU14)
          </note>
          <note type="speaker">
            Anf. 185 SUSANNE EBERSTEIN (s):
          </note>
          <note>
            Fru talman! Det här betänkandet rör två moderata motioner. Den
            ena är en avskrift av ett brev från
          </note>
          <note>
            Bankföreningen till Finansdepartementet redan 1996, som redan
            är tillgodosedd, och den andra är en kopia från förra året om
            kontokort för staten. Jag yrkar avslag på reservationerna och
            bifall till utskottets hemställan i betänkandet.
          </note>
          <note>
            Användningen av betalkort har inneburit stora effektiviseringar
            genom att fakturahanteringen på myndigheterna minskar. Användningen
            av kontantkassor minskar också, och förskottshanteringen vid t.ex.
          </note>
          <note>
            resor försvinner. Det är inga små summor det handlar om. Enligt
            en utredning från Toppledarforum genererar staten inklusive affärsverken
            omkring 17 miljoner fakturor per år. Varje faktura kostar 350
            kr att hantera administrativt. Detta visar vilka stora besparings-
            och rationaliseringsvinster som användningen av kort kan ge. Telia
            t.ex. räknar med att de tjänar 20 miljoner kronor per år genom
            att använda kort. Den förenkling som korten innebär gör också
            att personalen kan använda mer av sin arbetstid till egentliga
            arbetsuppgifter.
          </note>
          <note>
            RRV:s inställning är att man föredrar betalkort med privat betalningsansvar.
            Men det finns, precis som jag sade förra året, ett behov av kort
            med statligt betalningsansvar för personal och tjänstemän som
            köper in material som används i den löpande verksamheten. Genom
            en sådan ordning slipper man både förskotts- och fakturahantering.
            Dessutom är det inte rimligt att den enskilda tjänstemannen skall
            köpa in material till myndigheten med kort som denne själv har
            betalningsansvaret för.
          </note>
          <note>
            Vidare bör chaufförer och andra som använder myndighetsfordon
            ha kort med statligt betalningsansvar. Myndigheterna kan knappast
            räkna med att chaufförer skall betala för bensinen med egna kort.
          </note>
          <note>
            Enligt RRV bör också tjänstemän som ofta och länge reser i tjänsten
            ha kort med statligt betalningsansvar.
          </note>
          <note>
            Det minskar faktura- och redovisningshanteringen, och det minskar
            den tid som tjänstemannen måste ägna åt redovisning.
          </note>
          <note>
            RRV menar att myndigheterna som helhet har en klar policy om
            återhållsamhet med att utfärda kort med statligt betalningsansvar.
            Det visar inte minst att omkring 85 % av de statliga korten är
            just kort med privat betalningsansvar.
          </note>
          <note>
            Eftersom det framgår av texten i motionen att motionärerna inte
            har läst den socialdemokratiska etikrapporten och - det är jag
            säker på - heller aldrig kommer att göra det, vill jag passa på
            tillfället att läsa upp litet ur den 50-sidiga rapporten. Jag
            har valt just det lilla avsnitt som använts av motionärerna och,
            före dem, av hela den borgerliga pressen för att förminska och
            förhåna den här rapporten. Myten om att vi socialdemokrater skyller
            på näringslivet när det gäller missbruk av skattepengar blir inte
            mer sann för att den berättas många gånger. Den blir inte sann
            ens för att den uttalas i en moderatmotion. I inledningen av rapporten,
            under rubriken Förändringar i tiden, står det så här:
          </note>
          <note>
            En ny moralsyn. Samhällsmoralen är ständigt satt i förändring.
            Den gamla auktoritära moralsyn som formades av överheten i samhället
            och genom kyrkan och skola påbjöds folket har successivt övergivits,
            men inte ersatts av någon ny, övergripande samhällsmoral. I stället
            existerar i det moderna samhället ett stort antal olika moraluppfattningar
            och värderingar sida vid sida. I någon mening är det ett resultat
            av en utveckling vi eftersträvat, där medborgarna har ett kritiskt
            betraktelsesätt på sin omvärld och själva formar sina ideal utifrån
            egna förutsättningar. Det ligger alltså något i grunden sunt i
            denna utveckling och i den kritik mot auktoriteter som den för
            med sig.
          </note>
          <note>
            Samtidigt är det lätt att inse att inte allt utvecklats till
            det bättre. Den gamla s.k. arbetarmoralen innehöll tydliga signaler
            om att inte sko sig själv på någon annans bekostnad. I dag ser
            vi att delar av allmänheten i stället kommit att acceptera delvis
            andra värderingar. Samma allmänhet som är starkt kritisk mot politiker
            som bryter mot regler för att gynna sig själva eller som upprörs
            av reportage om skattesmitare uttalar exempelvis i vissa undersökningar
            att de själva kan tänka sig att fuska med skatten eller bidrag.
          </note>
          <note>
            Någon enkel strategi för att motverka en fortsatt utbredning
            av sådana attityder och värderingar finns inte. Vi tror varken
            att det är möjligt eller önskvärt att gå vägen om att försöka
            finna en ny, heltäckande samhällsmoral eller återuppväcka en gammal.
            När samhället förändras måste också våra metoder för att slå vakt
            om värderingar som solidaritet och ansvarstagande ändras. Det
            vi ser som den viktigaste metoden för att öka det moraliska ansvarstagandet
            är att stimulera samtal kring dessa frågor.
          </note>
          <note>
            Genom att stimulera moraliska diskussioner undviker man också
            att hamna i moralism. Moralism är när man ensidigt utgår från
            en trångsynt moralsyn och i varje läge fördömer den som bryter
            mot den moraliska koden. Ett sådant förhållningssätt leder lätt
            till att även rent privatmoraliska frågor, som vi menar vore olyckliga
            att öppna för offentligheten, blir föremål för offentlig granskning
            och fördömande. Då finns en stor risk att färre personer vågar
            söka sig till politiken och för att de som söker sig dit antingen
            är moraliska perfektionister som har svårt att identifiera sig
            med vanligt folk eller hycklare för vilka moralen sitter på ytan.
          </note>
          <note>
            Det politiska arbetet har under de senaste åren förändrats i
            grunden. Förändringarna rör både politikens innehåll och dess
            påverkansmöjligheter och sker genomgående i dag snabbare än vad
            de gjorde för några år sedan. Ett grundproblem vad gäller politikerföraktet
            är att sprickan mellan medborgare och politiker delvis beror på
            att de ibland har olika verklighetssyn. Väljarna har svårare att
            spontant hänga med i samhällsutvecklingen och förstå helheten.
            Det är inte bara så att det kan vara svårt att exempelvis förstå
            vad vi skall göra åt arbetslösheten, utan det är därtill mycket
            svårt att över huvud taget förstå vad den beror på. Om inte politikerna
            lyckas få ut sin verklighetsbild till medborgarna och medborgarna
            inte lyckas förmedla sin till politikerna förlorar båda grupperna
            ytterligare greppet om samhällsutvecklingen och förtroendet för
            varandra.
          </note>
          <note>
            Syftet med denna rapport är inte att lägga förslag på hur man
            löser denna svåra fråga, utan den har behandlats av en annan av
            partistyrelsen tillsatt grupp.
          </note>
          <note>
            Däremot vill vi gärna understryka att frågorna hänger samman.
            För att få förståelse för politikernas villkor krävs som sagts
            ovan en aktiv dialog mellan medborgarna och politikerna. Om inte
            medborgarna upplever att det går att diskutera ens närliggande
            politiska frågor, som varför besparingar anses nödvändiga och
            vad vi kan göra åt arbetslösheten, kommer de inte heller att vara
            intresserade av att försöka förstå politikers och övriga makthavares
            arbetsvillkor och faktiska möjligheter att påverka samhällsutvecklingen.
          </note>
          <note>
            De nya arbetsvillkoren för politiker har också resulterat i en
            ökad exponering av andra problem som återfinns bland politiskt
            förtroendevalda liksom bland andra grupper i samhället. Alkoholmissbruk
            är tyvärr en utbredd företeelse i det svenska samhället, och med
            tanke på politikernas arbetssituation är det inte förvånande att
            problemet finns även där. Vi har ingen uppfattning om problemet
            ökat eller inte, men bl.a. en förändrad massmedial bevakning har
            gjort att problemet märks tydligare.
          </note>
          <note>
            Arbetsgruppen anser att åtgärder för att stävja alkoholmissbruk
            bland politiker i stor utsträckning handlar om att visa gott kamratskap
            och gott ledarskap. Att kunna hjälpa kamrater med personliga problem
            är en nog så viktig moralisk fråga. Den som börjar få problem
            måste kunna få stöd innan missbruket kommit till en punkt där
            situationen blir mer eller mindre ohållbar. Det handlar om att
            ha ett arbetsklimat som möjliggör att frågan kan diskuteras i
            förtroende med den det berör, och att kunna minska en individs
            arbetsbörda i tider av personlig kris.
          </note>
          <note>
            Vidare är det mycket viktigt att det politiska umgänget i stort
            är sådant att det inte är kutym att ofta inta alkohol. För den
            som riskerar att hamna i alkoholproblem finns det inget farligare
            än att ständigt möta miljöer där det upplevs som helt naturligt
            att ta sig ett glas.
          </note>
          <note>
            I takt med att offentlig verksamhet bolagiserats och företrädare
            för verksamheten kommit att agera inom den kommersiella sfären
            har också ideal från det privata näringslivet övertagits av den
            offentliga verksamheten. Ibland har det varit bra, eller i vart
            fall nödvändigt. Skall man agera på en kommersiell marknad måste
            man ha kompetens därför. Samtidigt finns en mängd avarter som
            beror på att man tagit till sig företeelser som ibland är rationella
            för ett kommersiellt företag, men som är direkt skadliga för en
            offentlig verksamhet.
          </note>
          <note>
            Det ställs särskilda krav på den som driver en offentlig verksamhet,
            och då spelar det enligt vår mening ingen roll om man gör det
            i bolagsform eller inte.
          </note>
          <note>
            Det är inte verksamhetens form som skall avgöra hur man agerar,
            utan dess syfte.
          </note>
          <note>
            Hela diskussionen om löner och särskilda pensionsförmåner beror
            exempelvis på att man i många offentliga bolag litet schablonmässigt
            kopierat de villkor som gäller i det privata näringslivet. Visst
            skall offentliga chefer ha en lön som inte gör det oattraktivt
            att arbeta i offentlig tjänst, men samtidigt kan inte vissa direktörer
            leva på villkor som deras yttersta uppdragsgivare - skattebetalarna
            - finner helt oacceptabla.
          </note>
          <note>
            Ett annat område där man tydligt kan se hur olika kulturer har
            mötts är alkohol i samband med representation och resor. Flera
            uppmärksammade affärer visar hur den mer liberala alkoholkulturen
            i det privata näringslivet har importerats till offentliga bolag
            och hur vissa politiker och tjänstemän där saknat förmåga att
            sätta rimliga gränser. Detta beror knappast på att de i största
            allmänhet har alkoholproblem, utan på att de saknat omdöme om
            vad som är ett rimligt beteende när man har att hantera andras
            pengar.
          </note>
          <note>
            Samtidigt vill arbetsgruppen understryka att det inte är så enkelt
            att bara ange en kultur som är bra i det privata näringslivet
            och en annan som fungerar i den offentliga sektorn. Vi lever trots
            allt i ett någorlunda socialt integrerat samhälle där man påverkar
            varandra. Vi har därför inte i rapporten dragit oss för att ha
            synpunkter också på sådana frågor i det privata näringslivet.
            Det beror oftast inte på att vi lagstiftningsvägen vill reglera
            deras beteende utan på att vi vill skapa en bred debatt också
            om villkoren där. Vi tror på sikt att en sådan debatt också är
            positiv där.
          </note>
          <note>
            Det demokratiska systemets legitimitet är hotat av den brist
            på förtroende från allmänheten som följt bl.a. av den senaste
            tidens affärer. Den bild som affärerna har gett, där politiker
            i allmänhet ses som fifflare som utnyttjar systemet och sina förtroendeposter
            till att gynna sig själva, står i bjärt kontrast till den verklighet
            som många förtroendevalda politiker upplever, där de helhjärtat
            offrar en stor del av sin fritid på att försöka förbättra samhället.
          </note>
          <note>
            I de fall där socialdemokratiska politiker varit inblandade i
            affärer har därtill besvikelsen bland allmänheten vanligtvis varit
            större. Uppenbarligen finns större förväntningar på socialdemokratiska
            politiker än på borgerliga och på direktörer i näringslivet. Om
            någon av de senare får orimliga förmåner ses det i allmänhet inte
            som något brott mot deras personliga ideal, till skillnad från
            motsvarande beteende hos socialdemokrater. Eftersom kraven är
            högre på socialdemokrater blir reaktionen större när det har varit
            socialdemokrater som misskött sig.
          </note>
          <note>
            Arbetsgruppen anser att det vore förmätet att säga att socialdemokrater
            är bättre än andra. Men vi anser att ett fundamendalt krav på
            alla socialdemokratiska politiker är att de i sin politiska gärning
            praktiserar de värderingar som partiet står för och som vi gått
            till val på.
          </note>
          <note>
            Vi socialdemokrater vill skapa ett samhälle där välfärd och möjligheter
            kommer alla till del. Det politiska systemet och vår offentliga
            sektor finns till för medborgarna, inte tvärtom. Socialdemokratiska
            politiker är inte representanter för systemet och än mindre för
            sig själva. Det aktiva medborgarskapet kräver en öppenhet gentemot
            medborgarna, och en sådan öppenhet kan enbart bygga på förtroende.
          </note>
          <note>
            Jag slutar här att läsa ur rapporten. Men jag vill säga att den
            tar upp en mängd åtgärder som bör vidtas för att minimera risken
            att politiskt förtroendevalda i framtiden gör sig skyldiga till
            handlingar som är olämpliga eller t.o.m. direkt oförsvarliga.
          </note>
          <note>
            Eftersom vi förde den här debatten redan förra året vet jag att
            jag talar för döva öron. Målstyrning, chefsansvar, RRV - allt
            är meningslöst att påpeka.
          </note>
          <note>
            För motionären och övriga reservanter är detta i stället mer
            en favorit i repris.
          </note>
          <note>
            Vad är det då motionärerna är ute efter? Jo, Per
          </note>
          <note>
            Bill - förresten en medelålders man - riktar här en ordentlig
            taskspark mot det socialdemokratiska partiet. Nu tar inte den
            sparken på mig eftersom jag är kvinna. Sparken blir verkningslös.
            Detta är nämligen inte ett socialdemokratiskt problem, som Per
            Bill antar, utan problemet är att alla inblandade med extremt
            undantag är medelålders män. Detta är helt enkelt en farsot bland
            medelålders män. Alla av den sorten är i farozonen.
          </note>
          <note>
            Det intressanta med motionen är att här har vi en fråga där oppositionen
            har kunnat enas. När det gäller att kräkas på socialdemokrater
            eller att subventionera hemservice till välbeställda - då går
            det tydligen att samarbeta.
          </note>
          <note>
            Svaret på motionen och reservationen skulle alltså, med tanke
            på vems problemet är, kunna ha temat: Har vi råd med män? De startar
            krig, gör tunnelbanan osäker, fyller våra fängelser och sist men
            inte minst -
          </note>
          <note>
            de slarvar med eller missbrukar sina kontokort.
          </note>
          <note>
            Ett annat tema skulle kunna vara huruvida denna motion är trovärdig.
            Det är det tema jag har valt.
          </note>
          <note>
            Är det trovärdigt att man vill att riksdagen skall detaljreglera
            statliga myndigheter, när man som riksdagsledamot själv har ett
            Diners resekort utan personligt ansvar? Är det trovärdigt att
            höja pekfingret åt myndigheter som faktiskt stramat åt och verkar
            sköta kontokorten, när man inte lyft ett finger sedan förra året,
            då Per Bill hade en likadan motion för att ändra våra regler?
            På det kan man, om man är en hederlig och ärlig person, bara svara
            nej.
          </note>
          <note>
            Jag föreslår därför att Per Bill, om han verkligen vill göra
            något i frågan, inriktar sitt arbete på att verka för antingen
            ett generellt förbud för medelålders män i riksdagen att inneha
            tjänstekort som inte har personligt betalningsansvar, eller för
            att riksdagsledamöternas kort blir av en annan sort.
          </note>
          <note type="speaker">
            Anf. 186 ROY OTTOSSON (mp) replik:
          </note>
          <note>
            Fru talman! Det var ett långt och engagerande anförande från
            Susanne Eberstein. Hon tycks tro att detta är ett angrepp på socialdemokraterna.
            Så är ju icke fallet. Det handlar om huruvida vi skall ha kontokort
            med statligt betalningsansvar i större eller mindre utsträckning.
            Reservanterna vill ha dem i mindre utsträckning och tycker att
            de skall utgöra undantag, och socialdemokraterna vill tydligen
            ha en mer generös tillämpning. Det är bara att konstatera.
          </note>
          <note>
            Vi har sett en hel del missbruk av kontokort där det offentliga
            har betalningsansvaret. Det är ett system som inbjuder till missbruk,
            precis som bolagen som Susanne Eberstein nämnde här. De har också
            inneburit ett visst missbruk på annat håll, eftersom de utgör
            en relativt skyddad miljö.
          </note>
          <note>
            Det finns alltså skäl att se över de här reglerna.
          </note>
          <note>
            Det anser åtminstone vi i Miljöpartiet. Motiven för att ha statligt
            betalningsansvar är att det skulle vara effektivare, och att man
            skulle spara pengar på det. Men om det är statligt betalningsansvar
            måste man ju ändå leverera in redovisning av vad man har gjort,
            vad man har betalt osv.
          </note>
          <note>
            Det visar sig ju också att det inte är ovanligt att inleveransen
            av redovisningen kommer för sent, att verifikationer är bristfälliga
            eller saknas. Det blir en hel del byråkrati kring det också. Skall
            man då minska på den byråkratin innebär det faktiskt att man släpper
            igenom mer missbruk och att det blir mer slapphänt.
          </note>
          <note>
            Det kan väl ändå inte vara eftersträvansvärt.
          </note>
          <note>
            Det här är i och för sig en liten fråga i sak, men det har en
            förödande inverkan på allmänhetens förtroende för förtroendevalda
            och människor i offentlig anställning om man ser sådant missbruk,
            även om det är småaktigheter i sak. Jag anser att förtroendet
            för de förtroendevalda och de offentligt anställda är viktigare
            än att möjligen kunna spara någon krona i effektiviseringsvinster,
            vilket i och för sig är tveksamt. Därför yrkar jag fortfarande
            bifall till reservationen.
          </note>
          <note type="speaker">
            Anf. 187 SUSANNE EBERSTEIN (s) replik:
          </note>
          <note>
            Fru talman! Det var ju just det jag föreslog motionären, dvs.
            att han skulle gå tillbaka och begära att de förtroendevalda i
            riksdagen, helst männen, skulle få andra kort. Jag tycker att
            Roy Ottosson skall gå hem och läsa motionstexten. Den är inte
            citerad i betänkandet. Då förstår han vad det handlar om.
          </note>
          <note type="speaker">
            Anf. 188 ROY OTTOSSON (mp) replik:
          </note>
          <note>
            Fru talman! Jag tycker att Susanne Eberstein skall läsa reservationstexten
            litet noggrannare. Det är faktiskt den vi diskuterar. Den är skriven
            med anledning av en motion. Det betyder ju inte att man alltid
            ställer upp på allting som har stått i en enskild motion. Det
            är ju reservationen vi står bakom alla som har skrivit på den.
            Någonting annat kan man inte pådyvla mig i alla fall.
          </note>
          <note>
            Det är litet uppseendeväckande att man nedvärderar den folkliga
            kritik som faktiskt finns mot såväl förtroendevalda som offentligt
            anställda på grund av att det förekommit missbruk. Då skall vi
            undvika system som gynnar missbruk av varje slag. Jag menar att
            användning av kontokort är alldeles utmärkt, men det måste ske
            med personligt betalningsansvar. Man måste redovisa till uppdragsgivaren.
            Då finns det också ett incitament att verkligen göra det ordentligt
            och snabbt. Om, som i det här fallet, staten har betalningsansvaret
            finns inte det här incitamentet. Då uppstår just den här risken,
            och den ökar. Det blir lätt en slapphänthet i sådana system. Det
            är bara att beklaga.
          </note>
          <note>
            Vi är människor allihop, och det är viktigt att ha bra system.
          </note>
          <note>
            När man har statligt betalningsansvar på kort, vilket man mycket
            väl skall kunna ha, skall det också vara genomlyst. Då skall det
            vara offentligt. Det skall vara möjligt att se och veta hur det
            fungerar, och det skall vara väl motiverat. På det sättet får
            man just det tryck på de förtroendevalda och de offentligt anställda
            som krävs för att människor skall ha ett stort förtroende för
            det offentliga systemet. Det är väldigt viktigt att slå vakt om
            det. Jag beklagar att Susanne Eberstein inte riktigt ser det i
            den här diskussionen.
          </note>
          <note type="speaker">
            Anf. 189 SUSANNE EBERSTEIN (s) replik:
          </note>
          <note>
            Fru talman! Roy Ottosson, det är ju just därför jag kräver av
            motionärerna och även av reservanterna att om de vill återvinna
            sin trovärdighet skall de genast starta med det som åligger riksdagen
            - det som är vårt ansvar här. Alla medelålders män här i riksdagen
            borde förhindras att ha våra Diners resekort.
          </note>
          <note type="speaker">
            Anf. 190 JOHAN LÖNNROTH (v) replik:
          </note>
          <note>
            Fru talman! Jag blir litet tveksam om jag som man skall våga
            mig upp i den här debatten. Men jag har nu nått den åldern att
            jag kanske t.o.m. börjar lämna medelåldern. Därför vågar jag ändå
            yttra mig.
          </note>
          <note>
            Det var mycket litet i det som Susanne Eberstein sade som jag
            egentligen har några invändningar mot.
          </note>
          <note>
            Det är en mycket bra rapport som den socialdemokratiska gruppen
            har gjort. Men som Roy Ottosson redan har sagt är det inte detta
            den här debatten handlar om. Låt mig läsa upp några rader ur reservationen,
            och det är alltså den som jag har anslutit mig till. "Endast i
            undantagsfall bör betalkort med statligt betalningsansvar utfärdas.
            Enligt utskottet bör man också överväga om dessa undantag skall
            offentliggöras".
          </note>
          <note>
            Då skall man alltså offentliggöra skälen till undantaget, dvs.
            varför just den eller den tjänstemannen har ett betalkort med
            statligt betalningsansvar.
          </note>
          <note>
            Susanne Eberstein har talat om de här resekorten.
          </note>
          <note>
            Jag grubblar nästan varje gång jag sätter mig på
          </note>
          <note>
            X 2000 mellan Göteborg och Stockholm över detta att jag har tappat
            perspektivet på hur dyrt det faktiskt är att åka X 2000 i första
            klass med mat. Jag tycker verkligen att det finns anledning för
            oss att grubbla på motiveringen till att vi har de här korten.
            Vi kan väl gemensamt ge oss på att antingen utfärda en grundlig
            motivering eller att avskaffa systemet.
          </note>
          <note>
            Till sist vill jag bara säga att det förekommer mycket hyckleri
            på det här området. Men efter de här sex-sju åren i riksdagen
            har jag faktiskt då och då börjat tänka på detta att vi har fått
            ett annat perspektiv i denna värld, och det är farligt.
          </note>
          <note type="speaker">
            Anf. 191 SUSANNE EBERSTEIN (s) replik:
          </note>
          <note>
            Fru talman! Jag tackar för berömmet av rapporten.
          </note>
          <note>
            Jag vill bara säga så här: Utan motion - inga reservationer.
          </note>
          <note type="speaker">
            Anf. 192 JOHAN LÖNNROTH (v) replik:
          </note>
          <note>
            Fru talman! Reservationen har en text som handlar om själva sakfrågan.
            Vad diverse moderater har talat om i sina motioner är i detta
            sammanhang skäligen ointressant. Jag har inte heller mycket till
            övers för dem som anser att direktörerna i det privata näringslivet
            kan ägna sig åt vilka excesser som helst - och det gör de verkligen.
            Det har jag också viss erfarenhet av efter de bjudmiddagar som
            man då och då går på.
          </note>
          <note>
            Men det är inte det den här debatten handlar om. Den handlar
            om att vi nog bör skärpa upp våra regler och närmare motivera
            de undantag där det i ett och annat fall kan vara praktiskt att
            ha betalkort.
          </note>
          <note type="speaker">
            Anf. 193 SUSANNE EBERSTEIN (s) replik:
          </note>
          <note>
            Fru talman! Jag har ingenting emot att vi skärper upp våra regler,
            Johan Lönnroth. Jag har bara sagt tidigare att jag inte tycker
            att det är riksdagens sak att detaljreglera de statliga myndigheterna
            i det här fallet.
          </note>
          <note>
            Men visst kan vi skärpa våra regler.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 mars.)
          </note>
          <note>
            13 § Vissa finansmarknads-, försäkringsrörelse- och kreditupplysningsfrågor
          </note>
          <note>
            Föredrogs
          </note>
          <note>
            Finansutskottets betänkande 1997/98:FiU15
          </note>
          <note>
            Vissa finansmarknads-, försäkringsrörelse- och kreditupplysningsfrågor
          </note>
          <note type="speaker">
            Anf. 194 PER BILL (m):
          </note>
          <note>
            Fru talman! Jag vill inledningsvis yrka bifall till reservation
            3. Naturligtvis står vi bakom samtliga reservationer, men för
            tids vinnande yrkar jag bara bifall till den första.
          </note>
          <note>
            Det här betänkandet handlar om många olika saker. Det handlar
            om finansmarknaden, försäkringsmarknaden och om kreditupplysning.
            Jag skall hålla mig till tre av frågorna, nämligen de kollektiva
            hemförsäkringarna, kreditupplysningarna och avslutningsvis de
            uteblivna privatiseringarna.
          </note>
          <note>
            I drygt 15 år har frågan om kollektiva hemförsäkringar med obligatorisk
            anslutning varit föremål för stark kritik, framför allt från moderater
            och folkpartister. Frågan har återigen aktualiserats genom det
            avtal som har tecknats mellan LO och Folksam. Det ger de olika
            LO-förbunden möjlighet att teckna kollektiva hemförsäkringar som
            omfattar samtliga medlemmar.
          </note>
          <note>
            Det förhållandet att fackliga organisationer tecknar kollektiva
            sakförsäkringar för medlemskollektivet utan individuell anslutning
            innebär att enskilda medlemmar tvingas underkasta sig fackliga
            beslut inom områden som skall skötas av individen själv. När en
            facklig organisation tecknar sakförsäkring för medlemskollektivet
            utan intresseanmälan binds den enskilde fackföreningsmedlemmen
            till visst försäkringsbolag och till en viss försäkringsprodukt
            utan att medlemmen ges reell möjlighet att själv välja det som
            passar honom eller henne bäst.
          </note>
          <note>
            Vi anser att det är den enskilde individen som måste skyddas
            från kollektiva försäkringslösningar som inskränker valfrihet,
            kränker den personliga integriteten och som försätter individen
            i underläge.
          </note>
          <note>
            Kollektiva sakförsäkringar bör därför vara baserade på individuell
            anslutning. Även om det finns en reservationsrätt i det här avtalet
            är anslutningsformen en typ av negativ avtalsbindning som inte
            är tillåten på någon annan marknad. Det saknas i dag klara regler
            för de enskilda medlemmarnas ställning i förhållande till fackföreningarna.
            Det finns därför behov av en lagstiftning som klargör hur långt
            organisationernas befogenheter sträcker sig i förhållande till
            den enskilde medlemmen.
          </note>
          <note>
            Fru talman! När det gäller kreditupplysningsverksamhet envisas
            regeringen med att motarbeta en sund kreditupplysning.
          </note>
          <note>
            En effektiv kreditupplysningsverksamhet ökar säkerheten i näringslivet
            och främjar den ekonomiska utvecklingen. Kreditupplysningar är
            en typ av färskvara som man måste ha god tillgång till för att
            kunna göra bra kreditprövningar. Vi anser därför att det är mycket
            värdefullt om s.k. flödesinformation kan användas i kreditupplysningarna.
            Vi vill understryka att en bred användning av flödesinformation
            är möjlig redan enligt dagens lag, men att detta inte har godtagits
            av Datainspektionen. Det är därför det behövs ett klarläggande.
          </note>
          <note>
            Avslutningsvis vill jag kommentera motivreservationen vi har
            när det gäller privatiseringar. Nästan alla privatiseringar har
            avstannat under den nuvarande regeringen. Det här är mycket olyckligt
            och det leder till bl.a. konkurrenssnedvridningar, felprioriteringar,
            uteblivna affärsmöjligheter och t.o.m. till att vissa bolag i
            dag tappar i marknadsvärde.
          </note>
          <note type="speaker">
            Anf. 195 JOHAN LÖNNROTH (v):
          </note>
          <note>
            Fru talman! Jag önskar verkligen att jag kunde hålla med Per
            Bill om det där sista. Jag begriper inte hur han kan tala om att
            privatiseringarna har avstannat. Staten håller ju på att sälja
            ut varenda kvarvarande storbank i massiv skala. Jag tror att det
            handlar om mycket större belopp än vad den borgerliga regeringen
            någonsin lyckades åstadkomma.
          </note>
          <note>
            Jag tänkte i första hand tala om vår motion, om att staten borde
            äga börsen. Det har alltid ansetts vara en självklarhet på andra
            områden, t.ex. när det gäller att tillhandahålla de grundläggande
            betalningsmedlen.
          </note>
          <note>
            Alltsedan detta sekels början har det varit en självklarhet att
            vi inte skall ha privata banker som ger ut sedlar utan det skall
            vara centraliserat till en statlig bank. Därför är det egentligen
            ganska konstigt att arbetarrörelsen inte har ansett det vara en
            självklarhet att den grundläggande infrastrukturen, alltså marknadsplatsen,
            borde ägas av samhället så att man kan tillhandahålla marknadsplatsen
            för de olika aktörerna på lika villkor.
          </note>
          <note>
            Det är ganska märkligt att några stora ägare,
          </note>
          <note>
            Wallenbergsfären och andra, skall vara med och äga en del av
            Stockholmsbörsen och samtidigt representera mycket stora aktörer
            på denna börs.
          </note>
          <note>
            Svaret från utskottet på motionen går ut på att motionen strider
            mot gällande principer. Ja visst! Det är ju därför man motionerar.
            Man ifrågasätter gällande principer. Att ett parti som brukar
            tala om att man vill reformera det här samhället - alltså inte
            ett konservativt parti utan ett socialdemokratiskt parti - ger
            ett sådant svar på en sådan motion tycker jag är synnerligen märkligt.
            Jag efterlyser en motivering i sak.
          </note>
          <note>
            Varför är man emot denna princip som vi talar om i motionen?
          </note>
          <note>
            Med detta vill jag yrka bifall till reservation 1. Jag står också
            bakom reservation 2, men den skall jag inte yrka bifall till.
          </note>
          <note>
            Sedan skall jag faktiskt också yrka bifall till en motion som
            jag inte yrkade bifall till i utskottet. Det borde jag ha gjort.
            Nu i efterhand har jag satt mig in mer grundligt i ärendet. Det
            gäller motion Fi713 av
          </note>
          <note>
            Bengt Harding Olson. Den handlar om att vi behöver en bred utredning
            om konkurrensen på bankmarknaden när det gäller att tillhandahålla
            olika betalningstjänster. Det handlar speciellt om att även de
            små bankerna, de s.k. nischbankerna, skall ha bättre möjligheter
            att gå in på det här området och konkurrera mer effektivt.
          </note>
          <note>
            Vi har hela tiden slagit vakt om att staten bör behålla en stor
            bank för att just skapa skarp konkurrens med de privata storbankerna.
            Speciellt nu när man säljer ut denna statliga storbank blir det
            ännu viktigare att man verkligen upprätthåller konkurrensen och
            inte låter de fyra storbankerna bilda kartell och slå vakt om
            sina mycket stora vinster.
          </note>
          <note>
            När utskottet avvisade behovet av en bred utredning hänvisade
            utskottet till att det pågår en översyn i
          </note>
          <note>
            Finansinspektionens regi. Jag vill inte lansera några konspirationsteorier
            eller ifrågasätta Finansinspektionen. Däremot tror jag att man
            kan konstatera att det finns ett slags gemensam arbetsmarknad
            här i Stockholm för riksbank, storbanker, finansinspektion och
            andra finansiella aktörer, där man av naturliga skäl byter jobb
            och rekryterar hos varandra.
          </note>
          <note>
            Det finns också ett slags miljö, tror jag, där man är litet negativ
            till nya aktörer. Det kan gälla utländska banker, nya nischbanker
            eller den lilla bank som jag råkar vara medlem av, JAK - jord,
            arbete, kapital.
          </note>
          <note>
            Det finns en allmän skepsis. Vi har en kultur, säger man i de
            stora bankerna, och vi har också rätt att behandla våra kunder
            på det litet nedlåtande sätt som man ofta upplever om man är kund
            i någon av de stora bankerna.
          </note>
          <note>
            Därför tror jag att det vore nyttigt att ha en bredare utredning,
            parlamentariskt tillsatt och med experter som tillkallas från
            olika håll, speciellt experter utanför denna bankvärld. Det räcker
            alltså inte med att Finansinspektionen tittar på det här. Därför
            tycker jag att det är en klok motion som Bengt Harding Olson har
            lämnat in. Jag beklagar att inte Folkpartiet är representerat
            i denna debatt. Vi får väl hoppas att man glädjer sig åt att en
            vänsterpartist talar för en folkpartistisk motion.
          </note>
          <note type="speaker">
            Anf. 196 PER BILL (m) replik:
          </note>
          <note>
            Fru talman! Det är inte helt ovanligt att vi i sådana här sammanhang
            hamnar i en situation där jag tycker att regeringen går för långsamt
            fram och Johan Lönnroth tycker att regeringen går alldeles för
            fort fram när det gäller privatiseringar.
          </note>
          <note>
            Allra mest konstigt med privatiseringarna tycker jag är att man
            från socialdemokratiskt håll hela tiden har misshandlat småspararna.
            Vad vi vill skapa är inte en folkbörs utan folkaktier. Det gör
            man genom att sälja ut aktier till hela folket, inte bara till
            institutionella placerare.
          </note>
          <note type="speaker">
            Anf. 197 JOHAN LÖNNROTH (v) replik:
          </note>
          <note>
            Fru talman! Det beror nog på att Per Bill har en i grunden naiv
            syn på hur kapitalismen fungerar. Vi får väl se så småningom,
            Per Bill, vem som tar makten över Nordbanken och andra privatiserade
            statliga företag. Det är inte folket eller allmänheten utan det
            är de gamla vanliga maktgrupperingarna.
          </note>
          <note>
            Det som nu är nödvändigt är att bygga upp ett aktivt långsiktigt
            löntagarägande i samband med de nya premiereservsystemen och på
            andra sätt, för att ha något att sätta emot denna formidabla stora
            privata makt, Wallenbergsfären och andra medlemmar av storfinansen.
          </note>
          <note>
            Men det är Per Bill antingen helt okunnig om eller också har
            han inget som helst intresse av att medverka till att demokratisera
            och att därmed också ge småspararna en starkare ställning.
          </note>
          <note type="speaker">
            Anf. 198 PER BILL (m) replik:
          </note>
          <note>
            Fru talman! För mig är statens roll i detta att vara domare och
            regelsättare, inte aktör. Aktörerna skall vara stora och små privata
            aktörer.
          </note>
          <note type="speaker">
            Anf. 199 JOHAN LÖNNROTH (v) replik:
          </note>
          <note>
            Fru talman! Jag vet att Per Bill har den uppfattningen. Man kunde
            kanske någon gång efterlysa att
          </note>
          <note>
            Per Bill skulle ställa sig i talarstolen och hurra. Nu skall
            ju de stora och hemska socialiseringsspökena
          </note>
          <note>
            AP-fonderna skrotas. Dessutom säljer man i massiv skala ut de
            statliga företagen. Ändå står Per Bill här och gnäller över att
            det inte händer någonting på det här området.
          </note>
          <note>
            Ni har ju fått igenom er gamla högerpolitik på det här området.
            Det är förfärande, men man kan åtminstone få tycka att Per Bill
            kunde ställa sig upp här och vara positiv.
          </note>
          <note type="speaker">
            Anf. 200 ROY OTTOSSON (mp):
          </note>
          <note>
            Fru talman! Jag kan först instämma i de sympatier som föregående
            talare redovisade när det gäller att befrämja en bättre konkurrens
            på bankmarknaden.
          </note>
          <note>
            Det som har hänt under senare tid är att de nya nischbankerna
            har fått ökade svårigheter. De gamla storbankerna har tagit tillbaka
            alltmer av marknaden.
          </note>
          <note>
            Detta har samband med karaktären av de fusioner som skett under
            senare år. Det finns nog skäl att vara uppmärksam i detta sammanhang.
          </note>
          <note>
            Om det krävs en sådan utredning som här begärs eller andra tag
            kan diskuteras, men åtminstone kommer jag att noga överväga hur
            vi från Miljöpartiets sida skall ställa oss vid en votering om
            den här aktuella motionen. Jag sympatiserar definitivt med dess
            syfte. Det vore också bra om Folkpartiet då kunde stödja sin egen
            motion.
          </note>
          <note>
            Det som jag tänker tala om, fru talman, är de tre reservationer
            vid detta betänkande som vi har ställt oss bakom. Den första handlar
            om småföretagens riskfinansiering. Att småföretag i tillräcklig
            utsträckning får fram riskkapital ger dem bättre möjlighet att
            bygga upp ett bra kapital för att klara en god expansion och på
            ett bra sätt rida igenom lågkonjunkturer.
          </note>
          <note>
            Detta är, som vi ser det, en huvudfråga i näringspolitiken och
            naturligtvis också i den ekonomiska politiken.
          </note>
          <note>
            Vi har inte minst under de senaste lågkonjunkturerna sett att
            svenska små och medelstora företag ofta har dåligt med kapital
            och även har svårt att få fram riskkapital, vilket har bidragit
            till en stor utslagning och litet grand i onödan till många konkurser.
            Det krävs åtskilliga åtgärder för att få en verkligt bättre försörjning
            med riskkapital och med allmänt kapital för dessa företag.
          </note>
          <note>
            Detta är en del av det som tas upp i reservation 7, som vi har
            ställt oss bakom. Det handlar om att främja och stärka finanssektorn
            på ett sådant sätt att också småföretag får bättre tillgång till
            riskkapital. Statsmakterna har en viktig uppgift i att se till
            att det finns goda spelregler och bra villkor för alla aktörer
            på denna marknad.
          </note>
          <note>
            En annan reservation som vi har ställt oss bakom handlar om kollektiva
            hemförsäkringar, som det har talats om tidigare i debatten. Jag
            kan i stort sett ansluta mig till det som tidigare har sagts.
            Jag vill betona att fackföreningar är väldigt viktiga men också
            intar en särställning på arbetsmarknaden. Det är angeläget att
            arbetstagare är med i och är aktiva i en fackförening för att
            bevaka sina intressen som anställda. Fackföreningen är en viktig
            samhällsaktör i detta sammanhang.
          </note>
          <note>
            Det är klart att det blir litet knepigt när sådana organisationer
            tvångsansluter sina medlemmar till kollektiva sakförsäkringar.
            Man kan många gånger inte utan vidare slippa ifrån en sådan anslutning.
            Man måste sätta sig in i det hela och säga att man absolut inte
            vill bli ansluten. Det visar sig många gånger att betalningen
            sker på ett sådant sätt att det inte blir någon nedsättning av
            fackavgiften för den enskilde som begär sig fri från det här.
          </note>
          <note>
            Detta är litet märkligt. Det naturliga hade varit att man hade
            haft individuell anslutning. Man kan ge ett erbjudande till ett
            kollektiv på individuell basis med helt frivillig anslutning.
            På det sättet kan man få egentligen precis lika fördelaktiga villkor.
            Det är fråga om en litet knepig konstruktion.
          </note>
          <note>
            Den enskilde fackföreningsmedlem som ansluts på det här sättet
            blir vidare kollektivansluten till ett visst försäkringsbolag
            och till en viss försäkringsprodukt.
          </note>
          <note>
            Detta har effekter på hela försäkringsmarknaden som inte kan
            anses vara positiva. Det visar sig också att upphandlingen egentligen
            inte sker under konkurrens, utan det går i praktiken mot en monopolliknande
            situation. Detta innebär att kostnader övervältras på andra försäkringstagare.
            Också det är ett uttryck för att det här inte är en bra konstruktion.
          </note>
          <note>
            Vi från Miljöpartiet anser att man måste ha regler som innebär
            krav på att individer skall få aktivt och frivilligt ansluta sig
            själva till sådana här kollektiva försäkringar. Man skall inte
            ha en kollektiv anslutning, som man på ett negativt sätt måste
            försöka ta sig ut ur. Detta anförs i reservation 9, som jag yrkar
            bifall till.
          </note>
          <note>
            Den tredje reservationen handlar om kreditupplysningar och flödesinformation.
            Vi är väldigt angelägna om att det skall lämnas god kreditupplysning
            i vårt land, eftersom det gör att man får mindre risk vid kreditgivning.
            Därmed kan också räntorna hållas nere, vilket ju är av stort intresse
            för en väl fungerande ekonomi. Bra kreditinformation gynnar över
            huvud taget den ekonomiska utvecklingen.
          </note>
          <note>
            Det visar sig att det har varit svårt att få fram flödesinformation
            i kreditgivningen. Datainspektionen har inte godtagit den användning
            härav som i dag förekommer. Det finns skäl att se över detta och
            öppna för mer av flödesinformation, för att på det sättet främja
            ännu lägre räntor och därigenom också främja ekonomin och näringslivet.
          </note>
          <note type="speaker">
            Anf. 201 SVEN-ERIK ÖSTERBERG (s):
          </note>
          <note>
            Fru talman! Betänkande FiU15 berör vissa finansmarknads-, försäkringsrörelse-
            och kreditupplysningsfrågor. I betänkandet behandlas 14 motioner
            från den allmänna motionstiden. Betänkandet har föranlett
          </note>
          <note>
            11 reservationer och ett särskilt yttrande.
          </note>
          <note>
            Fru talman! Jag vill inledningsvis kommentera en motion av Bengt
            Kronblad beträffande oseriösa räntenivåer vid vissa lån och krediter.
            Bengt Kronblad tar i sin motion upp en mycket viktig och angelägen
            fråga. Motionären påpekar helt korrekt att den effektiva räntan
            vid vissa kreditköp kan uppgå till mellan
          </note>
          <note>
            25 och 35 %. Motionären menar att dessa räntenivåer försätter
            många människor i svåra ekonomiska situationer.
          </note>
          <note>
            Jag tycker att det är bra att den mycket viktiga fråga som ränta
            på lån måste anses vara kommer upp till allmän debatt. Vi har
            här som enskilda riksdagsledamöter en viktig funktion att fylla.
            Genom att bidra till en öppen och konstruktiv debatt om fakta
            på området bidrar vi till att allmänheten i högre grad får upp
            ögonen för de förhållanden som råder. Frågan bör och skall diskuteras
            och debatteras. Det är också en viktig konsumentupplysningsfråga
            som måste få en större dignitet än vad den kanske har i dag.
          </note>
          <note>
            Motionären anser att frågan om en övre räntenivå borde utredas.
          </note>
          <note>
            Utskottsmajoriteten har kommit fram till att det är mycket svårt
            att knyta regler om för höga räntor till en viss procentsats.
            Räntenivåer är också en konkurrensfråga banker och kreditinstitut
            emellan, varför frågan, precis som jag tidigare sagt, behöver
            föras ut till allmän debatt. Dessutom bör det bedrivas en intensivare
            konsumentinformation, som jag också sagt tidigare.
          </note>
          <note>
            Det finns vidare regler beträffande ocker, och man kan fråga
            sig om det inte är fråga om ocker när räntenivåer börjar hamna
            mellan 25 och 35 % samtidigt som normal bankränta på medlemslån
            osv. ligger i storleksordningen 7-8 %. Något sådant fall borde
            kanske prövas vid lämpligt tillfälle.
          </note>
          <note>
            Med hänvisning till de skäl som nyss anförts avstyrks motionen
            i betänkandet.
          </note>
          <note>
            Krister Örnfjäder tar i sin motion upp en annan mycket angelägen
            fråga, som jag vill belysa, nämligen transfereringstiderna i betalningssystemen.
            Det har visat sig att det inte är ovanligt att det kan ta mellan
            tre och fem dagar att flytta medel mellan olika konton. Den tiden
            måste anses som alldeles för lång, med tanke på dagens rådande
            teknik osv.
          </note>
          <note>
            Som ett bevis på att detta faktiskt kan vara ett stort problem,
            bortsett från ekonomiskt bortfall för den som drabbas, kan jag
            ta följande exempel. Det är inte ovanligt att människor har sina
            medel på en bank och t.ex. huslån eller andra lån i en annan bank.
            Det har visat sig i praktiken att det absolut bästa sättet att
            garantera att lånet blir betalat i tid är att ta ut pengarna och
            rent fysiskt bära över dem till den andra banken - allt detta
            på grund av långa och osäkra transfereringstider i betalningssystemen.
          </note>
          <note>
            Utskottsmajoriteten har funnit att Konsumentverket i en rapport,
            1995/96:24, uppmärksammat problemet med långa transfereringstider,
            precis som motionären tar upp. I rapporten krävde Konsumentombudsmannen
            tydligare och bättre regler för bl.a.
          </note>
          <note>
            överföringar. Konsumentverket har dessutom vänt sig till Bankföreningen
            för att få till stånd tydligare och bättre villkor för konsumenterna.
          </note>
          <note>
            Utskottsmajoriteten anser att transfereringstiderna i betalningssystemen
            är en konkurrensfråga, varför de inte bör regleras. Däremot anser
            utskottet att det är av yttersta vikt att det sker en öppen information
            om transfereringstiderna direkt till konsumenten. Utskottet anser
            också att myndigheterna måste följa denna fråga mycket noga. Även
            här kan man säga att det ligger i konsumentens intresse att också
            mycket noga ta reda på vad som gäller beträffande transfereringstider
            på respektive bank för att på så sätt kunna välja den mest gynnsamma.
            Jag tror att många bankkunder som byter bank inte tänker på systemet
            på det sättet, och därför borde det vara ett intresse för banken
            att kunna erbjuda korta transfereringstider.
          </note>
          <note>
            Det kan också framhållas att regeringen stimulerat konkurrensen
            på bankområdet genom att underlätta etablering av fler banker.
            Mot bakgrund av detta avstyrks också denna motion.
          </note>
          <note>
            I motion Fi710 av Michael Stjernström m.fl. anförs att ett utvecklande
            av finanssektorn i Stockholm och Sverige till en ledande ställning
            i Nordeuropa har ett betydande samhällsekonomiskt värde. Detta
            skulle också enligt motionärerna underlätta för svensk företagsamhet
            som verkar i denna region, inte minst mot de östra och södra Östersjöländerna.
          </note>
          <note>
            För att utröna hur det står till med den svenska finansiella
            tjänstesektorns internationella konkurrenskraft har regeringen
            för detta ändamål tillkallat en särskild utredare. Enligt direktiven
            till denna utredning skall utredaren samla in och sammanställa
            uppgifter om den svenska finansiella tjänsteproduktionen samt
            uppskatta och beskriva sektorns direkta och indirekta betydelse
            för samhällsekonomin.
          </note>
          <note>
            Detta är, som jag ser det, en mycket viktig fråga.
          </note>
          <note>
            Därför är det också viktigt att denna fråga i botten får utredas
            ordentligt, om hur det verkligen förhåller sig, innan slutlig
            ställning tas. Att få fram riskkapital till småföretag är, som
            jag ser det, en viktig faktor för att kunna få en expanderande
            företagsverksamhet och även ökad sysselsättning.
          </note>
          <note>
            Enligt vad som sägs i direktiven skall utredaren ha slutfört
            sitt arbete före utgången av 1999, men delrapporter skall lämnas
            under utredningens gång.
          </note>
          <note>
            Johan Lönnroth tar i sin motion Fi209 upp frågan om att staten
            inte skall sälja Nordbanken, Posten och
          </note>
          <note>
            Statens Bostadsfinansieringsbolag, SBAB.
          </note>
          <note>
            Beträffande Nordbanken har riksdagen redan fattat beslut om att
            en försäljning skall ske av statens aktieinnehav i denna bank.
            Bakgrunden till detta är att skattebetalarna genom denna försäljning
            kan få tillbaka de pengar till statskassan som stödet till bankerna
            i början av 90-talet kostade. Det är alltså ett slags återbetalning
            till skattebetalarna, om man vill uttrycka sig på det sättet.
          </note>
          <note>
            När det sedan gäller Posten och SBAB finns det helt enkelt inte
            något sådant bemyndigande. Johan
          </note>
          <note>
            Lönnroth kan väl, med all respekt, uttrycka i sin motion vad
            han vill inte skall ske, men i det senare fallet är det inte aktuellt
            från nuvarande regerings sida.
          </note>
          <note>
            Johan Lönnroth kanske har större anledning att vända sig mot
            Per Bill och hans parti, efter den diskussion som har förts från
            denna talarstol i dag.
          </note>
          <note>
            Fru talman! Med dessa ord vill jag yrka bifall till utskottets
            hemställan i dess helhet och samtidigt yrka avslag på samtliga
            reservationer.
          </note>
          <note type="speaker">
            Anf. 202 JOHAN LÖNNROTH (v) replik:
          </note>
          <note>
            Fru talman! Jag skall först använda repliktiden till att göra
            någonting som jag glömde i mitt huvudanförande, nämligen yrka
            bifall till reservation 6, med anledning av motionen av Krister
            Örnfjäder m.fl. Jag står självfallet också bakom reservation 5,
            som gäller
          </note>
          <note>
            Bengt Kronblads motion, men jag tänker inte lägga något yrkande
            om den nu.
          </note>
          <note>
            Jag skall bara kommentera detta med att skattebetalarna kan få
            tillbaka sina pengar genom att Nordbanken säljs. Det är också
            så att skattebetalarna och svenska folket blir av med en mycket
            stor tillgång, en förmögenhet, som kan ge framtida avkastning.
            Det kan mycket väl vara så att den avkastningen till skattebetalarna
            på lång sikt är mycket större än den här kortsiktiga återbetalningen.
          </note>
          <note>
            Jag är också litet förvånad över att Sven-Erik Österberg inte
            alls går in på de ideologiska aspekterna.
          </note>
          <note>
            Under riksdagsperioden 1991-1994 deltog jag i många ideologiska
            debatter med Sven-Erik Österbergs partiföreträdare och den borgerliga
            sidan. Nu verkar det som om socialdemokratin över huvud taget
            har gett upp i hela den debatten. Det förvånar mig litet grand.
          </note>
          <note type="speaker">
            Anf. 203 SVEN-ERIK ÖSTERBERG (s) replik:
          </note>
          <note>
            Fru talman! Vi kan naturligtvis se på det här på olika sätt.
            Bakgrunden till det hela är den bankkris där skattebetalarna fick
            skjuta in ungefär 60 miljarder i banksystemet för att småsparare
            och andra sparare skulle vara garanterade sina sparpengar när
            bankerna i grunden rämnade under den finansiella krisen. Johan
          </note>
          <note>
            Lönnroth känner också till - han deltog säkert på möten - vad
            vanliga partimedlemmar tyckte om att staten skulle skjuta in en
            massa pengar i banker som ägdes av rika kapitalister m.fl. De
            kanske inte var så rika just då, men de hade betecknats som rika.
            Det var naturligtvis besvärande att deras skattepengar skulle
            gå in där. I det läget sades det att Nordbanken skulle säljas
            - det förslaget har förelegat under ganska lång tid i vårt parti
            - därför att det var ett sätt att föra tillbaka pengarna till
            statskassan och så att säga neutralisera de pengar som skattebetalarna
            hade tryckt in i banksystemet tidigare.
          </note>
          <note>
            Man kan naturligtvis i grunden ha en ideologisk debatt om huruvida
            staten skall äga banker eller inte.
          </note>
          <note>
            Här har socialdemokratin satt ned foten när det gäller
          </note>
          <note>
            Nordbanken och tycker att den kan säljas, bl.a. med den motivering
            som jag här har redogjort för.
          </note>
          <note type="speaker">
            Anf. 204 JOHAN LÖNNROTH (v) replik:
          </note>
          <note>
            Fru talman! Jag förstår ändå inte riktigt det här resonemanget.
            Om man tar ifrån en människa som äger en tillgång som t.ex. ett
            hus och sedan ger tillbaka de pengar som man har fått från försäljningen
            av huset, har man då betalat tillbaka någon skuld med detta, när
            man med ena handen har tagit en tillgång och med andra handen
            har gett tillbaka de pengar som man har fått in genom att sälja
            tillgången? Jag förstår över huvud taget inte det resonemanget.
          </note>
          <note>
            Vi skulle behöva en stark statlig bank, som kan skärpa konkurrensen
            på bankmarknaden och pressa räntemarginalerna.
          </note>
          <note type="speaker">
            Anf. 205 SVEN-ERIK ÖSTERBERG (s) replik:
          </note>
          <note>
            Fru talman! Jag tror att Johan Lönnroth mycket väl förstår precis
            vad jag säger och förstår det här systemet. Det här är naturligtvis
            en debatt som fördes i det korta perspektivet. Vi vet hur det
            såg ut med statsfinanserna i början av 1994. Det var 240 miljarder
            i underskott, och det var behov av en rad olika saker när det
            gällde välfärd och sådant. I det läget hade den borgerliga regeringen
            tidigare sanerat statskassan ännu mer genom att tvingas skjuta
            in pengar i banksystemet. Det var naturligtvis en diskussion i
            det korta perspektivet, där man också kunde stärka statskassan
            osv.
          </note>
          <note>
            Man kan naturligtvis föra en vidare ideologisk debatt om det
            här, att om man äger en bank kan den ge en avkastning, som på
            sikt förs tillbaka. Men Johan
          </note>
          <note>
            Lönnroth företräder inte ett parti som i normala fall har en
            långsiktig lösning på problemet när man skall skapa utgifter;
            utgifterna skall helst ha varit i går, med olika poster i samhället
            osv. Jag tror säkert att Johan
          </note>
          <note>
            Lönnroth kan ha en viss förståelse för det här systemet och tanken
            i det också, på det sätt som jag har beskrivit det.
          </note>
          <note type="speaker">
            Anf. 206 ROY OTTOSSON (mp) replik:
          </note>
          <note>
            Fru talman! Jag kan i och för sig instämma i det mesta som Sven-Erik
            Österberg sade i sitt anförande, men det var en del han inte sade
            om de reservationer som finns. Det gäller bl.a. småföretagens
            riskfinansiering. Det Sven-Erik Österberg sade var alldeles utmärkt.
            Varför kunde man inte gå på motionens linje?
          </note>
          <note>
            Då hade vi sluppit reservera oss. Vad är det i reservationen
            som inte är acceptabelt?
          </note>
          <note>
            Sven-Erik Österberg kommenterade heller inte den kritik som jag
            framförde när det gäller de kollektiva sakförsäkringarna. Man
            har fortfarande inte ändrat reglerna så att det krävs individuell
            anslutning till sådana försäkringar och så att man inte skall
            kunna bli kollektivansluten av sin fackförening. Den har som sagt
            en särställning på arbetsmarknaden, och man behöver som anställd
            vara med i den av det skälet.
          </note>
          <note>
            Det är värt en kommentar från socialdemokraterna.
          </note>
          <note>
            Tycker ni verkligen att det är bra att man blir påförd en försäkring
            kollektivt hos ett visst bolag utan att man själv har bett om
            det? Försäkringarna är dessutom upphandlade på ett sätt som inte
            är bra ur konkurrenssynpunkt.
          </note>
          <note>
            Reservationen om flödesinformation när det gäller kreditupplysningar,
            som är önskvärt, kräver också en kommentar. Såvitt jag förstår
            tycker även socialdemokraterna att det skulle vara bra. Men inte
            heller här har ni kunnat ställa upp från majoritetens sida och
            stödja dessa krav, utan de flesta oppositionspartier tvingas reservera
            sig. Det kräver väl ändå en kommentar från socialdemokraternas
            sida. Vad är det egentligen i reservationen man inte kan ställa
            upp på?
          </note>
          <note type="speaker">
            Anf. 207 SVEN-ERIK ÖSTERBERG (s) replik:
          </note>
          <note>
            Fru talman! När det gäller kapital till småföretag kan jag säga
            att man i motionen är ganska säker på hur det förhåller sig på
            marknaden. Man skriver att den statliga inblandningen stör detta.
            Per Bill sade tidigare att staten bara skall vara en åhörare och
            inte styra.
          </note>
          <note>
            Regeringen har tillkallat en utredare för att verkligen ta reda
            på hur det förhåller sig. I sak kan vi vara överens när det gäller
            stimulering av småföretag osv., men man bör ha en klar bild av
            hur det faktiskt förhåller sig. Man bör analysera den svenska
            finansiella tjänstesektorn på det sätt som har gjorts. Det var
            det jag beskrev att utredaren hade till uppgift.
          </note>
          <note>
            Jag är litet förvånad över att just Miljöpartiet agerar så pass
            kraftigt när det gäller kollektiva hemförsäkringar. Det har varit
            ett klassiskt nummer från moderaterna att slå ned på dem. Det
            är nästan rörande att läsa de moderata motionerna och se hur man
            ömkar de stackars fackföreningsmedlemmarna som hunsas av sina
            egna fackföreningar och tvingas ta på sig försäkringar som de
            absolut inte vill ha. I grund och botten är det demokratiska beslut
            som ligger bakom i vilken förening som helst. Så fungerar också
            fackföreningar. Det kan jag säga av ganska lång erfarenhet.
          </note>
          <note>
            Frågan är i grunden genomlyst av alla instanser som över huvud
            taget kan titta på frågan. Inte ens
          </note>
          <note>
            Konkurrensverket har kommit fram till att det finns något fel,
            eftersom det finns en reservationsrätt. Man säger att det är okej.
            Jag tycker att den frågan är färdigdiskuterad.
          </note>
          <note>
            Vi har nyss hanterat frågan om flödesinformation i ett betänkande
            som kom för inte så länge sedan -
          </note>
          <note>
            betänkande FiU23. Man tittade på frågan om flödet.
          </note>
          <note>
            Det är inte så enkelt. Man måste se vilka konsekvenserna kan
            vara. Det kan finns något negativt med flödesinformation. Man
            kanske dömer ut företag alldeles för tidigt därför att de t.ex.
            har tillfälliga problem.
          </note>
          <note type="speaker">
            Anf. 208 ROY OTTOSSON (mp) replik:
          </note>
          <note>
            Fru talman! Jag skall försöka förstå detta. Det är tydligen statens
            roll som är knäckfrågan när det gäller småföretagens riskfinansiering
            och Stockholms ställning på finansmarknaden. Man vill vara litet
            försiktig av det skälet. Det är i och för sig inte så konkret,
            men jag kan med tanke på den ideologi som socialdemokraterna traditionellt
            omfattar förstå att det krävs en viss försiktighet från er sida.
          </note>
          <note>
            När det gäller de kollektiva sakförsäkringarna vill jag bara
            påpeka att Miljöpartiet tar ställning i sak utan hänsyn till var
            förslaget kommer ifrån - från Vänsterpartiet, Moderaterna, Socialdemokraterna
            eller någon annanstans. Det kommer vi att fortsätta med även i
            framtiden. Vi är inte bundna till blocken, som bekant.
          </note>
          <note>
            Det är faktiskt märkligt att socialdemokraterna inte tycker att
            det skall vara en individuell anslutning, utan vill ha kollektivanslutning.
            Det är som det är med reservationsrätten. Informationen är inte
            alltid så fullödig. Det är inte alltid man vet att man har en
            försäkring. Jag har själv råkat ut för det. Det har visat sig
            att jag har försäkringar som jag inte varit medveten om just därför
            att jag har gått med i en fackförening. Jag har inte fått någon
            information om försäkringarna.
          </note>
          <note>
            Det är inte bra, tycker vi. Jag trodde att vi skulle kunna vara
            överens med socialdemokraterna om det, men det är vi kanske inte.
          </note>
          <note>
            Hur skall man tolka det som sades om flödesinformationen? Är
            ni beredda att öppna för mer flödesinformation, som det står i
            reservationen? Det är kanske bara så att ni inte vill gå med på
            det just nu?
          </note>
          <note>
            Ni ger en ganska luddig motivering. Jag vill försöka tolka det
            positivt och ser det som att ni framgent kommer att medverka till
            att försöka öppna för mer flödesinformation.
          </note>
          <note type="speaker">
            Anf. 209 SVEN-ERIK ÖSTERBERG (s) replik:
          </note>
          <note>
            Fru talman! Om jag bemöter det sista först kan jag säga att vi
            inte har tagit ställning emot flödesinformation. Vi har sagt att
            det kan vara ganska bra om vi vill ha en effektivare kreditupplysningsmarknad.
            Det jag sade tidigare, innan min taletid tog slut, var att det
            fordras fler undersökningar och analyser. Vi måste undersöka om
            det finns negativa effekter av att gå fram för snabbt.
          </note>
          <note>
            Ärendet bereds nu av Justitiedepartementet. Tanken är att det
            skall komma en proposition under hösten 1998, som skall belysa
            frågan. Man har tittat noga på den. Det var också svaret när vi
            behandlade frågan förra gången. Svaret är alltså att man planerar
            att avge en proposition under hösten 1998 beträffande denna fråga.
          </note>
          <note>
            När det sedan gäller de kollektiva försäkringarna har jag sagt
            att en fackförening i allra högsta grad är en demokratisk inrättning.
            En majoritet av medlemmarna kan ta bort försäkringar som dessa.
            Man har i så fall aldrig beslutat om dem. Det har visat sig att
            försäkringarna på det sätt som de hanterats har varit en stor
            fördel för medlemmarna. Både prismässigt -
          </note>
          <note>
            det gäller försäkringspremien - och skyddsmässigt har medlemmarna
            fått en god försäkring. Till följd av reservationsrätten, som
            kom efter det att regeringen diskuterade frågan 1986, kan man
            som enskild medlem säga ifrån om att man inte vill ha försäkringen.
          </note>
          <note>
            Jag tycker att vi har täckt in de bitarna.
          </note>
          <note>
            Datainspektionen har tittat på frågan och sagt att försäkringen
            i sig är väldigt bra och att den är till väldigt stor nytta. Jag
            tycker att man har klarat av dessa bitar.
          </note>
          <note>
            Vi kan fundera över orsaken till att frågan tas upp.
          </note>
          <note>
            När moderaterna trycker på och säger att man värnar medlemmarna
            blir jag misstänksam. Jag funderar på om det är försäkringsbolaget
            i sig som irriterar mest.
          </note>
          <note>
            Om det hade gällt ett annat försäkringsbolag hade man kanske
            inte tyckt lika synd om fackföreningsmedlemmarna.
          </note>
          <note type="speaker">
            Anf. 210 PER BILL (m):
          </note>
          <note>
            Fru talman! Jag vill kommentera en sak som Sven-
          </note>
          <note>
            Erik Österberg sade och två saker som han inte ville diskutera.
          </note>
          <note>
            Det är bra att ni äntligen skall sälja Nordbanken.
          </note>
          <note>
            Det borde ha gjorts mycket tidigare. Däremot är det tråkigt att
            ni fortfarande inte vill sälja SPAB och
          </note>
          <note>
            Posten. Båda företagen skulle må mycket bra av att privatiseras.
          </note>
          <note>
            Sedan vill jag likt Roy Ottosson kommentera två saker som Sven-Erik
            Österberg inte tog upp i sitt tal, nämligen flödesinformationen
            och de kollektiva försäkringarna. Vi har fått några svar.
          </note>
          <note>
            I vilken annan situation skulle ni gå med på negativ avtalsbildning?
            Det innebär att man skulle få hem det ena eller det andra eller
            det tredje i brevlådan om man inte aktivt sade nej. Jag tror att
            det ändå till slut handlar om att ni gör som LO säger, eftersom
            LO är huvudsponsorn i den socialdemokratiska valrörelsen.
          </note>
          <note type="speaker">
            Anf. 211 SVEN-ERIK ÖSTERBERG (s):
          </note>
          <note>
            Fru talman! Vi kanske skall tala om vem som sponsrar valrörelsen
            mest mycket försiktigt, Per Bill.
          </note>
          <note>
            Det kan finnas fler ömma tår i kammaren. Det gäller inte bara
            LO och det socialdemokratiska partiet.
          </note>
          <note>
            Det går inte att jämföra kollektiva försäkringar med att det
            dimper ned ett paket från en postorderfirma i brevlådan. Det ligger
            ju ett demokratiskt beslut i botten: Är man medlem i en fackförening
            som har detta får man också en försäkring. Vill man inte ha försäkringen
            säger man ifrån, och då slipper man den.
          </note>
          <note>
            Det tycker jag inte är så märkvärdigt. Det är ju ett steg till
            i det här som Per Bill gärna hoppar över.
          </note>
          <note>
            När det sedan gäller att privatisera Posten osv. kan jag inte
            hålla med. Där har vi totalt olika ideologisk uppfattning. Jag
            vet inte på vilket sätt Posten skulle må bra av det här. Jag tycker
            att Posten har en funktion i sin nuvarande roll, där den ägs av
            staten. Så tycker jag att det skall förbli om inte någon kan komma
            med argument som helt vänder på den inställningen.
          </note>
          <note type="speaker">
            Anf. 212 PER BILL (m):
          </note>
          <note>
            Fru talman! Det finns gott om demokratiska medlemsföreningar.
            Det hoppas och tror vi att 99,99 % är.
          </note>
          <note>
            Skulle ni tycka att det var bra om LO:s datorköp hade gått till
            på det sättet att alla medlemmar fick hem en dator om de inte
            aktivt sade nej? Skulle ni tycka att det var bra om Kennelklubben
            i Alingsås skickade ut ett hundkoppel för 250 kr till alla medlemmar
            som inte sade att de inte ville ha hundkopplet? Det är den diskussionen
            vi borde ha.
          </note>
          <note type="speaker">
            Anf. 213 SVEN-ERIK ÖSTERBERG (s):
          </note>
          <note>
            Fru talman! Om en majoritet av kennelklubbens medlemmar på sitt
            årsmöte hade bestämt att man för medlemsavgiften också fick ett
            hundkoppel som var värt 250 kr kan jag faktiskt acceptera det
            som medlem i den klubben. Hade jag dessutom rätten att säga nej
            behövde jag ju inte få det. Jag tycker att den här diskussionen
            om hundkoppel haltar litet grand.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 mars.)
          </note>
          <note>
            14 § Statliga spel
          </note>
          <note>
            Föredrogs
          </note>
          <note>
            Finansutskottets betänkande 1997/98:FiU16
          </note>
          <note>
            Statliga spel
          </note>
          <note type="speaker">
            Anf. 214 GÖRAN LINDBLAD (m):
          </note>
          <note>
            Fru talman! T.o.m. för en idrottslig novis som jag själv är det
            obegripligt att finansutskottets socialistiska majoritet inte
            har tagit tillfället i akt att ge ett utökat stöd till en verklig
            folkrörelse i ordets egentliga betydelse, nämligen idrottsrörelsen.
            Här har man chansen att överlåta makt, ansvar och beslutande direkt
            till det aktiva idrottsfolket. Socialdemokraterna försitter denna
            chans. I stället talar man om samordningsvinster i den storskaliga
            sammanslagningen av
          </note>
          <note>
            Tipstjänst och Penninglotteriet. Utskottets majoritet hänvisar
            enbart till fjolårets skrivning och hävdar att argumentet om effektivitetsvinster
            alltjämt gäller. Det vore klädsamt om någon här närvarande företrädare
            för majoriteten kunde reda ut vilka effektivitetsvinster som till
            dags dato uppnåtts och på vilket sätt dessa har kommit idrottsrörelsen
            till godo.
          </note>
          <note>
            Fru talman! Vi moderater anser i motsats till socialdemokraterna
            att den största tjänst som staten kan göra idrotten är att öka
            idrottsrörelsens möjligheter att genom egna insatser påverka sin
            situation. Idrottsrörelsen måste alltså ges förutsättningar för
            en ökad egenfinansiering. Detta skulle kunna uppnås genom förändringar
            i skattesystemet. Vi moderater har i andra sammanhang lagt fram
            förslag om sänkta inkomstskatter och arbetsgivaravgifter. Detta
            är ett förslag som stärker inte bara de enskilda individerna utan
            även de enskilda föreningarna, t.ex. inom idrottsrörelsen. Förslaget
            ger även ett större oberoende och en större frihet. Inte minst
            i tider av kraftiga besparingar inom stat och kommun är det viktigt
            att idrotten ges en från direkta bidrag mer oberoende ställning.
          </note>
          <note>
            Fru talman! Redan Lotteriutredningen 1979 konstaterade: "Om de
            statliga lotterierna och totalisatorspelen i framtiden tillåts
            öka på samma sätt som hittills finns det enligt vår mening risk
            för en ogynnsam utveckling för den ideella sektorn. Det statliga
            spelet bör därför inte tillåtas att ytterligare breda ut sig på
            de ideella spelens bekostnad."
          </note>
          <note>
            Precis denna utveckling har dessvärre ägt rum.
          </note>
          <note>
            Penninglotteriet och Tipstjänst har fortsatt att introducera
            nya spel, vilka konkurrerat med folkrörelsernas traditionella
            lotterier. Ett trendbrott har dock, trots statens klåfingrighet,
            åstadkommits i och med introduktionen av Bingolotto.
          </note>
          <note>
            I motion Kr517 begär motionärerna att riksdagen skall göra ett
            tillkännagivande om avkastningen på automatspel. Utskottets majoritet
            snubblar här på sina egna argument när man avslår yrkandet. Man
            pekar på att den dåliga vinstutvecklingen på värdeautomater beror
            på konkurrerande verksamhet. Här har alltså staten gjort en fin
            utfästelse om vinstdelning som man sedan slipper uppfylla därför
            att andra statliga spel konkurrerar ut automatspelen.
          </note>
          <note>
            Detta om något talar för att makten över spelen bör överlåtas
            till idrotten.
          </note>
          <note>
            Fru talman! När det gäller det ökade stödet till handikappidrotten
            har utskottsmajoriteten en rent beklämmande avslagsmotivering.
            Man hänvisar till att motsvarande förslag avstyrktes i fjol! Socialdemokraterna
            kan alltså inte ens tänka sig att till handikappades idrott reservera
            en liten del av de framtida inkomstökningarna från spel- och lotteriverksamhet.
            Så tunn var alltså den solidariska fernissan.
          </note>
          <note>
            Fru talman! Jag vill avslutningsvis betona att jag givetvis står
            bakom samtliga moderata reservationer avseende betänkandet FiU16.
            För tids vinnande yrkar jag dock bifall endast till reservation
            1.
          </note>
          <note type="speaker">
            Anf. 215 KARIN ISRAELSSON (c):
          </note>
          <note>
            Fru talman! Statliga spel och spel över huvud taget är något
            jag har haft synpunkter på under många år. En av de synpunkterna
            har också berört det som tas upp i det här betänkandet, nämligen
            statens stora roll i spelverksamheten.
          </note>
          <note>
            Svenska staten är världsbäst på att anordna olika spelformer.
            Det har naturligtvis sin betydelse när man utlovar att delar av
            inkomsten från de s.k. värdeautomaterna - vilka också kan ifrågasättas
            - skall gå till idrottsrörelsen. Man skar alltså ned anslaget
            till idrottsrörelsen, men det skulle kompenseras via dessa värdeautomater.
            I den konkurrens som de är utsatta för har de nu inte givit de
            vinster som förväntades.
          </note>
          <note>
            Staten har alltså med egna medel förstört idrottsrörelsens möjlighet
            att få kompensation för sina anslagsminskningar.
          </note>
          <note>
            De statliga spelbolagen fortsätter att sprida sig och att komma
            på olika typer av spel för att öka sina inkomster. Det finns statistik
            som visar att vi svenskar spelar för 2 500-3 000 kr per år. Det
            finns en fördelning av spelintresset och något som man brukar
            kalla ett spelbälte i vårt land. Det finns också en profil på
            den store spelaren. Det är ofta en lågutbildad, medelålders man,
            dock inte med alla de bekymmer som har vidlådits medelålders män
            i den här debatten tidigare i kväll.
          </note>
          <note>
            Det här har också resulterat i att vi i Sverige har ett rätt
            stort antal människor med ett spelberoende.
          </note>
          <note>
            Det är ungefär tio år sedan jag för första gången motionerade
            om att vi skulle kunna ge ett stöd från spelverksamheten till
            dem som inte klarar av spelets vådor. Nu finns det 2 miljoner
            anslagna sedan ett år tillbaka för att klara av vården - ett något
            för litet anslag, men i varje fall ett steg i rätt riktning.
          </note>
          <note>
            När det gäller den centerpartistiska motionen av
          </note>
          <note>
            Kjell Ericsson, som berör idrottsrörelsen och dess möjligheter
            att få bidrag via spel, stöder jag reservation 3 och yrkar bifall
            till denna. Där finns det också ett mycket enkelt förslag riktat
            till regeringen, nämligen att man har överläggningar med företrädare
            för föreningslivet och diskuterar hur den här frågan bäst kan
            lösas. I Finland har man löst detta. Där får föreningslivet, t.o.m.
            organisationer som jobbar mot spelberoende, ett anslag från spelverksamheten.
            Det kan verka moraliskt betänkligt att det är på det viset. Det
            finns också föreningar som vägrar att ta emot anslag från en spelverksamhet
            av de skälen. De tycker att människor leds in i ett beroende och
            att man inte skall locka in flera i den fällan genom att ta den
            ekonomiska vinst som ett sådant spelande kan innebära.
          </note>
          <note>
            Vårt särskilda yttrande gäller den regionalpolitiska effekten
            av en sammanslagning av spelbolagen. Den utlokalisering av Penninglotteriet
            som gjordes för ett tjugotal år sedan hade en mycket positiv effekt
            på arbetsmarknaden på Gotland. Efter 20 år är det ungefär 180
            personer som arbetar i verksamheten.
          </note>
          <note>
            Vår förväntan när man slog ihop de här två spelbolagen var att
            man i sin nya verksamhetsform också skulle kunna se till att flera
            av de här arbetstillfällena kunde placeras på Gotland. Så har
            dock inte blivit fallet. Det är bara att beklaga att man inte
            har tagit den möjligheten till vara när man har sett tillfället
            att kunna ge Gotland flera arbetstillfällen. Av olika skäl är
            det en ganska sträng och svår arbetsmarknadssituation på Gotland,
            och där tycker jag att staten genom sina spelbolag kunde ta ansvar
            för att se till att man kommer till rätta med de problemen.
          </note>
          <note>
            Fru talman! Jag yrkar bifall till reservation 3 till det här
            betänkandet.
          </note>
          <note>
            Anf. 216 CHARLOTTA L
          </note>
          <note type="speaker">
            BJÄLKEBRING (v):
          </note>
          <note>
            Fru talman! Den här propositionen behandlar folkrörelsernas del
            av spelmarknaden, fördelningen av medlen till handikappidrotten,
            idrottens fria och oberoende ställning, idrottens vinstdelningssystem
            med staten och de regionalpolitiska effekterna av att förlägga
            Svenska spel på Gotland.
          </note>
          <note>
            Mycket av det som det här betänkandet och motionerna handlar
            om är kloka synpunkter, tycker jag.
          </note>
          <note>
            Men angreppslinjen i finansutskottets betänkande tycker jag inte
            svarar upp mot de motionstexter som faktiskt finns här. Man belyser
            detta ur ett rent ekonomiskt perspektiv. Inte ett enda ord nämns
            i betänkandet vad gäller spelens negativa sociala skadeverkningar.
            Inte heller de som har talat här innan nämner detta särskilt mycket.
          </note>
          <note>
            Inte heller nämns på en enda punkt Idrottsutredningen och dess
            uppdrag att komma med förslag på idrottslig egenfinansiering eller
            den andel stöd till idrotten som kommer från staten. Den här frågan
            utreds ju faktiskt i dag. Det hade väl varit klädsamt om finansutskottet
            hade uppmärksammat det.
          </note>
          <note>
            Det här tror jag verkligen speglar det olyckliga i att spel ligger
            just under finansutskottet. Utgångspunkten i er beredning blir
            spel som budgetregulator både i statlig verksamhet och i förening.
          </note>
          <note>
            Inte på en enda punkt talas det om att spelmarknaden är relativt
            konstant i Sverige. När det går bra för de statliga spelen går
            det mindre bra för de folkrörelsebaserade spelen och tvärtom.
            Det är därför förvånande att Göran Lindblad och Karin Israelsson
            talar om idrottsrörelsens rättmätiga andel av spelmarknaden och
            samtidigt, i kulturutskottet och även här i riksdagen, säger ja
            till statliga kasinon. Jag trodde att ni i finansutskottet faktiskt
            kunde räkna. Med konstant spelmarknad finns det visst antal kronor.
            Ger man fler kronor till staten blir det mindre kvar till folkrörelserna,
            eller hur?
          </note>
          <note>
            Dessutom är faktiskt vinstdelningssystemet omfördelande. När
            det är klart kommer det heller inte att kopplas direkt till spel,
            utan blir så att säga en utdelning ur statens budget, och det
            tycker jag är bra. Det statliga stöd som i dag går till idrotten
            har dessutom det senaste året ökat med 5 miljoner, från 55 till
            60
          </note>
          <note>
            miljoner, på grund av att det här vinstdelningssystemet ännu
            inte är färdigt.
          </note>
          <note>
            Vänsterpartiets åsikt är att statens andel av spel skall minskas,
            inte ökas. Det här ger i sin tur utrymme för folkrörelser och
            ideella föreningar att öka sin andel. Vi räknar här alltså med
            plus och minus, eftersom det är en konstant marknad. Det har den
            också varit i 30 år. Det bör man verkligen ta hänsyn till.
          </note>
          <note>
            För Vänsterpartiet är det viktigt att spelmarknaden inte ökar
            totalt sett. Det är också viktigt att motverka den direkta kopplingen
            spel och idrott. För oss är det viktigt att ideell, föreningsdriven
            verksamhet fortsätter att vara fri och obunden. Vi anser att det
            är bättre med offentliga medel, anslagna genom demokratiskt fattade
            beslut, för idrotten och den ideella verksamheten i stället för
            beroende av kommersiella medel som sponsring, reklam och spel.
            Det är frihet för oss.
          </note>
          <note>
            I vårt land finns 80 000-100 000 spelmissbrukare.
          </note>
          <note>
            Med en ökad spelmarknad, med ökad reklam om spel kommer den här
            gruppen att växa. Vår skyldighet är att ta hänsyn till det och
            inte etablera fler statliga spel.
          </note>
          <note>
            Spelmissbruk är som alla andra missbruk. Större tillgänglighet
            leder också till större risker och fler missbrukare.
          </note>
          <note>
            En annan sådan här tanke och fråga som jag själv ställde mig
            när jag läste igenom ert betänkande var:
          </note>
          <note>
            Hur kommer det sig egentligen att Svenska spel,
          </note>
          <note>
            Bingolotto m.fl. andra spel får göra reklam, medan det är förbjudet
            när det gäller cigaretter och alkohol?
          </note>
          <note>
            Vari ligger egentligen skillnaden? För mig känns det som ren
            dubbelmoral. Därför anser jag att spelmarknaden borde ligga under
            ett annat slags utskott, t.ex.
          </note>
          <note>
            under Åke Gustavssons och mitt utskott, kulturutskottet.
          </note>
          <note>
            Jag vill därmed yrka bifall till reservation nr 4.
          </note>
          <note type="speaker">
            Anf. 217 KARIN ISRAELSSON (c) replik:
          </note>
          <note>
            Fru talman! Jag har som sagt under tio års tid kämpat i riksdagen
            för att åstadkomma ett något annorlunda utgångsläge när det gäller
            spel och dobbel.
          </note>
          <note>
            Delvis har jag lyckats. Ett antal år har jag kunnat stoppa de
            allra mest aggressiva spelformerna som man tänkt introducera i
            vårt land men som tack och lov inte lyckats komma hit. Jag är
            mycket väl medveten om de bekymmer som spel ställer till med.
            All den reklam som man utsätts för är ett stort bekymmer om man
            en gång har blivit spelberoende.
          </note>
          <note>
            Det är inte så att alla säger ja till statliga kasinon.
          </note>
          <note>
            Det hoppas jag att Charlotta Bjälkebring också kan förstå. Det
            finns skilda uppfattningar. Jag tror absolut inte på att statliga
            kasinon ger de effekter som många andra företrädare säger att
            de gör, att de t.ex. skulle förhindra ett illegalt spel. Det är
            precis som med andra beroendeformer, ju större utbud som förekommer,
            desto fler får vi som drabbas av beroendetillstånd.
          </note>
          <note>
            Jag tror att man för att förhindra att finansutskottet i framtiden
            skall skriva denna typ av betänkanden, precis som vi gör i social-
            och skatteutskotten i fråga om alkohol, kan ha ett remissförfarande
            mellan de olika utskotten. Det handlar om sociala konsekvenser.
          </note>
          <note>
            Det ligger närmare till vid en ändring att socialutskottet får
            ha synpunkter på farligheten i spelet.
          </note>
          <note>
            Nu behandlar vi ett löftesbrott. Regeringen har givit idrottsrörelsen
            ett löfte om ökade anslag via spel.
          </note>
          <note>
            Det är det som har varit huvudingrediensen i våra övriga inlägg.
          </note>
          <note>
            Anf. 218 CHARLOTTA L
          </note>
          <note type="speaker">
            BJÄLKEBRING (v) replik:
          </note>
          <note>
            Fru talman! Det gläder mig att Karin Israelsson och jag har samma
            åsikt i kasinofrågan. Kasino innebär just snabba spel, snabba
            dragningar, och är just den typ av spel som lättare än andra leder
            till spelmissbruk.
          </note>
          <note>
            Jag vill beklaga att vinstdelningssystemet inte är färdigt. Det
            är inte jag som behöver försvara detta.
          </note>
          <note>
            Vänsterpartiet har kritiserat detta när frågan har varit uppe
            till diskussion i kulturutskottet. Jag vill ändå påpeka att andelen
            har ökat, från 55 till 60 miljoner kronor.
          </note>
          <note>
            Min poäng och oro i spelfrågan är att staten mer och mer försöker
            ta över marknadsandelar. Det är en väldig dubbelmoral. Eftersom
            spelmarknaden är konstant minskar möjligheterna för folkrörelserna
            att ta en större andel. Det har man inte tagit hänsyn till i det
            förslag till vinstdelningssystem som skall beredas.
          </note>
          <note type="speaker">
            Anf. 219 KARIN ISRAELSSON (c) replik:
          </note>
          <note>
            Fru talman! Vi kan vara överens om att det är viktigt att detta
            löses på något sätt, att spelutbudet i landet begränsas och att
            inte fler snabba spel introduceras, dvs. det som leder till de
            flesta spelmissbrukarna.
          </note>
          <note>
            Anf. 220 CHARLOTTA L
          </note>
          <note type="speaker">
            BJÄLKEBRING (v) replik:
          </note>
          <note>
            Fru talman! Jag hoppas att Karin Israelsson och jag kan göra
            gemensam sak i frågan när propositionen om kasinon förmodligen
            läggs fram i höst.
          </note>
          <note type="speaker">
            Anf. 221 GÖRAN LINDBLAD (m) replik:
          </note>
          <note>
            Fru talman! Statliga kasinon har över huvud taget inte varit
            föremål för beredning i finansutskottet. Jag kan tänka mig kasinon,
            men inte nödvändigtvis statliga kasinon.
          </note>
          <note>
            Charlotta Bjälkebring tar upp frågan om idrottsrörelsens oberoende.
            Jag vet inte om hon lyssnade på mitt anförande, men det var just
            för att idrottsrörelsen inte skulle göras beroende av klåfingriga
            politiker, av besparingar i stat och kommun under besparingstider,
            som jag pläderade för att en större del av spelmarknaden skall
            vara direkt underställd idrottsrörelsen. Då förfogar man själv
            över inkomster och utgifter och kan själv bestämma hur verksamheten
            skall bedrivas.
          </note>
          <note>
            I den modell som Charlotta Bjälkebring förespråkar görs idrottsrörelsen
            än mer beroende av nyckfulla politiska beslut. Det vore djupt
            olyckligt.
          </note>
          <note>
            Charlotta Bjälkebring tog också upp en diskussion om vilket utskott,
            socialutskottet eller kulturutskottet, som skulle hantera frågan
            om spel. Ser man detta från en rent social synvinkel skall det
            inte finnas några spel alls. Då kanske socialutskottet skall hantera
            frågan. Nu pratar vi inte om det. Nu diskuterar vi hur en bra
            finansiering skall ordnas åt idrottsrörelsen.
          </note>
          <note>
            Anf. 222 CHARLOTTA L
          </note>
          <note type="speaker">
            BJÄLKEBRING (v) replik:
          </note>
          <note>
            Fru talman! Göran Lindblad säger att frågan om kasinon inte har
            behandlats i finansutskottet. Det är möjligt att det är så. Men
            vi har tagit ställning till frågan i kammaren. Frågan har behandlats
            i kulturutskottet. En majoritet i kulturutskottet bestående av
          </note>
          <note>
            Socialdemokraterna, Moderaterna, Folkpartiet och
          </note>
          <note>
            Centern har tillstyrkt att regeringen skyndsamt skall återkomma
            med förslag om etablering av statliga kasinon i Sverige. Den frågan
            är i det närmaste färdigberedd på Finansdepartementet. Ett förslag
            skulle läggas fram den 12 mars, men drogs tillbaka på grund av
            att man inte hade tagit hänsyn till de regionalpolitiska effekterna
            av statliga kasinon i landet.
          </note>
          <note>
            Vi i Vänsterpartiet anser att idrottsrörelsen skall vara fri
            och obunden. Vi delar inte Göran Lindblads uppfattning om att
            politiker är nyckfulla personer som fattar nyckfulla beslut. Politiker
            är ansvarstagande människor som skall fördela pengar med utgångspunkt
            i att väljarna skall må bra i kommuner, landsting och hela landet.
          </note>
          <note>
            Vår oro är mer riktad mot spel och den kommersialism som spel
            drar med sig. Det leder inte till verklig frihet. Kommersialismen
            i sig knyter upp och förleder människor.
          </note>
          <note type="speaker">
            Anf. 223 GÖRAN LINDBLAD (m) replik:
          </note>
          <note>
            Fru talman! Om man själv förfogar över sina inkomster, utgifter
            och verksamhet, är oberoendet och friheten oändligt mycket större
            än om man är utlämnad åt om än aldrig så kloka politiker som kan
            ha olika utgångspunkter för sina beslut vid olika tillfällen.
          </note>
          <note>
            Anf. 224 CHARLOTTA L
          </note>
          <note type="speaker">
            BJÄLKEBRING (v) replik:
          </note>
          <note>
            Fru talman! Givetvis skall idrottsrörelsen förfoga över de pengar
            som fördelats från kommunen, landstinget eller staten.
          </note>
          <note>
            Det är just storskaligheten i spelen och idrotten som jag vänder
            mig mot. Det skapar ett ideellt engagemang när den lilla idrottsrörelsen
            i närområdet har sina egna spel och lotterier, en vilja och kraft
            att själv försöka få in pengar till verksamheten.
          </note>
          <note>
            Bingolotto har utvecklats till en stor apparat.
          </note>
          <note>
            Många av dem som säljer Bingolotter känner ett stort tvång. Även
            om man i den lokala föreningen kan besluta hur pengarna kan användas,
            tror jag att mycket av glädjen, friheten och idealiteten som skulle
            kunna skapas med hjälp av små lotterier osv. går förlorad i storskaligheten.
            Det är det jag menar när jag hävdar att idrottsrörelsen i dag
            förlorar sin frihet på grund av spel.
          </note>
          <note type="speaker">
            Anf. 225 KRISTINA NORDSTRÖM (s):
          </note>
          <note>
            Fru talman! Finansutskottets betänkande nr 16 är föranlett av
            sju motioner från den allmänna motionstiden som handlar om den
            statliga spelverksamheten.
          </note>
          <note>
            Utskottet avstyrker samtliga motioner, och med anledning av det
            har sex reservationer avgivits.
          </note>
          <note>
            Jag tänker hålla mig till de fyra områden där reservationer har
            avgivits. Det gäller överlåtelse av
          </note>
          <note>
            Tipstjänst, fördelning av överskott, handikappidrotten och de
            regionalpolitiska effekterna.
          </note>
          <note>
            Våren 1996 beslutade riksdagen om sammanslagningen av Penninglotteriet
            och Tipstjänst. I en motion, med vidhängande reservation, från
            Moderaterna framfördes då kravet på att staten i stället skulle
            överlåta Tipstjänst till föreningslivet. Även föregående år väckte
            Moderaterna en likartad motion, så också i år.
          </note>
          <note>
            Riksdagen har uttalat att en sammanslagning av de båda spelbolagen
            kan förväntas leda till bättre möjligheter att möta en hårdnande
            konkurrens från utlandet och fördelar för tillsyn, hög säkerhet
            och effektiv kontroll. Det är viktigt att vara tydlig i ambitionen
            att bibehålla det nationella självbestämmandet.
          </note>
          <note>
            Staten bör även i framtiden äga och styra de stora aktörerna
            på spelmarknaden. Ett skäl för sammanslagningen var att det knappast
            är effektivt att ha två statliga bolag som konkurrerar med varandra.
            De här omständigheterna är enligt utskottets mening alltjämt giltiga.
            Det finns därför inte heller i år något skäl för riksdagen att
            ompröva sitt tidigare beslut.
          </note>
          <note>
            Vad gäller fördelningen av överskottet fick Tipstjänst den 15
            juni 1995 tillstånd att bedriva spel på s.k. värdeautomater till
            förmån för föreningslivets barn- och ungdomsverksamhet. Tillståndet
            gäller rätten att utplacera 7 000 värdeautomater. Tipstjänst skulle
            alltså överföra hela överskottet från en produkt till föreningslivet.
          </note>
          <note>
            År 1996 fattade riksdagen ett principbeslut om att ett vinstdelningssystem
            mellan staten och näringslivet skall införas i stället. Övergången
            till det nya systemet skall enligt beslutet göras så snart en
            god prognos kan göras på hur stort överskott värdeautomaterna
            kommer att generera. Överskottet skall sedan omräknas till en
            fast andel efter en viss justering. Förutsättningarna har ännu
            inte uppfyllts. Det nya systemet har därför inte kunnat fullföljas.
            Det är naturligtvis inte bra.
          </note>
          <note>
            På grund av bl.a. konkurrens från andra spel har värdeautomaterna
            under det första året inte givit något överskott. Konkurrensen
            kommer alltså från varuautomater, och de är inte statliga. För
            ett år sedan hade bara 476 värdeautomater kunnat utplaceras. I
            dagsläget finns det ungefär 2 000 värdeautomater ute. Det är även
            osäkert om värdeautomaterna kommer att kunna gå med överskott
            i år.
          </note>
          <note>
            Regeringen har uppmärksammat den här situationen och uttalar
            sin avsikt i budgeten att påskynda frågan så att vinstdelningssystemet
            kan komma till stånd. Vi kan konstatera att det är viktigt att
            den här frågan får sin lösning.
          </note>
          <note>
            Det gäller också att hitta bra mätmetoder för vinstdelningen.
            I maj 1996 sade riksdagen att det är viktigt att föreningslivet
            får möjlighet att framföra synpunkter på principerna för fördelningen
            av de här medlen. Riksdagen sade också att det i första hand får
            ankomma på regeringen att ta ställning till hur det skall ske.
            Förra året uttalade riksdagen att man utgår från att regeringen
            tar erforderliga kontakter med föreningslivet så snart en god
            prognos kan göras om vilket överskott värdeautomatspelen kommer
            att ge.
          </note>
          <note>
            Detta gäller fortfarande.
          </note>
          <note>
            Jag kan också konstatera att vi förstås är överens med Vänsterpartiet
            om att det är angeläget att föreningslivet även i fortsättningen
            får ett statligt ekonomiskt stöd. Anslaget i årets budget, som
            ligger under kulturutskottet, är drygt 483 miljoner kronor till
            idrottsrörelsen och drygt 12 miljoner kronor till Ungdomsstyrelsen.
            Jag kan inte se någon direkt motsättning i att behålla ett statligt
            ekonomiskt stöd och att införa en vinstdelning.
          </note>
          <note>
            Moderaterna framför i en reservation att stödet till handikappidrotten
            skall öronmärkas och ökas. Möjligheten till ökning är kopplad
            till det moderata förslaget om överlåtelse av Tipstjänst. Förra
            året uttalade riksdagen att det är angeläget att handikappidrott
            främjas och att Handikappidrottsförbundet också får ett betydande
            stöd. Fördelningen av stödet till specialförbunden och de olika
            sektorerna bör enligt utskottets mening i framtiden liksom hittills
            göras samlat av
          </note>
          <note>
            Riksidrottsförbundet.
          </note>
          <note>
            Folkpartiet framför i en motion farhågan att riksdagens beslut
            från 1996 inte har fullföljts. Därför vill
          </note>
          <note>
            Folkpartiet att en utvärdering görs om detta. Riksdagen har vid
            beslutet om sammanslagning uttalat sin uppfattning att det nya
            bolagets styrelse skall ha sitt säte i Visby och att inriktningen
            bör vara att huvudkontoret med dess funktioner för den samlade
            verksamheten lokaliseras till Visby.
          </note>
          <note>
            Riksdagen sade också att det är av stor vikt att en betydande
            del av den totala verksamheten i övrigt skall bedrivas från Gotland,
            så att sysselsättningen på
          </note>
          <note>
            Gotland bevaras och förstärks vid en sammanslagning, samt att
            verksamheten i fortsättningen även bör bedrivas i Sundbyberg.
            Riksdagen gjorde ett tillkännagivande till regeringen i den här
            frågan.
          </note>
          <note>
            Hur ser det då ut i dag? Det nya bolaget AB
          </note>
          <note>
            Svensk Spel har sitt säte i Visby. Dit har också bolagets vd
            förlagt sin huvudsakliga verksamhet liksom avdelningscheferna
            för ekonomi, administration och utveckling. Den 1 juli 1996, då
            det nya bolaget startade, fanns det 240 fast anställda i Sundbyberg,
            163 i
          </note>
          <note>
            Visby och 29 på övriga orter i landet. Vid det senaste mättillfället
            i företaget, den 31 december 1997, var de fast anställda i Sundbyberg
            224, i Visby 177 och på övriga orter 40. Antalet fast anställda
            har alltså minskat med 16 i Sundbyberg, ökat med 14 på Gotland
            och ökat på övriga orter med 11.
          </note>
          <note>
            Jag kan alltså konstatera att riksdagens beslut om att bevara
            och förstärka sysselsättningen på Gotland har följts. Jag är i
            och för sig inte förvånad över det, eftersom jag utgår från att
            det är riksdagens beslut som gäller. Men jag är glad över att
            kunna göra den här redovisningen för kammaren. Det är naturligtvis
            viktigt att den relativa andelen behålls även i fortsättningen.
          </note>
          <note>
            Charlotta L Bjälkebring sade i sitt anförande att det var en
            avsaknad av sådana frågor som forskning om skadeverkningar på
            spelmarknaden. Det gällde idrottsutredningen osv. Det ligger dock
            på kulturutskottet. Vänsterpartiets motion har delats till oss
            på finansutskottet vad gäller yrkandena 3 och 9. Övriga delar
            ligger på andra utskott. Det är inte mycket vi kan göra åt den
            saken. Utskottet har att behandla de frågor som blir oss fördelade.
            Det är en fråga för kammarkansliet. Därför är inte de frågorna
            behandlade i det här betänkandet.
          </note>
          <note>
            Fru talman! Jag yrkar bifall till hemställan i utskottets betänkande
            och avslag på samtliga reservationer.
          </note>
          <note type="speaker">
            Anf. 226 GÖRAN LINDBLAD (m) replik:
          </note>
          <note>
            Fru talman! I den här snart sena timmen skall jag bara uppehålla
            mig vid två saker i Kristina Nordströms anförande. För det första
            kan jag konstatera att det tydligen inte finns någon förståelse
            alls från den socialdemokratiska majoritetens sida för att handikappidrotten
            är extra viktig, att den särskilt måste framhållas och att pengar
            måste avsättas för detta.
          </note>
          <note>
            För det andra vill jag återkomma till den fråga jag ställde i
            mitt inledningsanförande. Det gällde effektiviteten i sammanslagningen.
            I både det här betänkandet och i riksdagens tidigare beslut om
            sammanslagningen hävdas att effektivitetsskälet är ett av de viktigaste
            skälen. Jag frågade vilka effektivitetsvinster som då har uppnåtts
            under den tid då bolagen varit sammanslagna.
          </note>
          <note>
            Av Kristina Nordströms anförande nyss framgick det, om jag räknade
            rätt i hastigheten, att antalet anställda totalt sett har ökat
            under den här tiden. Men man kanske har gjort några andra effektivitetsvinster?
          </note>
          <note type="speaker">
            Anf. 227 KRISTINA NORDSTRÖM (s) replik:
          </note>
          <note>
            Fru talman! I den moderata motionen står det att
          </note>
          <note>
            Riksidrottsförbundet har att tillse att den del av anslaget som
            Handikappidrottsförbundet erhåller är rimlig och rättvis. Man
            talar också om att den svenska idrotten även i framtiden måste
            ges möjligheter att agera självständigt. Den skall ha frihet att
            själv bestämma verksamhetens innehåll, inriktning och mål. Jag
            tycker att det rimmar illa med den öronmärkning som
          </note>
          <note>
            Göran Lindblad talar om.
          </note>
          <note>
            När det gäller antalet anställda i mitt anförande talade jag
            om fast anställda.
          </note>
          <note type="speaker">
            Anf. 228 GÖRAN LINDBLAD (m) replik:
          </note>
          <note>
            Fru talman! När det gäller handikappidrotten får vi faktiskt
            hålla oss till vad som står i reservationen.
          </note>
          <note>
            Enligt vårt förslag till text skall det stå: "Enligt utskottets
            mening bör emellertid de ekonomiska förutsättningarna för handikappidrotten
            förbättras genom att ytterligare medel tillförs på det sätt som
            Moderata samlingspartiet föreslår."
          </note>
          <note>
            Anf. 229 CHARLOTTA L
          </note>
          <note type="speaker">
            BJÄLKEBRING (v):
          </note>
          <note>
            Fru talman! Jag vill säga till Kristina Nordström att det nog
            är ett missförstånd från hennes sida. Statligt stöd och vinstdelning
            är inget problem för oss i
          </note>
          <note>
            Vänsterpartiet. Det är bra med fasta principer så att man ser
            till att idrottsrörelsen får sitt stöd. Det är också så att när
            det här vinstdelningssystemet är klart kommer det inte att direkt
            kopplas till spelen. Det kommer att bli som en post i budgeten
            vilken som helst. Men principen nu när man jobbar fram det är
            att man skall titta på de inkomster som blir av spelautomaterna.
            Sedan kommer det att kopplas bort från det här, och det tycker
            vi är bra.
          </note>
          <note>
            Det är ju så att de offentliga medlen till idrotten totalt sett
            har minskat. Det har tvingat folkrörelseidrotten att söka nya
            vägar till egen finansiering. Det är här vi tycker att de faktiskt
            kan förlora mycket av sin oberoende ställning. Därför vill vi
            särskilt poängtera att det offentliga stödet är viktigt så att
            idrottsrörelsen verkligen kan engagera sig och bedriva den verksamhet
            som den är bra på, nämligen att få in barn och ungdomar i idrottslig
            verksamhet.
          </note>
          <note>
            Jag saknar något om spelmarknadens skadeverkningar i betänkandet.
            Det är viktigt att man i alla betänkanden ser till helheten och
            inte bara till de olika delarna. Finansutskottet har ju behandlat
            detta korrekt, och jag respekterar det, men jag skulle vilja ha
            en annan ordning.
          </note>
          <note type="speaker">
            Anf. 230 KRISTINA NORDSTRÖM (s):
          </note>
          <note>
            Fru talman! Jag kan konstatera att vi är överens om att det är
            angeläget att föreningslivet även i fortsättningen får ett statligt
            ekonomiskt stöd. Visst har anslagen minskat, liksom i stort sett
            alla andra anslag.
          </note>
          <note>
            Det beror på den allmänna ekonomiska situationen, som vi försöker
            komma till rätta med. Att anslagen minskat är att beklaga, och
            det är på många områden man känner att man fått minskade anslag.
            Men det beror som sagt på det underskott vi haft.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 mars.)
          </note>
          <note>
            15 § Tullsamarbetsavtal med Slovakien
          </note>
          <note>
            Föredrogs
          </note>
          <note>
            Skatteutskottets betänkande 1997/98:SkU21
          </note>
          <note>
            Tullsamarbetsavtal med Slovakien (prop. 1997/98:59)
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 26 mars.)
          </note>
          <note>
            16 § Allmän kameraövervakning
          </note>
          <note>
            Föredrogs
          </note>
          <note>
            Justitieutskottets betänkande 1997/98:JuU14
          </note>
          <note>
            Allmän kameraövervakning (prop. 1997/98:64)
          </note>
          <note type="speaker">
            Anf. 231 MAUD EKENDAHL (m):
          </note>
          <note>
            Fru talman! I justitieutskottets betänkande JuU14
          </note>
          <note>
            behandlas en proposition om allmän kameraövervakning. Fyra motioner
            har väckts, och vi moderater ansvarar för en motion. Den har resulterat
            i två reservationer, som jag naturligtvis står bakom. Men, fru
            talman, härmed ber jag att få yrka bifall till endast en reservation,
            nr 3 under mom. 2.
          </note>
          <note>
            Vad beträffar propositionen om lag om allmän kameraövervakning
            ser vi moderater positivt på regeringens förslag, eftersom den
            nya lagen medger en vidgad möjlighet till allmän kameraövervakning.
          </note>
          <note>
            Allmän kameraövervakning ökar möjligheterna att förebygga brott
            eller, om ett brott begåtts, att snabbare och på ett säkrare sätt
            få fast brottslingen eller brottslingarna. Men givetvis måste
            man vara väldigt noggrann med sin kameraövervakning så att ett
            tillfredsställande integritetsskydd uppnås. Därför anser vi moderater
            att vi redan nu bör fastslå att en utvärdering av lagen bör äga
            rum så snart det finns tillräckliga erfarenheter av dess användning.
          </note>
          <note>
            Regeringens förslag innebär att post- och bankkontor skall undantas
            från regeln om tillståndskrav.
          </note>
          <note>
            Men regeringen är inte beredd att tillåta samma undantag för
            butiker. Vi moderater anser att regeringen faktiskt missbedömt
            butikernas övervakningsbehov.
          </note>
          <note>
            Jag trodde att det var så enkelt att förstå att det är just i
            området precis intill in- och utgångskassorna som den största
            rånrisken finns. Det är det onekligen farligaste stället i butiken.
            Oftast begås brotten på kvällar eller helger då det är obekväm
            arbetstid. Det innebär att de butiksanställda oftast arbetar ensamma.
          </note>
          <note>
            Under 1997 begicks 650 rån i butik, och detta skedde vid flertalet
            tillfällen just i området vid in- och utgångskassan. I och med
            att säkerhetens höjts vid post- och bankkontor har antalet rån
            minskat mot dessa inrättningar. Men i stället ökar butiksrånen.
          </note>
          <note>
            Fru talman! Vi moderater anser att det är viktigt att butikerna,
            liksom post- och bankkontoren, undantas från nuvarande tillståndskrav,
            eftersom utvecklingen tenderar att gå mot färre post- och banklokaler
            och fler butiker som upplåter en del av butikslokalen för tillhandahållande
            av post- och banktjänster. Denna utveckling kommer med all säkerhet
            att fortsätta. Det är en fråga som är högaktuell just nu för oss
            här i kammaren.
          </note>
          <note>
            Fru talman! Det är beklagligt att utskottsmajoriteten inte är
            beredd att inse butikernas behov och därmed instämma i vår reservation.
          </note>
          <note type="speaker">
            Anf. 232 SIW PERSSON (fp):
          </note>
          <note>
            Fru talman! Vi i Folkpartiet tycker, precis som jag tror att
            alla svenskar gör, att det är mycket viktigt att man minskar antalet
            brott och olyckorna som sker runt post, banker eller affärer.
            Därför tycker också vi att det är viktigt med kameraövervakning.
          </note>
          <note>
            Men vi menar att det finns så dåligt underlag som visar hur detta
            ger resultat och vilka konsekvenserna kan bli, att man bör börja
            med en försöksverksamhet.
          </note>
          <note>
            Det gjorde man när det gällde den hemliga kameraövervakningen.
            Om erfarenheterna sedan visar sig vara fördelaktiga bör man stifta
            en lag kring det. Tyvärr har man från majoritetens sida inte gått
            på den linjen, och det är det, fru talman, som gjort att vi har
            en reservation. Folkpartiet har tre reservationer till detta betänkande,
            men för tids vinning, som vi säger, yrkar vi bifall till endast
            reservation 1.
          </note>
          <note>
            Naturligtvis står vi bakom också de andra två reservationerna.
            Reservation 4 gäller undantag från upplysningsplikten. I det fallet
            menar vi att man måste renodla. Skall man ha en öppen kameraövervakning
            skall den också vara öppen, och den skall deklareras.
          </note>
          <note>
            Men om man i vissa fall behöver ha en dold kameraövervakning
            skall den inte ligga under lagen om allmän kameraövervakning,
            utan den skall naturligtvis hamna under lagen om dold kameraövervakning.
            Inte heller på punkten lyckades vi få majoriteten med oss.
          </note>
          <note>
            Det gjorde att vi skrev en reservation.
          </note>
          <note>
            Fru talman! Eftersom som det skall finnas en tillsynsverksamhet
            för det som nu skall gälla, menar vi i
          </note>
          <note>
            Folkpartiet att det krävs resurser för detta. I vårt parti tycker
            vi att man inte riktigt har beaktat vad det kostar. Det gör att
            vi har åsikter om hur mycket pengar som behövs. Med anledning
            av detta har vi skrivit reservation 5 mom. 5. Men som sagt yrkar
            vi för tids vinning bifall endast till reservation 1.
          </note>
          <note type="speaker">
            Anf. 233 KIA ANDREASSON (mp):
          </note>
          <note>
            Fru talman! Miljöpartiet är emot den utvidgning som regeringen
            föreslår. I praktiken innebär förslaget att det blir tillståndsfritt
            att installera allmän kamera.
          </note>
          <note>
            Vi godtar däremot förslaget att banklokaler och postlokaler får
            installera sådana kameror. Det är inrättningar där man handskas
            med pengar i stor skala, och därför accepterar vi det. Dessutom
            sägs det i propositionen att post- och bankkontor skall ansöka
            om tillstånd om de vill spela in ljud. Det tycker vi också är
            positivt, och därför avstyrker vi inte helt propositionen.
          </note>
          <note>
            Men vi motsätter oss alltså att butikslokaler får installera
            en kamera utan att anmäla det till länsstyrelsen. Vi tror att
            det innebär en stor risk för att kameraövervakning kommer att
            breda ut sig och bli ett problem, om man inte genom lagstiftning
            håller en restriktiv linje.
          </note>
          <note>
            Miljöpartiet vill ha kvar gällande lag för butikslokaler som
            säger att tillstånd endast meddelas om sökanden kan anses ha ett
            befogat intresse av att få använda övervakningskamera och att
            detta intresse inte lika väl kan tillgodoses på något annat sätt.
            Vidare skall hänsyn tas till den personliga integriteten.
          </note>
          <note>
            Denna skrivning tycker vi är alldeles utmärkt.
          </note>
          <note>
            Vilka är då argumenten för att göra denna stora utökning av kameraövervakning?
            Jo, att förhindra brott. Det vill vi ju alla. Men kan man verkligen
            göra det? De effekterna är inte tillräckligt utredda. Analyserna
            visar att effekterna inte alls står i relation till kostnaderna
            och hotet mot integriteten.
          </note>
          <note>
            Nu föreslås utökning utan utbildning och personkontroll av dem
            som får tillgång till att spela in film och kan avgöra hur materialet
            skall hanteras.
          </note>
          <note>
            Jag har roat mig med att titta i branschens och de handelsanställdas
            egna tidningar och se vad de säger om problemet. För visst är
            det ett problem att ensamma butiksanställda blir rånade. Tryggheten
            för de anställda är viktig. Men jag ser faktorer som att affärer
            utökar sina öppettider och att en anställd är ensam i affären.
            Därför har också butiksrånen blivit råare. I
          </note>
          <note>
            åtta fall av tio används vapen, och hälften av dessa är skjutvapen.
            Våldshandlingar finns med i spelet.
          </note>
          <note>
            Rikspolisstyrelsen har en särskild butiksgrupp som studerar de
            här brotten noga. Där säger man också att den största riskgruppen
            för att drabbas av rån är små, kvällsöppna livsmedelsbutiker i
            storstäder, butiker utan larm och med ensamarbetare.
          </note>
          <note>
            Bensinmackarna har ju börjat handla med allehanda varor. De har
            börjat ha dygnet-runt-öppet. Detta är en trend som ökar kraftigt,
            och med den följer butiksrånen. Ju längre man har öppet, desto
            mer ökar butiksrånen. Inom branschen säger man själv att man skulle
            vilja att detta kunde stävjas. Man vill inte ha butiker som har
            öppet under så här lång tid, sena kvällar och dygnet runt. Det
            säger man själv från facket och från branschen. Man rekommenderar
            också att man har två anställda om man har öppet sena kvällar.
          </note>
          <note>
            Det borde vara självklart att en användare först i sista hand
            tar till kameraövervakning. Det borde man göra när alla andra
            åtgärder har prövats, och inte som utredaren föreslår låta behovet
            bli en sekundär fråga.
          </note>
          <note>
            Övervakning av butikslokaler skall ske undantagsvis, och inte
            som huvudregel.
          </note>
          <note>
            Andra brottsförebyggande åtgärder än kameror måste prövas. Det
            är nämligen ingen mirakelkur.
          </note>
          <note>
            Tvärtom kan det innebära en falsk trygghet. Rånarna har ju mask
            eller rånarluva. Det spelar alltså ingen roll om man filmar dem
            eftersom man ändå inte ser vilka de är.
          </note>
          <note>
            Kontrollen är också svår. En effektiv tillsyn måste till. Nu
            får vi reda på att länsstyrelserna har fått tre miljoner i ett
            första steg. Men de pengarna räcker bara till att kontrollera
            de 4 000 kameror som finns i dag.
          </note>
          <note>
            Vi tycker från Miljöpartiets sida att man inte behöver lägga
            denna stora uppgift på länsstyrelsen. Vi tycker i stället att
            det finns andra ärenden som har större prioritet när det gäller
            resurser. Jag tänker då på miljötillsynen av verksamheter, som
            behöver pengar i första hand.
          </note>
          <note>
            För den dolda kameraövervakningen finns ett förslag som vi i
            Miljöpartiet inte heller accepterar, och som vi har reserverat
            oss för tillsammans med Vänstern och Folkpartiet. Utredningen
            om kameraövervakning föreslog att bestämmelserna om undantag från
            upplysningsskyldighet skulle utgå i den nya lagen. Men så har
            man inte gjort, utan man har dem med. Utredningens motiv till
            förslaget var att polisen bakvägen skulle få tillstånd till den
            dolda kameraövervakningen vid förundersökning trots att rekvisiten
            härför inte var uppfyllda, t.ex. på grund av att brottet inte
            var tillräckligt allvarligt. Därför tycker vi att den dolda övervakningen
            skall finnas i lagen om hemlig kameraövervakning, och inte i den
            allmänna.
          </note>
          <note>
            Herr talman! Jag yrkar bifall till reservation 2 under mom. 2
            och reservation 4 under mom. 4.
          </note>
          <note type="speaker">
            Anf. 234 MAUD EKENDAHL (m) replik:
          </note>
          <note>
            Herr talman! Kia Andreasson kan gå med på kameraöverkning i bank-
            och postlokaler, men är inte beredd att ställa upp för butikerna.
            Hon medger att butikerna är mer och mer utsatta. Jag tycker att
            det är litet synd att hon inte kan försöka inse den trygghet det
            skulle ge personalen att kunna få kameraövervakning.
          </note>
          <note>
            Jag tror inte alls att man bara enkelt kan anställa två personer.
            Det har visat sig bli alldeles för dyrbart.
          </note>
          <note>
            Vi i allmänheten kanske behöver denna service. Det är ju ändå
            vi som styr öppethållandet och hur det skall gå till.
          </note>
          <note>
            Därför tycker jag att det är litet märkligt när Kia
          </note>
          <note>
            Andreasson i sin reservation säger att kameraövervakning inte
            är någon mirakelkur mot brottslighet.
          </note>
          <note>
            Det kan väl jag också hålla med om, men det är i alla fall en
            bra bit på vägen mot att försöka förhindra brott. Om brott begås
            kanske man också snabbare kan få tag på gärningsmannen. Därför
            kan jag inte förstå varför Kia Andreasson inte kan gå med på det
            här även för butikerna.
          </note>
          <note type="speaker">
            Anf. 235 KIA ANDREASSON (mp) replik:
          </note>
          <note>
            Herr talman! Skälet till det är att post- och banklokalerna är
            färre. Länsstyrelsen har lättare kontroll över dessa inrättningar.
            Butikslokaler finns däremot i ett ofantligt antal. Man kan inte
            på samma sätt hålla koll på var de finns, och hur detta sköts.
          </note>
          <note>
            Man har sett i rapporter och undersökningar att butiker utan
            larm och med ensamarbetare är de som drabbas mest. I första hand
            tycker jag att andra åtgärder skall vidtas före kameror, som jag
            sade. Det skulle då vara att inrätta larm. Av de råndrabbade butikerna
            saknade 38 % larm. Över 60 % av fallen drabbade ensamarbetare.
          </note>
          <note>
            Om man har försökt med alla åtgärder för att förebygga brott,
            Maud Ekendahl, kan man ansöka hos länsstyrelsen i dag. Det har
            inte inneburit några problem om man har angett skäl. Det är alltså
            möjligt. Vi gör det inte omöjligt, utan precis som jag sade skall
            det vara sekundärt och skälen skall anges. Det tycker jag är lämpligt.
          </note>
          <note type="speaker">
            Anf. 236 MAUD EKENDAHL (m) replik:
          </note>
          <note>
            Herr talman! Brottsligheten ökar ju hela tiden i butikerna. Varför
            skall vi inte nu, när vi behandlar ett betänkande och kan ge möjligheten,
            ha en framförhållning i stället för att efter ett halvt eller
            ett år stå här igen och mala en ny proposition, ett nytt betänkande
            och en ny diskussion och sedan kanske gå med på det hela? Det
            är väl bättre att ha framförhållning?
          </note>
          <note>
            Jag ser att larmet larmar, Kia Andreasson, men ofta hinner ingen
            till platsen medan brottslingarna är där. Man måste få identifikation
            på brottslingarna för att klara upp brotten. Vi har ju så dålig
            uppklarningsprocent här i Sverige. Därför finns det all anledning
            att kunna komplettera det hela med just kameraövervakning för
            butikernas skull. Kan inte Kia Andreasson hålla med om det?
          </note>
          <note type="speaker">
            Anf. 237 KIA ANDREASSON (mp) replik:
          </note>
          <note>
            Herr talman! Kia Andreasson föreslår andra åtgärder först, som
            jag har nämnt flera gånger. Jag tror att de är mycket bättre,
            eftersom en linje visar att dygnsöppna butiker, eller mackar som
            det är i detta fall, har fler råntillfällen.
          </note>
          <note>
            Jag måste hänvisa till en engelsk erfarenhet och undersökning.
            Där står att kameraövervakning kan ha positiv verkan. Maud Ekendahl
            pratade som att det skulle vara just en mirakelkur. Men det kan
            alltså ha positiv verkan tillsammans med andra brottsförebyggande
            åtgärder. Det Maud Ekendahl sade stämmer inte.
          </note>
          <note>
            Jag har inte hört att det skulle vara stora problem för de butiker
            som ansöker hos länsstyrelsen om kameraövervakning. Det finns
            inga indikationer på att det skulle vara jättesvårt att få tillstånd.
          </note>
          <note type="speaker">
            Anf. 238 MARGARETA SANDGREN (s):
          </note>
          <note>
            Herr talman! I detta betänkande behandlas en ny lag om allmän
            kameraövervakning. Den ersätter den tidigare lagen om övervakningskameror.
          </note>
          <note>
            Förslaget innebär en lagreglering av avlyssning och upptagning
            av ljud som sker i samband med optisk övervakning och vidare att
            allmän kameraövervakning i banker, postkontor och butikslokaler
            undantas från kravet på tillstånd. Utskottet tillstyrker regeringens
            förslag med undantag av upplysningsplikten där utskottet föreslår
            att skyldigheten att upplysa om kameraövervakning skall inträda
            redan när övervakningsutrustningen sätts upp.
          </note>
          <note>
            Jag vill inledningsvis yrka bifall till hemställan i betänkandet
            och avslag på reservationerna.
          </note>
          <note>
            Låt mig inleda med att instämma i och framhålla vikten av att
            en lag av det slag som här behandlas tar största möjliga hänsyn
            till och har respekt för människors integritet. Man skall inte
            behöva känna sig övervakad och kontrollerad var helst man rör
            sig. Det är grundläggande för lagstiftningen.
          </note>
          <note>
            Men vi lever i en tid när människor hyser oro och rädsla för
            att utsättas för brott. Därför är det likaledes samhällets uppgift
            att i mesta möjliga mån förhindra brott och öka människors trygghet,
            men också att klara upp brott. I den statistik som finns tillgänglig
            kan vi konstatera att bl.a. butiksrån, stölder m.m.
          </note>
          <note>
            ligger på en oacceptabelt hög nivå. Butiksrånen har ökat kraftigt
            de senaste åren.
          </note>
          <note>
            Det är mot den bakgrunden självklart att vår rädsla och oro ökar,
            inte minst för den som arbetar i butik och framför allt gör det
            under tider när risken är som störst att utsättas för detta. Det
            är inte ovanligt att man jobbar ensam i små kvartersbutiker under
            kvällstid och helger.
          </note>
          <note>
            I det förslag till lagändring vi nu behandlar har därför intresset
            att förhindra och utreda brott fått en mer framträdande roll.
            Men regeringen framhåller fler än en gång i förslaget att dessa
            intressen alltid måste vägas mot den enskildes intresse av skydd
            för den personliga integriteten.
          </note>
          <note>
            Även om man nu frångår kravet på tillstånd för användning av
            övervakningskameror i banker, postkontor och butiker finns det
            regler som skall vara uppfyllda innan anmälan lämnas in till länsstyrelsen,
            nämligen att övervakningen har till enda syfte att förebygga och
            avslöja brott, att kameran är fast monterad och försedd med fast
            optik, att användaren träffar överenskommelser med skyddsombud,
            skyddskommitté eller organisation som företräder de anställda,
            att upplysning måste anslås i lokalerna att övervakning sker.
            Lägg därtill länsstyrelsens utökade skyldighet att utöva regelbunden
            inspektion och att den tillsynen inte bara begränsas till vissa
            angivna uppgifter utan även omfattar kontroll av att samtliga
            bestämmelser i lagen följs.
          </note>
          <note>
            Dessutom bereds kommuner tillfälle att yttra sig, och JK kan
            överklaga beslut enligt lagen. När det gäller rätten att överklaga
            beslut enligt denna lag föreslås inga förändringar i förhållande
            till den nuvarande regleringen. Förslaget synes väl avvägt mot
            integritetsintressena och statens ansvar för att förhindra och
            avslöja brott.
          </note>
          <note>
            Så till reservationerna. I reservation 1 från Folkpartiet ifrågasätts
            om regeringen i förslaget tagit rimlig hänsyn till skyddet för
            den enskildes integritet.
          </note>
          <note>
            Vidare anser man att det är oklart om förslaget kommer att få
            de brottsförebyggande effekter som regeringen eftersträvar. Enligt
            utskottets uppfattning tar förslaget hänsyn till skyddet för den
            enskildes integritet. Men som jag tidigare har anfört har samhällsansvaret
            för människors trygghet, dvs. möjligheter att förhindra brott
            och klara ut brott, fått en mer framträdande roll. I Folkpartiets
            motion anförs att regeringen skulle ha den uppfattningen att kameraövervakning
            skulle vara en mirakelkur i det brottsförebyggande arbetet. Då
            har man väl inte läst propositionen särskilt väl.
          </note>
          <note>
            Regeringen skriver att det kan bidra till en minskning av brottsligheten
            samt att en viktig förutsättning för att uppnå bättre effekter
            är att kameraövervakningen används tillsammans med andra brottsförebyggande
            åtgärder. Utskottet delar regeringens syn att övervakningskameran
            är ett viktigt komplement till andra brottförebyggande åtgärder.
          </note>
          <note>
            Folkpartiet vill ha till stånd en försöksverksamhet på vissa
            orter som sedan skall utvärderas innan förslaget kan träda i kraft.
            Utskottet finner ingen anledning att tillämpa lagen försöksvis.
            Lagen och utvecklingen kommer att följas nogsamt. Regeringen skriver
            på s. 37 i propositionen att vid en kommande utvärdering av reformen
            - man har alltså redan uttalat att en utvärdering skall ske -
            bör frågan om anmälningsskyldigheten särskilt belysas.
          </note>
          <note>
            I reservation 2 från Miljöpartiet finns krav på tillstånd för
            kameraövervakning i butikslokaler. Där vill jag anföra detsamma
            som för reservation 1, nämligen att regeringen inte har den uppfattning
            som Miljöpartiet hävdar. Det krävs mer åtgärder än kameraövervakning
            i det brottsförebyggande arbetet. Man bör ha vidtagit sådana åtgärder
            innan kameraövervakningen startar. Det står också att läsa om
            på s. 28 i propositionen.
          </note>
          <note>
            I reservation 3 föreslås att kameraövervakning vid butikers in-
            och utgångar skall undantas från krav på tillstånd. Vi är väl
            ganska överens om att vi skall införa en allmän kameraövervakning.
            Någon vill göra det försöksvis, någon vill begränsa förslaget
            och någon vill utvidga förslaget till viss del. Det visar väl
            att det liggande förslaget är väl avvägt. Moderaternas förslag
            på enbart en anmälan om övervakning vid inoch utgångar till butiker
            skulle medföra att det blir svårt att röra sig på offentliga platser
            i centrala delar med många butiker utan att bli övervakad.
          </note>
          <note>
            Låt mig till sist säga litet grand om reservation 5
          </note>
          <note>
            om länsstyrelsernas tillsynsverksamhet. Regeringen anser ju att
            den måste utökas väsentligt till att gälla regelbunden inspektion
            och även omfatta kontroll av lagens samtliga delar. Hur omfattande
            en regelbunden inspektion och tillsyn är framgår ju inte särskilt
            tydligt av propositionen. Därför har jag svårt att se på vilket
            sätt Folkpartiets uppfattning skiljer sig från regeringens om
            regelbunden inspektion. Det torde vara svårt att ifrågasätta både
            omfattningen av tillsynen och om länsstyrelserna ges tillräckligt
            med resurser för sin uppgift innan lagen fått verka en tid. Låt
            oss återkomma till den diskussionen vid ett senare tillfälle när
            det finns ett bättre underlag för att diskutera detta.
          </note>
          <note>
            Herr talman! Med det anförda vill jag än en gång yrka bifall
            till hemställan i betänkandet och avslag på reservationerna.
          </note>
          <note type="speaker">
            Anf. 239 MAUD EKENDAHL (m) replik:
          </note>
          <note>
            Herr talman! Det känns som om Margareta Sandgren instämmer helt
            vad gäller farligheten för butikerna. Jag känner inte att jag
            får en tillräcklig motivering till varför det här undantaget inte
            kan ges för butikerna. Det handlar om småföretagare. Det bli förödande
            konsekvenser om småföretagare får ett inbrott eller ett grovt
            rån i sin butik.
          </note>
          <note>
            Jag undrar också hur Margareta Sandgren ser på utvecklingen.
            Instämmer Margareta Sandgren i vad jag har sagt om att post- och
            banktjänster mer och mer förs över till butikslokaler? Hur kommer
            ni att ställa er när det med stor sannolikhet kommer att ske brott
            i dessa kombinerade butiker?
          </note>
          <note type="speaker">
            Anf. 240 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Några hävdar ju att det här lagförslaget är en kraftig
            utvidgning. Jag tror att det förslag som nu ligger är väl avvägt.
            Vi får nogsamt följa utvecklingen både när det gäller hur användandet
            av övervakningskameror sker och om det så småningom skall utvidgas
            ytterligare till att gälla det som Moderaterna har yrkat på. Jag
            tycker att vi skall följa den utvecklingen. Jag tycker att det
            är ett väl avvägt förslag.
          </note>
          <note type="speaker">
            Anf. 241 KIA ANDREASSON (mp) replik:
          </note>
          <note>
            Herr talman! Jag reagerade på Margareta Sandgrens anförande där
            hon säger att vi får återkomma senare till hur det skall kontrolleras.
            Det är ett väldigt konstigt sätt att införa ett så vitt begrepp
            och ge fritt fram för installationer av kameror i alla butiker
            och sedan säga efteråt att vi får se hur det kan bli med tillsynen.
            Jag tycker att det är den svaga länken i det här förslaget. Jag
            tycker att det är att frånsäga sig ansvaret.
          </note>
          <note type="speaker">
            Anf. 242 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Det står alldeles tydligt i propositionen, Kia Andreasson,
            att tillsynen skall utvidgas kraftigt, att det skall ske en regelbunden
            inspektion och att lagens alla delar skall kontrolleras. Men det
            är svårt att säga i dag vad regelbunden är. Är det varje månad
            eller en gång i halvåret? Vi får vänta tills lagen har varit kraft
            en tid och se vilka behov som finns av ytterligare inspektioner,
            om de skall ske tätare och om det då krävs mer resurser.
          </note>
          <note>
            Men det är inte som Kia Andreasson säger, att jag skulle ha sagt
            att det inte behövs någon regelbunden inspektion. Så har jag inte
            uttryckt mig.
          </note>
          <note type="speaker">
            Anf. 243 KIA ANDREASSON (mp) replik:
          </note>
          <note>
            Herr talman! Vi vet hur det är med resurserna i dagens samhälle,
            särskilt inom rättsväsendet. Där har vi många hål att fylla.
          </note>
          <note>
            Som jag sade har jag tagit reda på att länsstyrelsen har fått
            3 miljoner. Men det räcker bara till kontroll av de kameror som
            finns i dag. Av det kan man dra slutsatsen att det inte kommer
            att räcka till för en ordentlig kontroll.
          </note>
          <note type="speaker">
            Anf. 244 SIW PERSSON (fp) replik:
          </note>
          <note>
            Herr talman! Självfallet måste en socialdemokratisk representant
            säga att propositionen är väl avvägd.
          </note>
          <note>
            Det vore ju en sensation annars. Men eftersom vi vill ha en annan
            ordning är det kanske inte så konstigt att vi tycker att regeringen
            har övervärderat förslaget.
          </note>
          <note>
            Jag vill understryka att jag tycker att det är konstigt, när
            man inte har någon erfarenhet, när man inte har någon analys,
            när man egentligen inte vet hur det skall bli, att man inte gjorde
            likadant i det här fallet som när det gällde hemlig kameraövervakning.
            Först har man en försöksverksamhet, sedan gör man en utvärdering
            och utifrån de vunna erfarenheterna kommer man därefter med ett
            lagförslag.
          </note>
          <note>
            När det gäller undantag från upplysningsplikten vill jag bara
            säga, herr talman, att det alltid är lika viktigt att man ser
            till att lagen hör hemma där den skall höra hemma. Övervakning
            som inte skall vara offentlig skall inte vara i lagen om öppen
            kameraövervakning utan i lagen om hemlig övervakning.
          </note>
          <note>
            När det till sist gäller länsstyrelsens tillsynsverksamhet är
            det väl inte så konstigt om vi har anmärkt på att det behövs kraftigt
            utökade resurser. Man har i propositionen föreslagit att det skall
            bli utökad verksamhet. Självfallet följer av detta en kraftigt
            utökad tillsynsverksamhet. Men för 3 miljoner får man inte särskilt
            mycket. Det är inte ens särskilt många anställda.
          </note>
          <note type="speaker">
            Anf. 245 ALICE ÅSTRÖM (v):
          </note>
          <note>
            Herr talman! Jag vill inleda med att yrka bifall till reservationerna
            1 och 4.
          </note>
          <note>
            Av debatten om propositionen om allmän kameraövervakning kan
            man få uppfattningen att det i dag inte finns några möjligheter
            att ha kameraövervakning i butiker, på postkontor eller i banker,
            att det är brist på möjligheter att ha kameraövervakning. Men
            det är inte så. Det finns en lagstiftning om övervakningskameror
            som gäller i dag.
          </note>
          <note>
            I dag gäller enligt lagen att det krävs tillstånd för att man
            skall få ha en kamera uppsatt. Det krävs att den riktas mot en
            plats där allmänheten finns eller där allmänheten har tillträde.
            Tillstånd får meddelas om den sökande kan anses ha ett befogat
            intresse av att få använda övervakningskameran och detta intresse
            inte lika väl kan tillgodoses på något annat sätt. Vid tillståndsgivningen
            skall alltid prövas vilken betydelse övervakningen kan ha för
            de enskildas personliga integritet.
          </note>
          <note>
            Lagstiftningen är väl avvägd. Som Kia Andreasson från Miljöpartiet
            tidigare sade har det inte kommit några signaler om att det skulle
            vara svårt i dag att få tillstånd att sätta upp övervakningskameror
            när man ansöker hos länsstyrelsen.
          </note>
          <note>
            Herr talman! Det här är inte den första propositionen vi har
            behandlat under de senaste åren här i riksdagen som har handlat
            om kameraövervakning, hemlig telefonavlyssning och register. Det
            är viktigt att man hela tiden ser varje lagstiftning och varje
            förslag i ett sammanhang. Det har börjat tona fram en bild av
            en regering som har en oerhört stark tilltro till register och
            teknisk utrustning för att komma till rätta med brottsligheten.
          </note>
          <note>
            Tidigare talare har också sagt att det är viktigt att man kan
            göra inspelningar vid rån för att efteråt kunna se vem brottslingarna
            var och på så sätt kunna gripa dem. I dag är det ett stort problem
            när det gäller brottsbekämpning att även om gärningsmannen är
            känd har polisen inte möjligheter och resurser att utreda brott
            med kända gärningsmän. Det är viktigt att vi inte hela tiden rusar
            i väg och kräver nya metoder när vi inte kan handskas med den
            situation vi har.
          </note>
          <note>
            Vänsterpartiet har i en motion ställt krav just när det gäller
            en utvidgning på det sätt som regeringen föreslår. Man kan inte
            säga att det har gjorts en avvägning mellan den enskilda personens
            integritet och hur effektiv kameraövervakning är när det gäller
            brottsbekämpning. Det enda som regeringen hänvisar till i propositionen
            är en engelsk undersökning som inte gav några entydiga resultat.
            Där säger man att kameraövervakning kan ha haft en viss positiv
            effekt men att detta har varit svårt att utvärdera eftersom man
            också har vidtagit andra brottsförebyggande åtgärder i samband
            med att man har haft kameraövervakning.
          </note>
          <note>
            Herr talman! När det gäller butiksrån handlar det som tidigare
            har nämnts om öppettider, om ensamarbete, om människors krav på
            ökad tillgänglighet till butiker och på att kunna handla dygnet
            runt. Butikerna har också svårt att få verksamheten så lönsam
            att man kan ha två anställda på kvällstid vid dygnet-runtmackar.
          </note>
          <note>
            Jag tycker att det är oerhört viktigt att vi börjar diskutera
            vad det är för typ av samhälle vi är på väg mot. Om medborgarna
            kräver hög service dygnet runt måste vi kanske vara beredda att
            betala mer för den servicen och tillgängligheten, för att människor
            som arbetar ute i butikerna skall kunna känna sig trygga och säkra.
          </note>
          <note>
            Vi skall inte behöva använda oss av teknisk övervakning för att
            hela tiden försöka uppnå detta. Jag tror inte att kameraövervakning
            kommer att vara lösningen på problemet med att få ned antalet
            butiksrån. Det kanske kommer att vara en del. Men precis som det
            sades tidigare kommer rånare att vara ännu mer maskerade. Det
            här leder kanske snarare till en ökad våldsutveckling där en person
            som är helt dold begår rån. Jag tror att det behövs andra åtgärder.
          </note>
          <note>
            Vi i Vänsterpartiet är inte heller beredda att säga att det här
            är en absolut omöjlig väg att gå. Med den lagstiftning som finns
            i dag har vi inte kunnat se att det finns några direkta problem
            för butiker att få använda sig av kameraövervakning. Men man kanske
            skulle göra det lättare. Eftersom det inte finns en undersökning
            borde man, precis som Siw Persson från
          </note>
          <note>
            Folkpartiet tidigare sade, i stället ha infört en försöksverksamhet
            och utvärderat denna försöksverksamhet innan man fastställer en
            lagstiftning som skall gälla.
          </note>
          <note>
            Reservation 4 handlar om polisens möjlighet att använda dold
            kameraövervakning. Utredningen visade att den möjlighet som finns
            redan i dag men som används i mycket få fall faktiskt kan komma
            i strid med hemlig kameraövervakning. Vi har en mycket strikt
            reglering för när man får använda hemlig kameraövervakning. Men
            i den här formen är det bara länsstyrelsen som medger tillstånd
            för dold kameraövervakning, och det är ingen tillräcklig kontroll.
          </note>
          <note>
            Skall man ha dold kameraövervakning bör den regleras i den lagstiftning
            som handlar om hemlig kameraövervakning.
          </note>
          <note type="speaker">
            Anf. 246 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Först vill jag kommentera det sista.
          </note>
          <note>
            Regeringen är inte främmande för att dold kameraövervakning skall
            ingå i lagen om hemlig kameraövervakning. Därtill sitter det en
            utredningsman som skall titta på en utvidgning, och den utredningen
            kan vi väl avvakta.
          </note>
          <note>
            Sedan tar Alice Åström upp registrering, avlyssning och kameraövervakning
            som en linje i regeringens politik för att bekämpa brottsligheten,
            och hon ifrågasätter något den ökade användningen av tekniska
            hjälpmedel.
          </note>
          <note>
            Då måste jag ställa frågan: Vilka instrument och verktyg är ni
            i Vänsterpartiet beredda att ge polisen och andra för att bekämpa
            en ganska grov brottslighet med mycket vapen som blir alltmer
            sofistikerad?
          </note>
          <note>
            Vilka verktyg är ni beredda att ge polisen och samhället för
            att bekämpa brottsligheten?
          </note>
          <note>
            Det är klart att det vore bra om fler kunde arbeta i butikerna
            och om man kanske inte hade öppet dygnet runt. Men jag tror inte
            att det är lösningen på problemet. Ofta kan det vara flera, ett
            gäng, som begår brott i butikerna. Det är inte säkert att lösningen
            heter mer personal, även om det vore bra.
          </note>
          <note type="speaker">
            Anf. 247 ALICE ÅSTRÖM (v) replik:
          </note>
          <note>
            Herr talman! När det först gäller den dolda kameraövervakningen
            är det ju så, som Margareta Sandgren säger, att även regeringen
            anför att det här kanske bör behandlas i lagstiftningen om hemlig
            kameraövervakning. Det pågår en utredning som ser över detta.
          </note>
          <note>
            Men när man nu har upptäckt att det finns sådana brister i den
            lagstiftning som vi har i dag att detta tenderar att höra hemma
            i en annan lagstiftning och att nuvarande lagstiftning dessutom
            används i mycket liten utsträckning, anser Vänsterpartiet att
            det vore rimligt att ta bort den här möjligheten i avvaktan på
            att en helt ny lagstiftning skall skapas. När man ser att det
            finns en del i den här lagstiftningen som faktiskt inte hör hemma
            där bör man inte säga sig att den skall få vara kvar där tills
            vidare och att vi längre fram får se hur det blir.
          </note>
          <note>
            Jag tycker att utredningen framförde en ganska allvarlig kritik
            när den pekade på att lagstiftningen tenderade att kunna användas
            på ett sätt som den inte var avsedd för.
          </note>
          <note>
            Herr talman! När det gäller frågan om vilka metoder Vänsterpartiet
            är berett att använda vill jag ta upp helhetsbilden. Jag tror
            att vi kommer att behöva använda oss av teknisk utrustning, men
            jag anser att det är oerhört viktigt att man inför varje steg
            som tas gör en grundlig utredning och utvärdering och tar till
            sig andra länders undersökningar av hur effektiva olika metoder
            är och av hur många brott man löser med de tekniska metoderna.
            Det skall man göra i stället för att ständigt snabbt säga att
            vi går in för det och det -
          </note>
          <note>
            längre fram får vi utvärdera hur det har blivit.
          </note>
          <note>
            I debatten saknas också en helhetssyn på alla de olika delarna,
            vad man får sammantaget. Man bör göra en värdering utifrån dessa
            olika aspekter.
          </note>
          <note type="speaker">
            Anf. 248 MARGARETA SANDGREN (s)
          </note>
          <note>
            replik:
          </note>
          <note>
            Herr talman! Alice Åström tycker att man skulle kunna flytta
            över den dolda kameraövervakningen, men det är väl ändå rimligt
            att man får titta närmare på en utvidgning av lagen om hemlig
            kameraövervakning innan man säger att detta skall tillföras. Under
            tiden måste man ju ha en lagstiftning som täcker detta. Lagstiftningen
            är också fylld med regler för hur det här skall gå till, hur lång
            tid det får användas osv.
          </note>
          <note>
            Sedan åter till frågan om alternativ. Vänsterpartiet menar att
            vi skall ta till oss andra länders erfarenheter osv. Men vilka
            andra brottsförebyggande åtgärder är det fråga om, utöver dem
            som vi i dag använder och som också ni tycker i viss mån är bra,
            nämligen registrering, övervakning med kamera, avlyssning osv.?
          </note>
          <note type="speaker">
            Anf. 249 ALICE ÅSTRÖM (v) replik:
          </note>
          <note>
            Herr talman! Vänsterpartiet har inte sagt att det här skall flyttas
            över till lagen om hemlig kameraövervakning, som det pågår en
            utredning om. Vi har sagt att eftersom det har visat sig att det
            föreliggande förslaget har sådana brister att detta borde regleras
            i den andra lagstiftningen, är det självklart att det här skall
            finnas med i utredningen och värderas för att sedan eventuellt
            tas in. Under den perioden får man dock faktiskt vara utan möjlighet
            till dold kameraövervakning i lagen om allmän kameraövervakning.
          </note>
          <note>
            När jag sade att man skall ta till sig erfarenheter och metoder
            från andra länder menade jag också erfarenheter av hur effektiv
            hemlig kameraövervakning är. Vi skall t.ex. när vi prövar propositionen
            ta till oss erfarenheter från andra länder som har använt sig
            av de här metoderna. Men det underlaget får vi mycket sällan.
          </note>
          <note>
            Jag och Vänsterpartiet anser att det är väsentligt att om man
            skall kunna göra en avvägning avseende integritetsaspekter, frågan
            om ett kontrollsamhälle och en effektiv brottsbekämpning, måste
            man få ett underlag om hur effektiv metoden för brottsbekämpningen
            är. Detta saknas dock. Man skapar ständigt ny lagstiftning och
            säger att den är det bästa för att bekämpa brott. Brottsligheten
            har ökat, och vi måste väl alla vilja bekämpa brottsligheten.
          </note>
          <note>
            Det vill vi allihop göra, men jag tror också att det är viktigt
            att man tänker efter att man har ett grundligt underlag för varje
            steg som man tar, så att vi inte finner att vi har infört en massa
            metoder utan att fortfarande ha lyckats bekämpa brottsligheten.
            Det är det underlaget som Vänsterpartiet eftersträvar och kräver
            att vi skall ha när vi fattar beslut.
          </note>
          <note type="speaker">
            Anf. 250 MAUD EKENDAHL (m) replik:
          </note>
          <note>
            Herr talman! Margareta Sandgren hann ställa frågor före mig.
            Jag är inne på samma linje när det gäller frågorna till Alice
            Åström. Från talarstolen sade Alice
          </note>
          <note>
            Åström klart och tydligt: Vi tror inte på den här lösningen med
            kameraövervakning när det gäller butiksrån osv. - vi från Vänsterpartiet
            har andra åtgärder.
          </note>
          <note>
            Jag ställer då frågan: Vilka andra åtgärder? Alice
          </note>
          <note>
            Åström håller nu på att krångla till det för sig genom att tala
            om lagstiftning. När det talas om andra åtgärder tror man att
            det är fråga om konkreta åtgärder. Är
          </note>
          <note>
            Alice Åström inne på att partiet vill lägga mera pengar på rättsväsendet
            eller att det vill göra precis det som Margareta Sandgren var
            inne på? Det får vi inte svar på här i kammaren.
          </note>
          <note type="speaker">
            Anf. 251 ALICE ÅSTRÖM (v) replik:
          </note>
          <note>
            Herr talman! Maud Ekendahl skall få svar på det här i kammaren.
            Vänsterpartiet är berett att lägga mer pengar på rättsväsendet
            och på polisen. Det behövs en förstärkning av rättsväsendet, men
            det kommer inte den tekniska utrustningen att lösa.
          </note>
          <note>
            Vad gäller den allmänna kameraövervakningen tror jag inte att
            den kan klara utvecklingen när det gäller butiksrånen. Jag sade
            från början att möjligheten till kameraövervakning i dag finns
            men att det krävs tillstånd och ett visst regelverk kring kameraövervakningen.
            Detta har gjort att man från butiker som har ansökt om kameraövervakning
            har varit tvungen att också undersöka om man kan tillgodose säkerhetskraven
            på något annat sätt innan man har fått tillståndet.
          </note>
          <note>
            Vi i Vänsterpartiet är oroliga inför ett slopande av detta, så
            att det kommer att ges en allmän möjlighet.
          </note>
          <note>
            Vi kommer att få butiksinnehavare som använder kameraövervakningen
            utan att ha tittat över andra möjligheter. Det handlar också om
            öppettider, om man arbetar ensam, hur kassorna sitter, vilka säkerhetsåtgärder
            man har när det gäller sedlar - allt detta.
          </note>
          <note>
            Jag tror att det är oerhört viktigt att man, om man skall använda
            sådana här åtgärder, bör ha tittat över detta och vidtagit åtgärder
            i anslutning till det. Det är vad den lagstiftning som finns i
            dag kräver. Vi i
          </note>
          <note>
            Vänsterpartiet kan inte se att en förändring av det här skulle
            innebära en stor förbättring utan kanske snarare en försämring
            för dem som arbetar ute i butikerna.
          </note>
          <note type="speaker">
            Anf. 252 MAUD EKENDAHL (m) replik:
          </note>
          <note>
            Herr talman! Jag tror att vi är inne på en mycket farlig väg,
            om vi riksdagsledamöter här på något sätt, som Alice Åström försöker
            säga, skall titta över öppettider, hur många anställda det skall
            vara osv. Det sköter handlarna om själva. Vad vi skall göra är
            att hjälpa handlarna och de anställda så att de skall kunna känna
            sig trygga, så att allmänheten skall kunna känna sig trygg och
            så att man får fast bovarna så snart som möjligt i stället för
            att de skall gå fria som de gör i dag, då man inte klarar upp
            så många större brott.
          </note>
          <note type="speaker">
            Anf. 253 ALICE ÅSTRÖM (v):
          </note>
          <note>
            Herr talman! Det är möjligt att Maud Ekendahl tycker att det
            är en mycket farlig utveckling om vi här i kammaren talar om vilken
            typ av samhälle vi vill ha.
          </note>
          <note>
            Att ha en helhetssyn när man talar om det brottsförebyggande
            arbetet kräver att vi också måste diskutera hur det ser ut ute
            i samhället, i butikerna, och hur man arbetar. Vilka åldersgrupper
            arbetar sent på nätterna?
          </note>
          <note>
            Många gånger är det unga flickor som arbetar ensamma.
          </note>
          <note>
            Vi är inte beredda att hela tiden ställa upp med teknisk utrustning
            och ta de här lagstiftningarna, utan vi vill se en annan samhällsutveckling,
            där man väger in en mängd olika aspekter. Man måste som politiker
            kunna få diskutera sådana här brister och peka på att det behövs
            en förändring.
          </note>
          <note>
            Det är precis så som Kia Andreasson sade i sitt anförande, att
            det här också är vad de handelsanställda kräver. De ser dessa
            brister som den stora faran när det gäller butiksrån, och det
            måste vi kunna beröra och ta till oss som politiker.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 mars.)
          </note>
          <note>
            17 § Särskild utlänningskontroll
          </note>
          <note>
            Föredrogs
          </note>
          <note>
            Justitieutskottets betänkande 1997/98:JuU16
          </note>
          <note>
            Särskild utlänningskontroll (skr. 1997/98:53)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 26 mars.)
          </note>
          <note>
            18 § Immaterialrättsliga frågor
          </note>
          <note>
            Föredrogs
          </note>
          <note>
            Lagutskottets betänkande 1997/98:LU16
          </note>
          <note>
            Immaterialrättsliga frågor
          </note>
          <note type="speaker">
            Anf. 254 AGNE HANSSON (c):
          </note>
          <note>
            Herr talman! Immaterialrättsliga frågor handlar om villkoren
            för uppfinnare. Det handlar om småföretagsamhet. Det handlar om
            jobb. Det handlar om tillväxt och en del av näringspolitiken.
            Om villkoren är bra för uppfinnare och våra nytänkare och innovatörer
            skapar de idéer och uppfinningar. Nya företag kan starta. Fler
            jobb kommer till, och tillväxten ökar.
          </note>
          <note>
            Immaterialrättsliga frågor handlar också om rätten till och skyddet
            för uppfinningar. Villkoren för uppfinnare och innovatörer blir
            en del av en företagsvänlig politik. Från Centerpartiets sida
            tycker vi att villkoren för uppfinnare inte är bra. De borde göras
            bättre. Det har gjorts en del, men vi tycker inte att det är tillräckligt.
            Därför finns det också ganska många reservationer från Centerpartiet
            till detta betänkande med krav på åtgärder som skulle förbättra
            villkoren och stärka företagsamheten. Vi behöver det. Vi behöver
            fler jobb för att minska arbetslösheten.
          </note>
          <note>
            Med detta vill jag ha sagt att detta är viktiga frågor, och de
            har en bredare aspekt än vad som kan verka vara fallet vid en
            första anblick. Ämnet låter ju litet torrt och tråkigt - jag medger
            gärna det.
          </note>
          <note>
            När det gäller patent finns det naturligtvis en kostnadsaspekt
            i samband med en patentansökning. För en liten företagare kan
            en sådan summa kännas ganska tung. Kostnaderna är lika stora oavsett
            omfattningen av patentet. Vi menar att en differentiering av de
            olika patentkostnaderna borde göras. Det tar vi upp i reservation
            nr 1. Reservationen är också undertecknad av utskottets moderater
            och miljöpartist.
          </note>
          <note>
            Herr talman! Jag yrkar bifall till reservation nr 1.
          </note>
          <note>
            Den tekniska utvecklingen inte minst på informationsområdet reser
            en rad frågor om upphovsrättsligt skydd och reser helt nya krav
            på rättsskyddet. Det är ingen lätt materia. Det visade inte minst
            de studier som lagutskottet gjorde i USA förra sommaren. Det innebär
            inte att man skall tveka att ge sig i kast med dessa frågor enbart
            därför att de är svåra. Här finns både småföretagare och stora
            giganter på marknaden.
          </note>
          <note>
            Den nya tekniken medför att det är svårt för rättighetshavare
            och upphovsmän att behålla kontrollen över sina rättigheter. Samtidigt
            finns det en risk för att informationsteknikens långtgående kontrollmöjligheter
            utnyttjas på ett sätt som äventyrar olika intressen i informationsfriheten
            och som måste stämmas av mot ensamrättsanspråken. Det berör inte
            minst den nationella lagstiftningen. Men det har även ett brett
            internationellt perspektiv.
          </note>
          <note>
            I reservation nr 7 från moderater, folkpartister och centerpartister
            tas just skyddet upp för de immateriella rättigheterna. Där pläderas
            för ett bättre skydd.
          </note>
          <note>
            Som en möjlig väg att gå har vi i Centerpartiets partimotion,
            som behandlas här, föreslagit att en nationell patentintrångsförsäkring
            införs i avvaktan på en europeisk försäkringslösning. Utskottet
            skriver ganska starkt - jag medger gärna det. Bl.a. beklagar utskottet
            att det inte varit möjligt att lösa de finansiella förutsättningarna
            för en försäkringsmodell och vill att regeringen arbetar vidare,
            men man avstyrker motionen.
          </note>
          <note>
            Jag vill yrka bifall till motionen, och det gör jag genom att
            yrka bifall till reservation nr 7.
          </note>
          <note>
            Herr talman! I reservationerna 4, 5 och 6 har vi från Centerpartiet
            fullföljt kraven i motionerna om ett bruksmönsterskydd, dvs. ett
            enklare skydd, och ett skydd för växtförädlarrätten och för s.k.
            programformat. För att spara kammarens tid avstår jag från att
            yrka bifall till dessa reservationer, men jag vill framhålla att
            Centerpartiet står bakom även dem.
          </note>
          <note>
            I reservation nr 3 från Centerpartiet, Vänsterpartiet och Miljöpartiet
            tar vi upp patent på biotekniska uppfinningar, som rubriken kanske
            något oskyldigt lyder. Vad det rör sig om är huruvida det skall
            vara möjligt att ta patent på livsformer. I en rad motioner från
            dessa tre partier och också från Kristdemokraterna tas dessa frågeställningar
            upp. Det är frågor som vi för övrigt vid flera tillfällen tidigare
            har debatterat i denna kammare.
          </note>
          <note>
            Från Centerpartiet är vi för att patenträtten skall ha ett bra
            skydd, att det skall vara enkelt och lätt att få patent, men vi
            menar också att patenträtten bör ha en klar avgränsning. I dag
            diskuteras möjligheten att ta patent på olika livsformer. Det
            är en fråga som vi har diskuterat tidigare, som jag sade. Från
            Centerpartiets sida framhärdar vi i uppfattningen att det inte
            skall vara möjligt att ta patent på livsformer. Själva tanken
            är svindlande och berör en rad etiska och moraliska frågeställningar
            långt utanför den normala patenträttens område. Det är inte minst
            en fråga om etik och praktiskt ansvar. Varje levande varelse är
            unik. Ingen skall kunna skapa sig intrång i den sfären. En rätt
            till patent på livsformer innebär ett hot mot viktiga delar av
            den biologiska mångfalden och mot kulturarvet.
          </note>
          <note>
            De nationella reglerna och de internationella överenskommelserna
            på området bör ses över med inriktningen att det skall vara omöjligt
            att ta patent på och äga livsformer. Sverige bör internationellt
            också verka aktivt för att skapa en konvention som förbjuder patenträtt
            på livsformer.
          </note>
          <note>
            Herr talman! Därmed yrkar jag bifall till reservation nr 3.
          </note>
          <note>
            I fråga om de moment i övrigt som jag inte har berört här, som
            är sex till antalet, yrkar jag bifall till utskottets hemställan.
            I ett av dessa moment tas upphovsrättsskyddet för vissa översättningar
            upp. Med anledning av en motion föreslår utskottet enhälligt i
            ett tillkännagivande till regeringen att regeringen bör överväga
            behovet av ett upphovsrättsligt skydd för det översättningsarbete
            som bedrivs i Bibelkommissionen. Jag tror att införandet av ett
            sådant temporärt skydd under arbetets gång inom Bibelkommissionen
            vore välbetänkt och skulle underlätta det viktiga arbete som Bibelkommissionen
            just håller på med.
          </note>
          <note>
            Herr talman! Jag yrkar i detta fall bifall till mom.
          </note>
          <note>
            8 i utskottets hemställan.
          </note>
          <note type="speaker">
            Anf. 255 HENRIK S JÄRREL (m):
          </note>
          <note>
            Herr talman! I lagutskottets betänkande nr 16, som vi nu behandlar,
            tas upp ett antal motioner från den allmänna motionstiden rörande
            s.k. immaterialrättsliga frågor, dvs. sådana som rör upphovsrätt
            och industriellt rättsskydd, t.ex. patent, varumärken och mönsterskydd.
          </note>
          <note>
            Vi har från den moderata gruppen i utskottet lagt fram förslag
            till ett antal åtgärder för att underlätta och förbättra villkoren
            för uppfinnare och innovatörer som söker patent. Vidare menar
            vi att det finns behov av att höja patentets rättsliga skydd och
            status samt att i konsekvens med det verka för att ändringar också
            kommer till stånd i internationella patenträttskonventioner som
            Sverige redan har tillträtt.
          </note>
          <note>
            Det är ju så, herr talman, att uppfinningar, innovationer, forskning
            och vidareutveckling av idéer har bidragit och bidrar i hög grad
            till grunden för vårt lands välstånd genom att de så småningom
            omsätts till nya industriprodukter för export och/eller inhemsk
            konsumtion. Rätt utnyttjade skapar de alltså nya jobb och sysselsättning,
            vilket måste anses vara av synnerlig vikt i vår tid, när rekordmånga
            människor plågas av längre eller kortare perioder av arbetslöshet.
            Uppfinnare och innovatörer bör betraktas och behandlas som en
            av tillväxtsamhällets viktigaste nyckelgrupper.
          </note>
          <note>
            Det är dock relativt lätt att i dag stjäla patent, och det är
            förenat med ganska stora kostnader att anlita ombud för hjälp
            med ansökningshandlingar och också, när så kan bli aktuellt, översättningsarbete
            vid förvärv av patentskydd i annat land. Som jämförelse kan nämnas
            att de sammantagna myndighetsavgifterna för ett patentskydd inom
            alla EU-länder är omkring fem gånger högre än motsvarande avgifter
            för ett skydd i USA. Särskilt för små och medelstora företag kan
            omkostnaderna kring patentansökningsprocesen utgöra ett hämmande
            hinder.
          </note>
          <note>
            Vi utvecklar dessa tankegångar närmare i vår reservation nr 1,
            där vi alltså kräver att regeringen lägger fram något slags förslag
            om differentierade avgifter vid patentansökan.
          </note>
          <note>
            Det är också svårare att hitta riskvilligt kapital när uppfinningar
            relativt lätt kan stjälas. Också för skydd mot patentintrång har
            vi velat aktualisera någon form av patentintrångsförsäkring. Det
            sammanhänger med att just patentskydd har blivit ett alltmer svårartat
            problem att komma till rätta med. Det drabbar alltså patentsökaren
            ekonomiskt i hög grad när det sker sådana intrång.
          </note>
          <note>
            Vi noterar dock, herr talman, att regeringen i viss mån har uppmärksammat
            dessa problemområden dels genom direktiv till den s.k. småföretagardelegationen,
            dels genom vissa uppdrag till Patent- och registreringsverket
            och även NUTEK - Närings- och teknikutvecklingsverket. Det kan
            finnas skäl att t.ex. avvakta de fortsatta ansträngningarna att
            försöka få fram en täckande försäkringslösning när det gäller
            patentintrångsförsäkring.
          </note>
          <note>
            På en punkt, herr talman, har utskottets majoritet dock inte
            velat följa våra förslag. Det gäller att förlänga det s.k. prioritetsåret
            från för närvarande 12
          </note>
          <note>
            månader till 24 månader och tiden för offentliggörande av patent
            från för närvarande 18 månader till 24
          </note>
          <note>
            månader. Skälen, som vi ser dem, för att utsträcka dessa båda
            tidsrymder sammanhänger just med svårigheten för många patentsökande
            dels att på den relativt korta tid som nu står till buds finna
            lämpliga samarbetspartner inom och/eller utomlands för lämpliga
            produktions- och finansieringsformer, dels att hinna ta ställning
            till om patent skall sökas även i andra länder - inte minst mot
            bakgrund av de dryga kostnader som ett sådant ansökningsförfarande
            medför.
          </note>
          <note>
            Detta utvecklar vi närmare, herr talman, i reservation nr 2,
            som handlar om prioritetsrätten.
          </note>
          <note>
            Enligt utskottsmajoritetens mening väger intresset av att det
            inom rimlig tid blir klarlagt i vilken omfattning en ny uppfinning
            slutligen blir patentskyddad tyngre än den enskilde uppfinnarens
            intresse av ytterligare rådrum för att bedöma behovet av patentansökningar
            i andra länder. Tolv månader anser utskottsmajoriteten vara en
            lämplig avvägning mellan de olika intressen som här gör sig gällande.
            Vi moderater delar alltså inte denna mening, då vi menar att en
            uppfinning är starkt knuten till en enskild persons prestation
            och ideella upphovsrätt samt att upphovsmannen måste tillerkännas
            en skäligare och rimligare tid för frågan om att eventuellt utvidga
            patentansökan till andra länder.
          </note>
          <note>
            Slutligen, herr talman, utvecklar vi i reservation nr
          </note>
          <note>
            7 tillsammans med Centerpartiet och Folkpartiet närmare grunderna
            för att vi nu trots att regeringen har gjort vissa ansatser tycker
            att tiden är mogen för att mera grundligt se över de allmänna
            villkoren för uppfinnare och innovatörer, just med tanke på deras
            stora betydelse för vårt lands tillväxt och för utvecklingen av
            företagsamhet i allmänhet men kanske småföretagsamheten i synnerhet.
          </note>
          <note>
            Herr talman! För att vinna tid vill jag på grundval av vad jag
            nu här har anfört nöja mig med att avslutningsvis yrka bifall
            till vår reservation nr 1.
          </note>
          <note type="speaker">
            Anf. 256 TANJA LINDERBORG (v):
          </note>
          <note>
            Herr talman! På grund av den sena timmen och av solidaritet med
            kulturutskottet, som såvitt jag förstår står i kö för att debattera,
            skall jag bara uppehålla mig kring reservation nr 3.
          </note>
          <note>
            Skall man kunna ta patent på levande organismer?
          </note>
          <note>
            Ännu på 70-talet var svaret på den frågan ett självklart nej.
            De flesta europeiska länder anpassade då sin patentlagstiftning
            till den nya Europakonventionen, som innehåller ett klart förbud
            mot patent på växtsorter och djurraser och på biologiskt förfarande
            för framställning av växter eller djur. De enda livsprocesser
            som kan patenteras enligt den konventionen är mikrobiologiska
            förfaranden. Det undantaget infördes i de flesta länder redan
            på 40-talet för att möjliggöra patent på framställning av antibiotika
            och andra jäsningsprocesser. För växtförädlingen fanns växtförädlarrätten,
            som mer kan liknas vid copyright.
          </note>
          <note>
            I och med genteknikens framväxt under 80-talet började man diskutera
            patent på levande organismer. I
          </note>
          <note>
            USA patenterades först bakterier, sedan växter och slutligen
            också djur. Varken USA eller Japan har några uttryckliga hinder
            mot livspatent i sin lagstiftning. Därför menar Vänsterpartiet
            att regeringen måste verka på det internationella planet för ett
            förbud mot patent på olika livsformer.
          </note>
          <note>
            Herr talman! EU-kommissionen har sedan drygt tio år tillbaka
            försökt baxa igenom ett direktivförslag med krav på harmonisering
            av medlemsländernas patentlagstiftning. Syftet med EU-direktivet
            var att åstadkomma ett politiskt beslut om livspatent. EU-
          </note>
          <note>
            kommissionens argument var också att främst stötta bioteknikindustrin.
          </note>
          <note>
            Kommissionen hävdade att genteknikforskning är så dyr och riskabel
            att den inte kan drivas utan patentskydd. Men förslaget mötte
            ett oväntat motstånd från såväl medlemsländer som enskilda organisationer.
          </note>
          <note>
            EU-parlamentet krävde vid sin behandling flera ändringar. Efter
            många turer är det framlagda ändringsförslaget trots allt bättre
            än det ursprungliga - det skall medges - men det är fortfarande
            inte bra.
          </note>
          <note>
            Alltfler forskare ser en risk med att livspatent kan fördröja
            snarare än gynna vetenskapliga framsteg, eftersom det fria utbytet
            inom forskarvärlden hindras.
          </note>
          <note>
            Många biopatent är dessutom mycket breda och omfattar ännu icke
            upptäckta egenskaper hos den patenterade genen eller organismen.
          </note>
          <note>
            Det mesta av genteknikforskningen kontrolleras av storföretag
            i norr, och den inriktas också på att svara mot industriländernas
            marknad och behov. U-
          </note>
          <note>
            länderna är däremot intressanta som försöksmarknader. U-länderna
            är också intressanta därför att basen för all genteknik, eller
            i varje fall mycket av gentekniken, kommer från den rika biologiska
            mångfald som går att hitta där. Majs, ris, socker och kakao ägnas
            ett väldigt stort intresse av genteknikforskningen, eftersom det
            är varor som har global konsumentspridning.
          </note>
          <note>
            Dessa grödor är utvecklade under århundraden av bönder i tredje
            världen.
          </note>
          <note>
            Gener från tredje världen kommer med största sannolikhet att
            patentbeläggas av i-ländernas storföretag. Därmed tvingar man
            in u-landsbönderna i ett beroendeförhållande gentemot företaget
            som kommer att kontrollera grödan. De lokala variationerna av
            grödan kan komma att slås ut. Bonden blir då hänvisad till att
            köpa utsäde som bjuds ut på de villkor som sätts upp av företagen.
          </note>
          <note>
            Jag tycker att det är viktigt att komma ihåg att krafterna bakom
            gentekniken är transnationella, kommersiella krafter med enorma
            resurser, som genom patenteringen naturligtvis vill ha tillbaka
            pengar på insatt kapital. Det är inte konstigare än så. Men patent
            på livsformer kan aldrig någonsin försvaras ur etisk synpunkt.
            Därför yrkar jag bifall till reservation nr 3.
          </note>
          <note type="speaker">
            Anf. 257 YVONNE RUWAIDA (mp):
          </note>
          <note>
            Herr talman! Jag ställer mig bakom alla reservationer till detta
            betänkande som Miljöpartiet har skrivit under. Jag kommer dock
            i dag att yrka bifall bara till reservation nr 6.
          </note>
          <note>
            Med tanke på dagens sena timme skall jag försöka fatta mig någorlunda
            kort. Jag tänker ta upp två frågor
          </note>
          <note>
            - dels patent på biotekniska uppfinningar, dels programformat.
          </note>
          <note>
            Miljöpartiet anser att Sverige i EU:s ministerråd och andra internationella
            sammanhang bör verka för att man inte skall kunna ha patent på
            biotekniska uppfinningar. Vi vill även ha en lagändring som innebär
            att de patent på genmanipulerade produkter som redan beviljats
            kan avvecklas. Sverige bör också i FN
          </note>
          <note>
            verka för att varje folk garanteras rätten till de egna generna,
            såväl vad gäller växter som djur.
          </note>
          <note>
            Bioteknikindustrin argumenterar i dag för patentering. Man säger
            att man på detta sätt kan få tillbaka de dyra investeringar man
            gör i den kostbara gentekniken. Att öppna för patentering av t.ex.
            växter innebär också att öppna för ett fåtal kapitalstarka organisationer.
            Det finns då en risk att de kan få hela kontrollen över den genetiska
            bas som i dag utgör grunden för vår försörjning, t.ex. produktionen
            av mat.
          </note>
          <note>
            På växtförädlingsområdet är gentekniken inte dyrare än andra
            traditionella tekniker. I dag finns det dock mycket pengar i gentekniken.
          </note>
          <note>
            Vi anser att patentering av mänskliga gener och deras användning
            är både skadlig och onödig.
          </note>
          <note>
            Att genmanipulera för att djur skall producera livsmedel som
            t.ex. mjölk med en viss sammansättning är både onödigt och farligt.
            Det är att mixtra med det ekologiska systemet. Det är en form
            av rysk roulett.
          </note>
          <note>
            Jag tänker ta ett exempel på hur känsligt det ekologiska systemet
            är. Det gäller det afrikanska biet, det som kallas mördarbiet
            i Latinamerika och Amerika.
          </note>
          <note>
            Man trodde inte att det här biet skulle vara så farligt som det
            var. Man släppte i och för sig löst det av misstag, men detta
            bi har i Latinamerika och USA
          </note>
          <note>
            kostat hundratusentals miljoner dollar och även hundratusentals
            liv. Det visar hur känsligt det ekologiska systemet är. Det är
            ingenting som vi kan mixtra med på det sätt som man gör med gentekniken.
          </note>
          <note>
            Jag går så över till programformat. Inom medierna, t.ex. radio
            och TV, är i dag programidéer någonting som är väldigt värdefullt
            och kostar väldigt mycket pengar. I dagens upphovsrätt är inte
            programformat helt skyddade. En sammansatt idé, med bilder och
            text, kan ibland vara mer värdefull än det som i dag går att skydda
            med upphovsrätten. Många av de personer som jobbar med de här
            frågorna blir i dag utnyttjade av radio- och TV-stationer, både
            större och mindre.
          </note>
          <note>
            Det här tycker vi inte är bra, varken för de här personerna eller
            för utvecklingen på området. Vi anser att man skall se över upphovsrätten
            så att en viss form av programformat kan skyddas.
          </note>
          <note>
            Jag yrkar alltså bifall till reservation nr 6.
          </note>
          <note type="speaker">
            Anf. 258 EVA ARVIDSSON (s):
          </note>
          <note>
            Herr talman! Trots att det är sent har jag svårt att stryka mer
            än vad jag har gjort i mitt anförande, eftersom det är många frågeställningar
            och flera reservationer. Jag skall dock göra så gott jag kan för
            att hålla tiden.
          </note>
          <note>
            Herr talman! Utskottets betänkande Immaterialrättsliga frågor
            behandlar 17 motioner från den allmänna motionstiden. Vidare redovisas
            en av utskottet initierad utvärdering av reglerna om följerätt
            i upphovsrättslagen.
          </note>
          <note>
            I fem motioner föreslås åtgärder för att underlätta och initiera
            ansökningar om patent. Sex motioner innehåller yrkanden som riktar
            sig mot möjligheten att få patent på livsformer. Övriga motioner
            rör bruksmönster, växtförädlarrätt och upphovsrätt.
          </note>
          <note>
            Med anledning av ett motionsyrkande förordar utskottet ett tillkännagivande
            om att regeringen bör överväga behovet av upphovsrättsligt skydd
            för det översättningsarbete som bedrivs av Bibelkommissionen.
          </note>
          <note>
            Till betänkandet har fogats sju reservationer. De immaterialrättsliga
            frågorna är många gånger mycket komplicerade. Jag vill därför
            nämna att jag är glad att det i utskottet trots dessa reservationer
            finns en stor samsyn i de här frågorna.
          </note>
          <note>
            Jag börjar med att yrka bifall till hemställan i utskottets betänkande
            och avslag på samtliga reservationer.
          </note>
          <note>
            I reservation nr 1 föreslår Moderaterna, Miljöpartiet och Centerpartiet
            att införa differentierade avgifter vid patentansökning. Motivet
            är att kostnaderna för att ansöka om patentskydd enligt motionärerna
            är så höga att det innebär problem för enskilda uppfinnare och
            småföretagare.
          </note>
          <note>
            När vi för ett år sedan debatterade denna fråga här i kammaren
            ansåg utskottsmajoriteten, precis som vi gör denna gång, att patentavgifterna
            endast torde utgöra en mindre del av de totala kostnaderna i ett
            patentärende. De stora kostnaderna är ombudsarvoden för upprättande
            av ansökningshandlingar samt översättningskostnader.
          </note>
          <note>
            Ansökningsavgiften till Patent- och registreringsverket uppgår
            till 3 800 kr plus 900 kr för tryckningsavgiften. Att erhålla
            patentskydd i Sverige under tio år uppgår till 60 000 kr i ett
            normalfall, enligt
          </note>
          <note>
            NUTEK:s rapport från 1997. Det kan jämföras med att erhålla patentskydd
            i enlighet med den europeiska patentkonventionen, vilket anges
            uppgå till omkring
          </note>
          <note>
            200 000 kr exklusive årsavgifter.
          </note>
          <note>
            Därmed vill jag inte ha sagt att det inte bör bli billigare och
            enklare att söka patent. Mycket görs i frågan, både nationellt
            och inom EU, för att göra handläggningsförfarandet både snabbare
            och enklare och därmed också billigare.
          </note>
          <note>
            Patent- och registreringsverket har självt i en skrivelse till
            regeringen 1996 väckt förslag om vissa ändringar i patentlagen
            som rör förenkling och förbilligande av handläggningsförfarandet.
            De frågor som verket tagit upp kommer att behandlas i en departementspromemoria
            under 1998.
          </note>
          <note>
            EG-kommissionen har i juni 1997 givit ut en grönbok om patentsystemet
            i Europa med undertiteln
          </note>
          <note>
            Främjande av innovationer genom patent. I grönboken redogörs
            för ett arbete inom EPO för att sänka kostnaderna för Europapatent.
            Kommissionen tar också upp om det är lämpligt att enligt amerikansk
            förebild införa differentierade avgifter för små och medelstora
            företag.
          </note>
          <note>
            Utskottsmajoriteten konstaterar att mycket pågår som överensstämmer
            med motionärernas krav, och jag yrkar därför avslag på reservationen.
          </note>
          <note>
            Reservation nr 2 från Moderaterna handlar om en förlängning av
            det s.k. prioritetsåret. Detta är också en upprepning från förra
            året. Utskottsmajoriteten har inte ändrat uppfattning utan anser
            fortfarande att det s.k. prioritetsåret, som för närvarande är
            12 månader, bör vara 12 månader och inte 24 månader som Moderaterna
            vill ändra det till. Det är viktigare att det inom rimlig tid
            blir klarlagt i vilken omfattning en ny uppfinning slutligen blir
            patentskyddad än att den enskilde uppfinnarens intresse av ytterligare
            utsträckt tid för att bedöma behovet av patentansökningar i andra
            länder tillgodoses.
          </note>
          <note>
            En viktig funktion av patentförfarandet är att information om
            ny teknik på ett effektivt sätt snabbt blir tillgänglig för den
            som har behov av den i forskning, i kommersiell tillämpning eller
            på annat sätt. För att förhindra att de långa handläggningstiderna
            för patentansökningar leder till att ansökningar hålls hemliga
            under lång tid har det införts en bestämmelse i 22 §
          </note>
          <note>
            patentlagen om obligatoriskt offentliggörande efter en viss tid.
          </note>
          <note>
            Den nuvarande prioritetsperioden på 12 månader är resultatet
            av internationella överläggningar och får anses som en lämplig
            avvägning mellan de olika intressen som gör sig gällande. Utskottsmajoriteten
            har inte ändrat uppfattning, eftersom inget nytt har framkommit.
          </note>
          <note>
            Reservation nr 3 från Centerpartiet, Vänsterpartiet och Miljöpartiet
            handlar om patent på biotekniska uppfinningar. Även denna fråga
            diskuterades förra året. Då väntade vi på ett direktiv från EU-
          </note>
          <note>
            parlamentet om rättsligt skydd för biotekniska uppfinningar.
            Innehållet i det kommande direktivet skall vara bestämmande för
            de svenska rättsreglerna på området. Det har fortfarande inte
            kommit något direktiv.
          </note>
          <note>
            EU-parlamentet avslutade sin första behandling av ärendet i juli
            1997 med att anta 66 olika förslag till ändringar i kommissionens
            reviderade förslag.
          </note>
          <note>
            Kommissionen har därefter, i augusti 1997, lagt fram ett ytterligare
            reviderat förslag till direktiv i vilket man gjort omarbetningar
            på samtliga punkter utom en, där parlamentet har begärt ändringar.
          </note>
          <note>
            Generellt kan sägas att Europaparlamentet har förordat en starkare
            betoning av de etiska aspekterna och att kommissionen har beaktat
            detta. Ministerrådet antog den 27 november i en gemensam ståndpunkt
            det nya direktivförslaget. Ärendet skall nu åter behandlas av
            Europaparlamentet.
          </note>
          <note>
            Varför behövs då direktivet?
          </note>
          <note>
            Biotekniken har under det senare decenniet utvecklats snabbt
            och kommer utan tvivel att även i fortsättningen spela en mycket
            stor roll inom modern forskning och utveckling. Möjligheterna
            att få patent på en uppfinning har givetvis stor betydelse för
            den fortsatta utvecklingen inom området.
          </note>
          <note>
            Direktivförslaget innehåller bestämmelser för harmonisering av
            medlemsstaternas nationella patentlagstiftning avseende biotekniska
            uppfinningar. Patentlagstiftningen i EU:s medlemsstater är i hög
            grad harmoniserad, bl.a. som en följd av att alla länder är anslutna
            till den europeiska patentkonventionen. Men patentlagstiftningen
            har tillkommit under en tid då de möjligheter som modern bioteknik
            öppnar inte kunde förutses. Viss osäkerhet uppkommer därför om
            hur nuvarande patentsystem skall tillämpas med avseende på bioteknologiska
            uppfinningar.
          </note>
          <note>
            Svårigheter föreligger framför allt i att göra en avgränsning
            mellan vad som är patenterbart och vad som inte är det. Inte minst
            de etiska aspekterna gör att man kan befara att tolkningen av
            patentlagstiftningen i dessa fall kan komma att variera mellan
            medlemsländerna.
          </note>
          <note>
            I förhållande till det tidigare förslaget har i huvudsak tre
            förändringar gjorts:
          </note>
          <note>
            1. Man har med avseende på delar av den mänskliga kroppen klarare
            markerat skillnaden mellan en uppfinning, som alltså är patenterbar,
            och en upptäckt, som inte är det.
          </note>
          <note>
            2. Den etiska regeln, dvs. bestämmelsen om att uppfinningar vilkas
            kommersiella utnyttjande skulle stå i strid med allmän ordning
            eller goda seder är uteslutna från patenterbarhet, har utvidgats.
            Genom exemplifieringarna i artikel 6 anges att förfaringssätt
            för reproduktiv kloning av människa inte skall vara patenterbart.
            Detsamma gäller förfaringssätt för modifiering av människans könscellers
            genetiska identitet.
          </note>
          <note>
            3. En tredje nyhet gäller den redan tidigare i direktivet intagna
            bestämmelsen om jordbruksundantaget, farmer s privilege, som har
            utvidgats.
          </note>
          <note>
            Direktivet skall passa in i existerande patentlagstiftning och
            är inte avsett att introducera någon särskild patentlagstiftning
            för levande material. Däremot åläggs medlemsstaterna att anpassa
            sin befintliga patentlagstiftning till den speciella regleringen
            i direktivet.
          </note>
          <note>
            Det slås också fast att direktivet inte skall påverka lagstiftning
            - vare sig nationell eller gemenskapsrättslig - om övervakning
            av forskningen på detta område eller utnyttjandet av resultatet
            av sådan forskning.
          </note>
          <note>
            Det patenterbara området regleras i 1 § patentlagen. Utgångspunkten
            i patentlagstiftningen är att skillnad inte skall göras mellan
            olika teknologier.
          </note>
          <note>
            Patent har sålunda meddelats för åtskilliga biotekniska uppfinningar.
            En etisk gränsdragning för vad som skall anses patenterbart finns
            i bestämmelsen om generellt förbud mot patent på uppfinningar
            vars utnyttjande skulle strida mot goda seder eller allmän ordning.
          </note>
          <note>
            Direktivförslaget ligger väl i linje med den svenska patenträtten.
            Vissa ändringar kommer dock att krävas. Den etiska gränsdragningen
            måste förtydligas med mera konkreta bestämmelser om vad som inte
            kan komma i fråga för patentskydd. Vidare måste patentlagen kompletteras
            med bestämmelser om jordbruksundantaget.
          </note>
          <note>
            Den 16 oktober 1997 tillsattes en kommitté med företrädare för
            riksdagspartierna med uppgift att analysera den moderna biotekniken,
            dess möjligheter och risker.
          </note>
          <note>
            Den parlamentariska kommittén har till uppgift:
          </note>
          <note>
            att analysera den moderna bioteknikens möjligheter och risker,
            att bedöma långsiktiga förändringseffekter av den moderna biotekniken
            samt att lämna förslag till en övergripande politik för området
            i ett internationellt perspektiv, att genom ett öppet och utåtriktat
            arbetssätt främja debatt och diskussion om frågor som rör den
            moderna biotekniken och dess konsekvenser för individen som patient,
            konsument, arbetstagare, företagare etc.
          </note>
          <note>
            Uppdraget innehåller mycket mer, men jag stannar där.
          </note>
          <note>
            Uppdraget skall redovisas till regeringen den
          </note>
          <note>
            1 juni år 2000. Ett delbetänkande avseende gentekniknämndens
            uppgifter och sammansättning skall lämnas den 1 november 1998.
          </note>
          <note>
            Med detta yrkar jag avslag på reservationen.
          </note>
          <note>
            Reservation nr 4 från Centerpartiet handlar om införande av bruksmodellskydd.
            Jag kommer inte riktigt ihåg om det yrkades bifall till den reservationen.
            Men vi yrkar avslag på reservationen, eftersom så mycket är på
            gång. Det är bara Luxemburg, Storbritannien och Sverige som i
            dag saknar den här skyddsformen.
          </note>
          <note>
            Direktivet är ute på remiss, och i höst tillsätts en rådsarbetsgrupp.
            Enligt förslaget skall medlemsstaterna senast den 31 december
            1999 ha antagit de lagar och andra författningar som krävs för
            att implementera direktivet.
          </note>
          <note>
            Reservation nr 5 från Centerpartiet, Miljöpartiet och Vänsterpartiet
            gäller växtförädlarrätten. En ny lag trädde i kraft den 1 juli
            1997. Genom den nya lagen har ensamrätten till nya växtsorter
            förstärkts, och en anpassning har skett till den moderna bioteknikens
            möjligheter.
          </note>
          <note>
            Centerpartiet tar i sin motion upp frågan om utformandet av det
            s.k. jordbruksundantaget i den nya lagen. Undantaget innebär att
            jordbrukare tillåts använda sådant växtmaterial som de skördat
            på den jord de själva brukar och använda det till nytt utsäde
            inom den egna brukningsenheten.
          </note>
          <note>
            Det motionären vänder sig emot är att det inte klart framgår
            i lagtexten att undantaget även gäller legorensning.
          </note>
          <note>
            Det har visat sig under den tid som lagen har varit i kraft att
            det har fungerat bra. Man har slutit avtal mellan parterna. Det
            problem som Agne Hansson tar upp är ingen fråga som jordbrukarna
            direkt diskuterar.
          </note>
          <note>
            Det finns inte heller några motioner om detta till
          </note>
          <note>
            LRF:s årsstämma. Om det var ett problem skulle det ha uppmärksammats.
          </note>
          <note>
            Små lantbruk undantas från regeln att betala ersättning. Använder
            man mindre än en viss kvantitet utsäde eller jordbruket är mindre
            än 20 hektar är det fritt. Det gäller också legorensaren.
          </note>
          <note>
            Legorensaren har informationsskyldighet, dvs.
          </note>
          <note>
            skall ange hur mycket och till vem han eller hon har rensat.
            Men legorensaren behöver aldrig betala ersättning till rättighetsinnehavaren.
            Det gör jordbrukaren, om han kommer upp i en sådan kvantitet.
            Legorensaren blandas inte in.
          </note>
          <note>
            Tillämpningen i dag är förenlig med motionärernas vilja. Jag
            tror att Agne Hansson kan känna sig nöjd vad gäller utvecklingen
            av legorensning och avgifter.
          </note>
          <note>
            Reservation nr 6 angående ökat skydd för programformat har avgetts
            av Centerpartiet, Folkpartiet och Miljöpartiet. Programformat
            i den mening som beskrivs i motionerna kan enligt utskottet inte
            behandlas som ett enhetligt begrepp. Detta torde nämligen kunna
            innefatta allt från relativt obearbetade idéer om uppläggningen
            och inriktningen på en programserie till väl genomarbetade programkoncept,
            innefattande manus, musik, kostym, rekvisita, dekoranvisningar
            m.m.
          </note>
          <note>
            Beroende på vad ett enskilt programformat består av, kan det
            således redan enligt gällande regler vara upphovsrättsligt skyddat
            i flera avseenden.
          </note>
          <note>
            Den omfattande handeln med programformat har utvecklats på marknadsmässiga
            villkor och avtalsmässiga grunder, i princip oberoende av vilket
            upphovsrättsligt skydd som skulle kunna åberopas för de enskilda
            objekten.
          </note>
          <note>
            Utskottet anser inte att det i dagsläget finns något behov av
            utökat skydd, som motionärerna förespråkar, inte heller att det
            finns några skäl för att just programformaten skulle ges ett mer
            långtgående upphovsrättsligt skydd än vad som gäller för konstnärliga
            alster i övrigt. Dessutom är det inga stora problem i dag.
          </note>
          <note>
            Den sista reservationen har nr 7 och har avgetts av
          </note>
          <note>
            Centerpartiet, Moderaterna och Folkpartiet angående utökat skydd
            för immateriella rättigheter. Även denna reservation är litet
            grand av att slå in öppna dörrar.
          </note>
          <note>
            Det finns en bred enighet i utskottet om att det är viktigt att
            förbättra villkoren för uppfinnare där det är möjligt. Goda villkor
            för uppfinnare och innovatörer stimulerar till kreativitet som
            gagnar företagsamheten och ökar sysselsättningen. Det är vi alla
            överens om.
          </note>
          <note>
            Våren 1994 beslutade riksdagen om väsentligt skärpta åtgärder
            mot intrång i de immateriella ensamrätterna. Genom beslutet, som
            innebar ändringar i varumärkeslagen, upphovsrättslagen, patentlagen,
            mönsterskyddslagen, växtförädlarlagen m.fl., har domstolarna nu
            möjlighet att vid vite förbjuda fortsatt intrång inom hela det
            immaterialrättsliga området.
          </note>
          <note>
            Genom ändringar av skadeståndsbestämmelserna på det industriella
            rättsskyddets område har rättighetshavarens ställning vid intrång
            förstärkts. Detta är också reservanterna nöjda med.
          </note>
          <note>
            Småföretagsdelegationen har i sin rapport Bättre och enklare
            regler föreslagit flera åtgärder. I Patentoch registreringsverkets
            skrivelse till regeringen finns det också förslag på förändringar.
          </note>
          <note>
            Svårigheterna med att finansiera en patentintrångsförsäkring
            har redovisats, och utskottet finner det beklagligt, eftersom
            patentintrången är ett allvarligt och växande problem.
          </note>
          <note>
            Utskottet förutsätter att regeringen noga överväger om det kan
            finnas andra alternativa vägar att nå fram till en nationell lösning
            och också driva fram en lösning på europeisk nivå. Utskottet anser
            att det har tagits ett bredare grepp om frågan om de allmänna
            villkoren för uppfinnare och innovatörer och avstyrker därför
            reservationerna.
          </note>
          <note>
            Herr talman! Med detta yrkar jag bifall till utskottets hemställan
            och avslag på samtliga reservationer.
          </note>
          <note type="speaker">
            Anf. 259 AGNE HANSSON (c) replik:
          </note>
          <note>
            Herr talman! Eva Arvidsson har verkligen bemödat sig om att beskriva
            och motivera utskottets ställningstagande på samtliga områden.
            Det var intressant att höra anförandet. Det måste bli ganska omfattande
            och beskrivande, därför att det är ett svårt och krångligt område
            och där olika delar går i varandra.
          </note>
          <note>
            Jag tycker att slutsatsen av anförandet borde vara att man skall
            se över de allmänna villkoren för uppfinnare, innovatörer och
            i synnerhet småföretagare för att få ett enklare och stabilare
            system.
          </note>
          <note>
            Vi tycks vara överens om att vi bör ha differentierade avgifter.
            Jag menar att 60 000 kan vara mycket för den lille ensamföretagaren
            i ett känsligt ingångsskede vid ansökan om patent. En patentansökan
            kan ge upphov till väldigt stora utvecklingsmöjligheter, men en
            annan kan ge mindre. Jag tycker att det är rimligt med en differentiering.
            Jag kan inte förstå varför vi inte kan bifalla motionskraven när
            vi nu är överens.
          </note>
          <note>
            Slutligen var det frågan om patent på livsformer.
          </note>
          <note>
            Inte minst med tanke på vad som har hänt i EU-
          </note>
          <note>
            parlamentet, är det viktigt att vi i Sverige driver på.
          </note>
          <note>
            Är vi överens i sak? Om detta inte skall tillåtas, skall det
            också sägas.
          </note>
          <note type="speaker">
            Anf. 260 EVA ARVIDSSON (s) replik:
          </note>
          <note>
            Herr talman! Det pågår ett arbete för att förbättra villkoren
            för uppfinnare. Det finns många olika förslag. I Småföretagsdelegationens
            rapport finns 131
          </note>
          <note>
            punkter. Men det är endast ett fåtal som direkt riktar sig mot
            patent.
          </note>
          <note>
            60 000 kr är en stor summa för många företagare.
          </note>
          <note>
            Men 60 000 kr skall inte betalas på en gång. Initialkostnaden
            är 3 800, sedan är det tryckkostnaden. Om man vill ha patentet
            tillkommer årliga kostnader. Det är en låg kostnad i initialskedet.
            När man sedan kan tjäna pengar på sitt patent får man betala en
            årlig avgift. I jämförelse med andra länder är det inte mycket.
          </note>
          <note>
            Vi får se vad som kommer att hända med den differentierade avgiften.
            Frågan måste utredas, och sedan får vi se hur det blir med organisationen.
          </note>
          <note>
            Sedan var det frågan om patent på livsformer och det väntade
            direktivet från EU. Vi får vara glada att skrivningarna har skärpts
            ordentligt. Kommittén som tillsattes i oktober 1997 har knappt
            börjat jobba. Den har många uppgifter att genomföra. Det verkar
            konstigt att förbjuda och avveckla de patent som finns i dag innan
            det har gjorts några undersökningar av konsekvenserna.
          </note>
          <note type="speaker">
            Anf. 261 HENRIK S JÄRREL (m) replik:
          </note>
          <note>
            Herr talman! Villkoren för uppfinnare och innovatörer kan sägas
            spegla näringslivsklimatet och det allmänna företagsklimatet i
            ett land. Det är av central betydelse för ett lands tillväxt,
            sysselsättning och välståndsskapande möjligheter hur dessa människor
            bemöts.
          </note>
          <note>
            I fråga om dyra omkostnader vidhåller vi att det skulle vara
            möjligt att förenkla processen för att därigenom tjäna pengar.
            Tid är pengar. Vi föreslog en möjlighet att differentiera ett
            avgiftssystem, ungefär som i USA.
          </note>
          <note>
            Vi menar att frågan om en förlängning av prioritetsåret hänger
            samman med rätten till en prestation och den ideella upphovsrätten
            - och i viss mån äganderätten. Den som har gjort en uppfinning
            har också ett intresse att få den ordentligt förankrad om den
            skall exploateras även utanför landets gränser. Därför kan visst
            längre rådrum vara behövligt.
          </note>
          <note>
            De allmänt förbättrade villkoren för uppfinnare och innovatörer
            - som vi påpekar i reservation 7 -
          </note>
          <note>
            hänger samman med att just näringslivsklimatet skall bli bättre.
            Det är symtomatiskt att när Småföretagsdelegationen ber om synpunkter
            på framlagda förslag svarar inte tre av de viktigaste och mest
            centrala departementen. Det är mycket av ord från regeringen men
            litet av konkret handling för att allmänt sett försöka förbättra
            näringslivsklimatet. Innovatörernas och uppfinnarnas ställning
            är en del av det allmänna näringslivsklimatet.
          </note>
          <note type="speaker">
            Anf. 262 EVA ARVIDSSON (s) replik:
          </note>
          <note>
            Herr talman! Man har på Patent- och registreringsverket själv
            föreslagit förenklingar. Det kommer en departementspromemoria
            1998. Förslagen från
          </note>
          <note>
            Småföretagsdelegationen skall bearbetas för att se vad som går
            att använda. Så mycket som är på gång nu har det inte varit någonsin
            tidigare.
          </note>
          <note>
            Henrik Järrel tog upp frågan om prioritetsåret. Det är klart
            att en förlängning av det s.k. prioritetsåret stärker den enskilde
            uppfinnarens och innovatörens ställning just då. Men det är inte
            säkert att det skulle gagna uppfinnarna. De är litet beroende
            av varandras uppfinningar.
          </note>
          <note>
            Vi tror att den nya tekniken kan underlätta för uppfinnare och
            innovatörer att finna lämpliga samarbetspartner inom landet och
            utomlands, få fram produktions- och finansieringsformer och ta
            ställning till om patent skall sökas i andra länder. Det är inte
            säkert att en förlängning av prioritetsåret gagnar dem. Med tanke
            på hur tekniken hjälper oss för att snabba på det hela kanske
            det inte blir fråga om en förlängning utan något som går ännu
            fortare.
          </note>
          <note type="speaker">
            Anf. 263 HENRIK S JÄRREL (m) replik:
          </note>
          <note>
            Herr talman! Regeringen och dess företrädare har under detta
            valår alltmer börjat sjunga småföretagsamhetens lov. Det skulle
            vara klädsamt om regeringen satte kraft bakom orden och inte bara
            talade vackert om att småföretagaren är vardagens hjälte utan
            också försökte underlätta för många av dessa stretande människor
            - inte sällan innovatörer och uppfinnare
          </note>
          <note>
            - att kunna fungera bättre i Sverige. Det skulle vara bra om
            regeringen gav en konkret signal i handling, inte bara i ord.
          </note>
          <note type="speaker">
            Anf. 264 EVA ARVIDSSON (s) replik:
          </note>
          <note>
            Herr talman! Småföretagsdelegationen har tillsatts. Man måste
            kunna ta hand om de förslag som kommit in och se vilka förbättringar
            som kan göras innan det går att säga att ingenting händer.
          </note>
          <note type="speaker">
            Anf. 265 LARS HJERTÉN (m):
          </note>
          <note>
            Herr talman! Bibelkommissionen är en statlig utredning som har
            regeringens uppdrag att nyöversätta hela Bibeln. Nya testamentet
            var klart 1981, och de s.k. Apokryferna var klara 1986. Nu återstår
            Gamla testamentet, som är den utan jämförelse största och svåraste
            delen i översättningsarbetet. Gamla testamentet blir klart i slutet
            av 1999, och därmed är hela Bibeln nyöversatt. Året efter kommer
            en färdig helbibel med notapparat, parallellhänvisningar och uppslagsdel
            - Bibel 2000.
          </note>
          <note>
            Det problem vi berör i motion L808 till lagutskottet är att den
            bibelöversättning som sker i form av en statlig utredning saknar
            upphovsrätt.
          </note>
          <note>
            Huvudregeln som nämns i utskottets utförliga skrivning är att
            enligt 9 § 1 st upphovsrättslagen gäller upphovsrätt inte för
            författningar, beslut av myndigheter, yttranden av svenska myndigheter
            eller officiella översättningar av sådana texter. Bibelkommissionen
            är en statens offentlig utredning, och därmed en svensk myndighet.
            Oavsett om kommissionen publicerar sina översättningar genom SOU-volymer
            eller på annat sätt saknas alltså i princip både ekonomisk och
            ideell upphovsrätt.
          </note>
          <note>
            Det finns undantag från den regeln, t.ex. för musikaliska verk
            eller diktverk. Som diktverk måste givetvis Psaltaren betraktas
            med sina 150 psalmer. Det gäller också andra bibelböcker. Men
            texterna i stort saknar helt upphovsrätt. Detta skapar oklarhet
            och bäddar för tolkningstvister i framtiden vilket skulle kunna
            undvikas om vi fick en komplettering av upphovsrättslagen.
          </note>
          <note>
            Det är inte fråga om översättarnas eller experternas personliga
            upphovsrätt som skulle ge dem eller deras arvtagare rätt till
            ekonomisk ersättning i 70 år, som ju gäller för den allmänna upphovsrätten.
          </note>
          <note>
            Grundtanken i motionen är att det arbete som staten har tagit
            ansvar för under många år med för närvarande en kostnad på 5 miljoner
            kronor per år, sammanlagt hittills över 70 miljoner kronor, inte
            bör lämnas utan skydd. Det är dessutom fråga om ett av vår tids
            största forskningsprojekt inom det humanistiska området.
          </note>
          <note>
            Jag vill till sist tacka utskottet för en mycket noggrann och
            seriös behandling av motionen. Jag är givetvis glad över att ett
            enigt utskott föreslår ett tillkännagivande.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 mars.)
          </note>
          <note>
            19 § Godtrosförvärv
          </note>
          <note>
            Föredrogs
          </note>
          <note>
            Lagutskottets betänkande 1997/98:LU17
          </note>
          <note>
            Godtrosförvärv
          </note>
          <note type="speaker">
            Anf. 266 KIA ANDREASSON (mp):
          </note>
          <note>
            Herr talman! I lagutskottets betänkande LU17 behandlas två motioner
            från 1996, så de är litet gamla.
          </note>
          <note>
            Det handlar om godtrosförvärv. BRÅ:s statistik visar att tillgreppsbrotten
            är den kategori av brott som ökar mest. Inte nog med att polisen
            oftast inte utreder dessa brott på grund av mängden. Även om det
            skulle ske får inte den bestulne tillbaka sina ägodelar om brottslingen
            hunnit sälja stöldgodset.
          </note>
          <note>
            Vilka slutsatser kan man dra av dessa faktaupplysningar? Jo,
            att det är alldeles för lätt att avyttra stöldgods. Lagen gör
            det alltför enkelt att hävda godtrosförvärv av stulen egendom.
            Polisen har vid ett flertal samtal uttryckt denna åsikt och velat
            ha en förändring. Inte minst när det gäller att drog- och spritmissbrukare
            finansierar sitt missbruk är det av vikt att försvåra avyttringen
            av stulna varor. I Sverige är det inte svårt att hitta en köpare
            eftersom lagen om godtrosförvärv är alltför generös.
          </note>
          <note>
            Herr talman! Jag har ett exempel. Handeln med begagnade båtar
            är stor. Varje år säljs stulna båtar till ett värde av 80 miljoner
            kronor. Sju av tio stulna båtar återfinns aldrig utan saluförs
            på båtmarknaden. En omdefinierad båt/båtmotor försvinner lätt
            i mängden.
          </note>
          <note>
            Sjöpolisen har en svår uppgift. När en stulen båt påträffas tas
            den i beslag för utredning. Den nye ägaren hävdar att köpet skett
            i god tro, men polisen kan misstänka att båten är stulen. Om åklagare
            vid förundersökning inte anser misstanken styrkts hävs beslaget
            och båten återlämnas till den som har köpt den i andra hand.
          </note>
          <note>
            Den bestulne båtägaren får själv driva en civilrättslig process.
            Han får begära båten i kvarstad och i rättegången bevisa att köparen
            varit i ond tro samt visa att köparen borde insett att tjuven
            inte haft rätt att sälja båten. Den komplicerade lagstiftningen
            gör att mycket få civilrättsliga tvister om godtrosförvärv prövas
            rättsligt över huvud taget.
          </note>
          <note>
            Ett sätt att radikalt försvåra att avyttra stöldgods skulle vara
            att ändra reglerna för godtrosförvärv.
          </note>
          <note>
            Köparna skall inte längre vara lika säkra på att få behålla stöldgodset
            som i dag. Reglerna för godtrosförvärv bör ändras så att försäljning
            av stöldgods avsevärt försvåras.
          </note>
          <note>
            Mitt förslag är att vindikationsprincipen skall gälla vilket
            innebär att den ursprunglige ägarens rätt består och att han har
            rätt att få tillbaka egendomen, omfattande förutom stöldgods egendom
            som har frånhänts ägaren genom rånbrott, tillgrepp av fortskaffningsmedel
            och egenmäktigt förfarande, från den godtroende förvärvaren utan
            att betala någon ersättning för den.
          </note>
          <note>
            I betänkandet står att Godtrosförvärvsutredningen avlämnade ett
            betänkande i maj 1995. I betänkandet föreslogs bl.a. en skärpning
            av kriterierna för god tro.
          </note>
          <note>
            Men däremot föreslogs inga förändringar av den grundläggande
            princip som jag nu har talat om. Regeringskansliet har för avsikt
            att komma med en proposition som har aviserats till den 25 maj
            innevarande år. Men vi vet inte riktigt hur det kommer att gå
            och när den skall behandlas.
          </note>
          <note>
            Herr talman! Jag yrkar därför bifall till reservationen och hoppas
            att detta skall förändras.
          </note>
          <note type="speaker">
            Anf. 267 EVA PERSSON SELLIN (s):
          </note>
          <note>
            Herr talman! Jag vill yrka bifall till hemställan i lagutskottets
            betänkande LU17 och avslag på reservationen. Föregående talare
            beskrev godtrosförvärslagen och kritiken mot den. Hon beskrev
            också skillnaden mellan extinktionsprincipen och vindikationsprincipen.
            Jag tänker därför inte uppta kammarens tid med att göra en liknande
            beskrivning utan att för den skull i kväll värdera hennes slutsatser.
          </note>
          <note>
            I maj 1995 avlämnade Godtrosförvärvsutredningen sitt betänkande.
            Detta betänkande bereds nu i Regeringskansliet. En proposition
            är aviserad till den 25
          </note>
          <note>
            maj. Utskottet anser därför att resultatet av beredningen skall
            avvaktas innan vi gör några ställningstaganden här i riksdagen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 mars.)
          </note>
          <note>
            20 § Finansiell leasing av lös egendom
          </note>
          <note>
            Föredrogs
          </note>
          <note>
            Lagutskottets betänkande 1997/98:LU18
          </note>
          <note>
            Finansiell leasing av lös egendom
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 26 mars.)
          </note>
          <note>
            21 § Ändringar i lagen om personlig skyddsutrustning för privat
            bruk m.m.
          </note>
          <note>
            Föredrogs
          </note>
          <note>
            Lagutskottets betänkande 1997/98:LU20
          </note>
          <note>
            Ändringar i lagen om personlig skyddsutrustning för privat bruk
            m.m. (prop. 1997/98:61)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 26 mars.)
          </note>
          <note>
            22 § Vissa lokalfrågor m.m.
          </note>
          <note>
            Föredrogs
          </note>
          <note>
            Kulturutskottets betänkande 1997/98:KrU10
          </note>
          <note>
            Vissa lokalfrågor m.m.
          </note>
          <note type="speaker">
            Anf. 268 EWA LARSSON (mp):
          </note>
          <note>
            Herr talman! Vi går från båtar till konstnärlig utsmyckning.
            Först vill jag tacka för det positiva svar som vi har fått på
            vår motion om konstnärlig utsmyckning av allmänna platser. Vi
            vill att man i ökad utsträckning involverar fastighetsägare, brukare
            och allmänhet när Statens konstråd bidrar med offentlig konst.
            Det har styrkts att rådet genomgående tillämpar samråd med fastighetsägare,
            arkitekter och brukare när det gäller placering av verk och val
            av konstnärer.
          </note>
          <note>
            Motivet till motionen är självklart konkreta fall där osämja
            har uppstått. Det verkar som att det endast rör sig om olycksfall
            i arbetet och inte är någon praxis. Kommunala politiker kanske
            skulle ha en del att lära av det och lära sig vad som menas med
            lokalt inflytande. För vem vill se att skattemedel går till kultur
            om det uppstår kalabalik vid utsmyckning och man tvingas att ta
            ned konstverk?
          </note>
          <note>
            Herr talman! Jag beklagar att kulturutskottet inte delar Miljöpartiets
            uppfattning vad avser att överföra handläggningen av det statliga
            stödet till icke-statliga kulturlokaler till Kulturdepartementet.
            Bakgrunden till motionen är att motiven för stödet är kulturpolitiska.
          </note>
          <note>
            Att det finns byggteknisk kunskap på Boverket är inte ett skäl
            att ha kvar huvudansvaret för handläggningen där. Miljöpartiet
            anser att vi helt enkelt bör vända på beslutsgången så att beslut
            fattas på kultursidan efter hörande av Boverket.
          </note>
          <note>
            Stödet har ju drastiskt minskat under den här mandatperioden,
            så snart finns det ingenting att flytta över. Det är en trist
            utveckling, anser jag. I stället borde stödet utvecklas till att
            även gälla hembygdsgårdar, gamla kvartersbiografer och varför
            inte kulturfik. Jag vill betona att utskottet, precis som Miljöpartiet,
            anser att stödet är av stor betydelse för kulturlivet i hela landet.
            Desto märkligare framstår därför de drastiska nedskärningarna.
            Med detta yrkar jag bifall till reservation 2 under mom. 3.
          </note>
          <note type="speaker">
            Anf. 269 LEO PERSSON (s):
          </note>
          <note>
            Herr talman! Klockan börjar närma sig elva och jag tänkte inte
            gå in i någon häftig debatt kring detta betänkande. Det behandlar
            ju frågan om stöd till lokaler samt detta med delaktighet i beslutsprocessen
            vid
          </note>
          <note>
            Statens konstråd när det gäller utsmyckning av allmänna platser.
            Det finns tre reservationer till betänkandet. Jag yrkar avslag
            på samtliga tre reservationer och bifall till utskottets hemställan.
          </note>
          <note>
            Det är klart att man kunde göra en ganska lång utvikning om hur
            viktiga de här lokalerna, såväl ickestatliga kulturlokaler som
            allmänna samlingslokaler, är som stödjepunkter för den lokala
            kulturens utveckling. Men jag tror att vi får ta den debatten
            vid ett annat tillfälle.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 mars.)
          </note>
          <note>
            23 § Radio och TV
          </note>
          <note>
            Föredrogs
          </note>
          <note>
            Kulturutskottets betänkande 1997/98:KrU11
          </note>
          <note>
            Radio och TV
          </note>
          <note type="speaker">
            Anf. 270 GUNNAR HÖKMARK (m):
          </note>
          <note>
            Herr talman! Den framväxande mångfalden inom radio och TV ställer
            helt nya krav på den traditionella, etablerade public service-verksamheten
            i Sverige när det gäller både radio och TV. Det är bakgrunden
            till de olika reservationer som företrädare för moderaterna har
            fogat till detta utskottsbetänkande.
          </note>
          <note>
            Vi menar att public service-verksamheten måste koncentrera sig
            på uppgiften att tillföra publiken det som bara public service-verksamheten
            kan ge och som andra inte ger. Det är bakgrunden till vår hållning
            att public service-verksamheten skall koncentrera sig och se till
            att tillföra kulturlivet det utbud och den fördjupning av program
            som kan bidra till att bredda det samlade utbud som publiken kan
            möta.
          </note>
          <note>
            Vi menar därför också att krav måste ställas på att public service-televisionen
            ägnar sig åt att bestämt koncentrera sig på att göra det som bara
            den kan göra och inte andra. Därför ställer vi oss avvisande till
            att den skall splittra sina resurser på nya betal-TV-
          </note>
          <note>
            kanaler. Vi hävdar mycket bestämt att de licenspengar som public
            service-verksamheten får in skall användas just till den kvalitet
            och fördjupning som andra nu vill anslå ytterligare pengar till.
          </note>
          <note>
            Herr talman! Det är vår bestämda uppfattning att public service-verksamheten
            i den nya mediemiljön kan vara en tillgång för publiken. Men det
            innebär att man måste utveckla sin profil. Det är mot den bakgrunden
            vi tillsammans med företrädare för andra partier i utskottet har
            reservationer där vi pekar på vikten av att public service-verksamheten
            inte försöker konkurrera med andra kanaler om den typ av program
            som de andra kanalerna ändå sänder. Det vinner publiken ingenting
            på, och man förlorar den möjlighet som den licensfinansierade
            verksamheten kan erbjuda, nämligen program som andra inte sänder.
          </note>
          <note>
            Herr talman! Vi moderater stöder självfallet de olika reservationer
            som vi står uppförda på, men jag väljer att i det här sammanhanget
            yrka bifall till reservationerna 1, 2 och 11.
          </note>
          <note>
            Anf. 271 CHARLOTTA L
          </note>
          <note type="speaker">
            BJÄLKEBRING (v):
          </note>
          <note>
            Herr talman! Vänsterpartiets mål i mediepolitiken är att utjämna
            de brister som finns inom medieområdet för att skapa ett jämlikare
            samhälle. Mediefrågorna handlar om makten över uttrycksmedlen
            och uttrycksmedlens makt över våra liv. Mediefrågorna står i relation
            till kulturpolitiken, som ger möjlighet för alla att erövra dessa
            uttrycksmedel - kultur som fantasi, underhållning och kritik.
            Det här står i förbindelse med demokratins villkor och med fördelningen
            av välfärd och makt. Med andra ord är radio och TV i allmänhetens
            tjänst en av kulturens, demokratins och yttrandefrihetens viktigaste
            frågor.
          </note>
          <note>
            Vi har här, med vetskap om att klyftorna i samhället ökar, ett
            stort ansvar för hur etermedierna utvecklas i vårt samhälle. Våra
            beslut i dag får därför avgörande betydelse för vad som sker i
            morgon. Människors möjlighet till yttrandefrihet präglas av deras
            sociala villkor och ekonomiska förutsättningar. Därför måste vi
            utjämna dessa förutsättningar och genom ett offentligt ansvarstagande
            möjliggöra demokratins fördjupning och fortbestånd.
          </note>
          <note>
            Vi har därför i reservation 3 föreslagit ett åtgärdsprogram för
            ökad tillgång och delaktighet i medieutbudet. Vi tror att det
            krävs särskilda insatser för att motverka dessa klyftor, bl.a.
            vad gäller kunskaper om mediernas möjligheter, och för att ge
            människor möjlighet att faktiskt välja. Det måste också finnas
            möjligheter för män och kvinnor att oavsett samhällsklass delta
            i medieutbytet. Vi delar därför inte moderaternas uppfattning
            att en snabb och öppen utveckling inom medieområdet baseras på
            mångfald och att den enskildes valfrihet i sig motverkar de klassklyftor
            som finns. Det synsättet förutsätter att vi redan är jämlikar,
            vilket vi faktiskt inte är.
          </note>
          <note>
            Jag yrkar bifall till reservation 3 och avslag på moderaternas
            reservation 4.
          </note>
          <note>
            Vänsterpartiet är positivt till ny teknik, men det avgörande
            är vad vi fyller den nya tekniken med. De digitala sändningarna
            ger möjlighet till fler kanaler med bättre kvalitet. Vänsterpartiet
            vill därför öka medieutbudets tillgänglighet för invandrare och
            handikappade.
          </note>
          <note>
            Vänsterpartiet har dessutom i reservation 13 tagit upp frågan
            om Utbildningsradion och dess möjlighet att sända och ansvara
            för en särskild utbildningskanal.
          </note>
          <note>
            Vi står givetvis bakom denna reservation, men jag yrkar inte
            bifall till den nu.
          </note>
          <note type="speaker">
            Anf. 272 EWA LARSSON (mp):
          </note>
          <note>
            Herr talman! Jag skall försöka hålla det här anförandet utan
            att hemfalla åt gnällighet. Först vill jag tala om att jag är
            mycket kritisk till SVT:s styrelses krav på publikmål för SVT.
            Först har man det s.k.
          </note>
          <note>
            räckviddsmålet som säger att minst hälften av dem som ser på
            TV en genomsnittlig dag skall ha sett program i SVT:s kanaler.
            Sedan har man det s.k.
          </note>
          <note>
            marknadsmålet som säger att minst hälften av den tid som tittarna
            ägnar åt TV skall avse program som sänds av SVT.
          </note>
          <note>
            Jag tycker att man kan ställa detta i relation till de publikmål
            som SR:s styrelse har fastställt. De säger att 15 % av befolkningen
            skall lyssna på P 1, att 3 %
          </note>
          <note>
            av befolkningen skall lyssna på P 2-musik, att 15 %
          </note>
          <note>
            av befolkningen upp till 40 år skall lyssna på P 3 och att P
            4 skall vara den mest avlyssnade kanalen i åldersgruppen över
            35 år. Att hälften av befolkningen skall se på SVT är ett oerhört
            hårt krav som kan medföra svårigheter.
          </note>
          <note>
            Herr talman! Företagen skall enligt gällande sändningstillstånd
            erbjuda ett mångsidigt programutbud som kännetecknas av hög kvalitet.
            Häromkvällen ringde min mamma alldeles uppriven och undrade vad
            man egentligen menade med att beskriva äldre på det sätt som man
            hade gjort i en ny serie. Den heter visst
          </note>
          <note>
            Glöm inte mamma. Hon kände sig kränkt å alla sina åldrade vänners
            vägnar. Flera av dem är dementa, och hon ansåg att de hade blivit
            förlöjligade och hånade.
          </note>
          <note>
            Min mamma blev ledsen. Sådant skall inte sändas på
          </note>
          <note>
            TV, sade hon till mig. Vad skall jag svara på det? Jag var svarslös.
          </note>
          <note>
            Kvalitet, var det - hög kvalitet. Hur relateras det till att
            inte duga och att väljas bort? Jag säger ingenting. BRIS, Barnens
            Rätt i Samhället, har visst instiftat ett pris till den förening
            som hjälper barn att förstå att alla duger. Att inte duga - att
            väljas bort! Var får barn alla galenskaper ifrån?
          </note>
          <note>
            Herr talman! Programföretagen skall ta hänsyn till mediets särskilda
            genomslagskraft. Kulturutskottet har i tidigare sammanhang uttalat
            att även program som vänder sig till små lyssnargrupper skall
            förläggas till det som kallas för god sändningstid.
          </note>
          <note>
            Herr talman! Nu ankommer det på Granskningsnämnden att hålla
            reda på hur gällande regler följs.
          </note>
          <note>
            Politisk klåfingrighet vill vi inte ha! Fast ibland kan man ju
            undra alldeles själv hur man kan värdera ord som hög kvalitet
            så väldigt olika.
          </note>
          <note>
            Med detta yrkar jag bifall till reservation 2 under mom. 2.
          </note>
          <note>
            Jag skall kort beröra frågan om en medieplattform för olika politiska
            arenor. Än så länge är inte Utbildningsradion nedlagd, fast en
            del jobbar visst hårt på den saken. Än så länge saknar Sverige
            någon motsvarighet till USA:s mycket populära C-SPAN eller Kanadas
            politikkanal. Miljöpartiet anser att UR-Arenas förslag om direktsändningar
            från regionala politiska debatter i riksdag, EU-parlament, FN
            och andra politiska forum var ett väl bearbetat och bra förslag.
          </note>
          <note>
            Herr talman! Forskare har dessutom framhållit att ett sätt att
            förbättra förtroendet mellan politiker och väljare förutom fler
            folkomröstningar, skilda valdagar mellan kommun-, landstings-
            och riksdagsval samt inslag av personval kan vara att inrätta
            en politisk
          </note>
          <note>
            TV-kanal. Därför tycker Miljöpartiet att det inte finns en minut
            att förlora. Jag ser gärna att regeringen återkommer med förslag
            till finansiering - gärna i vårbudgeten.
          </note>
          <note>
            Med detta yrkar jag bifall till reservation 12 under mom. 18.
          </note>
          <note type="speaker">
            Anf. 273 AGNETA RINGMAN (s):
          </note>
          <note>
            Herr talman! För att vinna tid tänker jag begränsa mig till att
            enbart kommentera några av de reservationer som hör till betänkandet.
          </note>
          <note>
            I en av Moderaternas reservationer framgår att de vill ändra
            på public service-begreppet. De vill ge uppdraget en annan innebörd,
            och de vill att allmänhetens radio och TV skall "- - - erbjuda
            program som publiken annars inte möter - - -". Det hörde vi ju
            också Gunnar Hökmark säga nyss.
          </note>
          <note>
            Det är oss främmande. Som framkommit tidigare vill vi erbjuda
            de 99,8 % av befolkningen som i dag kan nås av public service-kanalerna
            ett brett programutbud. Utskottet har inte för avsikt att ta initiativ
            till att riva upp gällande tillstånd under perioden.
          </note>
          <note>
            Kulturdepartementet förbereder frågan om det framtida public
            service-uppdraget och hur det skall se ut inför nästa tillståndsperiod.
            Jag förutsätter att en parlamentarisk kommitté som tidigare kommer
            att delta i arbetet.
          </note>
          <note>
            Om man läser moderaternas reservationer ser man att de tycks
            vara oroliga för att programföretagen inte klarar av att ha kvalitet
            och fördjupning i sina program eller att tillgodose kraven från
            exempelvis synoch hörselskadade och språkliga minoritetsgrupper.
          </note>
          <note>
            Jag tycker att det är djupt orättvist mot den radio och
          </note>
          <note>
            TV som vi har i dag och det breda utbudet där.
          </note>
          <note>
            Det finns också, som Ewa Larsson nyss sade, en reservation som
            gäller företagens interna publikmål.
          </note>
          <note>
            Reservanterna anser att riksdagen uttryckligen skall ange att
            höga lyssnar- och tittarsiffror inte skall vara det avgörande
            målet för programverksamheten. Jag vill informera om att det tydligt
            framgår av de sändningstillstånd som gäller för närvarande att
            programföretagen skall tillgodose alla publikgrupper när det gäller
            ett mångsidigt programutbud av hög kvalitet.
          </note>
          <note>
            Med "alla publikgrupper" menas självfallet att även mindre publikgruppers
            intressen skall tillgodoses vid tidpunkter då en stor del av befolkningen
            har möjlighet att ta del av programmen.
          </note>
          <note>
            Jag vill erinra om att det i uppdraget i dag också framgår att
            allmänradion och allmäntelevisionen inte skall låta sig styras
            av publikandelar, utan att de skall sända program som vänder sig
            även till en förhållandevis begränsad publik.
          </note>
          <note>
            Utvärderingsrapporten från programföretagen väntas snart lämnas
            in till regeringen och till Granskningsnämnden för radio och TV.
            Granskningen av att företagen uppfyller kraven kommer att ske.
          </note>
          <note>
            Moderaterna säger också nej till sponsring i radio och TV i en
            av reservationerna. Utskottsmajoriteten har accepterat att sponsring
            skall få förekomma i samband med sportevenemang därför att vi
            ställer krav på mångsidighet i programutbudet och att vi tycker
            att det är angeläget att även Sveriges Television har möjlighet
            att sända dyrbara sportevenemang.
          </note>
          <note>
            I detta sammanhang vill jag upplysa om att det för närvarande
            föreligger ett förslag om att allmänhetens möjlighet att se viktiga
            sportevenemang i TV skall kunna skyddas. Det gäller evenemang
            som inträffar högst en gång om året och som intresserar en bred
            allmänhet i Sverige. En departementspromemoria,
          </note>
          <note>
            Genomförande av EG:s TV-direktiv, är för närvarande ute på remiss.
            Arbetet som pågår bör inte föregripas i avvaktan på regeringens
            förslag till åtgärder.
          </note>
          <note>
            Margareta Andersson skriver i sin reservation att det är angeläget
            att regeringen noga följer den utbyggnad som SVT gör av de regionala
            nyhetssändningarna under tillståndsperioden. Jag tycker nog att
            det är precis det som utskottsmajoriteten säger i betänkandet.
            Det är viktigt att SVT fortsätter att utveckla den regionala nyhetsförmedlingen,
            men vi befinner oss bara i början av den här tillståndsperioden
            som sträcker sig fram t.o.m. 2001. Jag tycker att det är rimligt
            att SVT får tid på sig att leva upp till målet.
          </note>
          <note>
            I en av reservationerna tas frågan om betal-TV i
          </note>
          <note>
            SVT upp. Reservanterna är oroliga för att resurserna splittras
            och kvaliteten hotas om SVT inför betal-TV-
          </note>
          <note>
            kanaler. Jag vill här nöja mig med att konstatera att regeringen
            bereder ärendet och att vi bör avvakta den beredningen.
          </note>
          <note>
            I två reservationer föreslås att dels politikerkanaler, dels
            en folkbildningskanal inrättas. Båda förslagen är i och för sig
            mycket sympatiska, men att ha en särskild folkbildningskanal kan
            tyckas vara litet begränsat - särskilt som vi har sagt i de kulturpolitiska
            målen att all kulturverksamhet skall främja bildningssträvandena.
            Också i tillståndet finns det en paragraf om att programutbudet
            som helhet skall präglas av folkbildningsambitioner. Under alla
            förhållanden anser jag att vi bör avvakta den beredning som sker
            i regeringen av betänkandet om utbildningskanalen.
          </note>
          <note>
            Detsamma gäller förslaget om politikerkanaler.
          </note>
          <note>
            Man kan ändå här säga att bevakningen från de politiska arenorna
            har ökat under senare tid både i public service-företagen, i närradion
            och i kabel-TV.
          </note>
          <note>
            Herr talman! Med detta vill jag yrka bifall till utskottets hemställan
            i betänkandet KrU11 i dess helhet och avslag på reservationerna.
          </note>
          <note type="speaker">
            Anf. 274 GUNNAR HÖKMARK (m) replik:
          </note>
          <note>
            Herr talman! Jag skall inte polemisera alltför mycket med Agneta
            Ringman. Jag skall bara notera två saker:
          </note>
          <note>
            Dels anser Agneta Ringman uppenbarligen att utbudet av kvalitet
            och fördjupningsprogram är fullt tillräckligt i den svenska mediemiljön.
            Det anser inte vi moderater.
          </note>
          <note>
            Dels anser hon att Sveriges television och public service-verksamheten
            i sin helhet skall konkurrera med andra programkanaler om den
            typ av program som dessa redan sänder.
          </note>
          <note>
            Herr talman! Detta drabbar ytterst publiken och långsiktigt också
            public service-verksamheten. Det kommer nämligen att urholka dessa
            företags legitimitet.
          </note>
          <note type="speaker">
            Anf. 275 AGNETA RINGMAN (s) replik:
          </note>
          <note>
            Herr talman! Jag skall fatta mig kort.
          </note>
          <note>
            Det är både bredd och djup samt hög kvalitet som gäller för tillstånden
            i dag.
          </note>
          <note>
            Jag nöjer mig med att svara så.
          </note>
          <note>
            Anf. 276 MARGARETA
          </note>
          <note type="speaker">
            ANDERSSON (c):
          </note>
          <note>
            Herr talman! Jag skall börja med att yrka bifall till reservation
            nr 8 under mom. 11. Den handlar om
          </note>
          <note>
            SVT:s lokala nyhetsförmedling.
          </note>
          <note>
            Jag tycker att det är väldigt viktigt att vi kan få fler nyhetsförmedlare,
            och ännu mer spridda än i dag. Det finns kommuner som ligger långt
            borta från TV-
          </note>
          <note>
            studior. Man behöver få med material från många olika håll för
            att få en bra täckning.
          </note>
          <note>
            Detta är bara ett av de inslag som jag hade tänkt ta upp. Men
            tiden är knapp, så jag slutar med detta.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 mars.)
          </note>
          <note>
            24 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1997/98:121 Riktlinjer för Telia AB:s verksamhet
          </note>
          <note>
            25 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 25 mars
          </note>
          <note>
            1997/98:243 av Sten Andersson (m) till justitieministern
          </note>
          <note>
            Bolagsplundring
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 14 april.
          </note>
          <note>
            26 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 25 mars
          </note>
          <note>
            1997/98:603 av Rolf Gunnarsson (m) till försvarsministern
          </note>
          <note>
            Försvaret och den privata marknaden
          </note>
          <note>
            1997/98:604 av Sören Lekberg (s) till jordbruksministern
          </note>
          <note>
            Livsmedelsprisernas utveckling
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 14 april.
          </note>
          <note>
            27 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 25 mars
          </note>
          <note>
            1997/98:533 av Birgitta Hambraeus (c) till finansministern
          </note>
          <note>
            Riksbankens överskott
          </note>
          <note>
            1997/98:535 av Jan-Olof Franzén (m) till jordbruksministern
          </note>
          <note>
            Bidragsrätter
          </note>
          <note>
            1997/98:551 av Ann-Kristin Føsker (fp) till kulturministern
          </note>
          <note>
            Fria teatergrupper inom opera och musik
          </note>
          <note>
            1997/98:553 av Tuve Skånberg (kd) till justitieministern
          </note>
          <note>
            Handel med cannabisfrön
          </note>
          <note>
            1997/98:558 av Barbro Westerholm (fp) till utbildningsministern
          </note>
          <note>
            Tjänster med inriktning mot genusforskning
          </note>
          <note>
            1997/98:563 av Isa Halvarsson (fp) till utbildningsministern
          </note>
          <note>
            Sexuella trakasserier och högskolor
          </note>
          <note>
            1997/98:564 av Kaj Larsson (s) till försvarsministern
          </note>
          <note>
            Ravlunda skjutfält
          </note>
          <note>
            1997/98:565 av Carina Hägg (s) till kommunikationsministern
          </note>
          <note>
            Naturgrus
          </note>
          <note>
            1997/98:566 av Lennart Fremling (fp) till försvarsministern
          </note>
          <note>
            Älvdalens skjutfält
          </note>
          <note>
            1997/98:567 av Gudrun Lindvall (mp) till miljöministern
          </note>
          <note>
            Returpapper
          </note>
          <note>
            1997/98:568 av Gudrun Lindvall (mp) till jordbruksministern
          </note>
          <note>
            Kontroll av märkning av kött
          </note>
          <note>
            1997/98:569 av Chatrine Pålsson (kd) till socialministern
          </note>
          <note>
            Åldersgränsen för assistans enligt LSS
          </note>
          <note>
            1997/98:571 av Ewa Larsson (mp) till kulturministern
          </note>
          <note>
            Nyckelharpan som nationalinstrument
          </note>
          <note>
            1997/98:572 av Eva Zetterberg (v) till utrikesministern
          </note>
          <note>
            FN:s konvention om barnets rättigheter
          </note>
          <note>
            1997/98:573 av Dan Ericsson (kd) till socialministern
          </note>
          <note>
            Ersättning till lobotomerade
          </note>
          <note>
            1997/98:575 av Carina Hägg (s) till socialministern
          </note>
          <note>
            Narconon
          </note>
          <note>
            1997/98:577 av Jan Backman (m) till kulturministern
          </note>
          <note>
            Arkeologisk undersökning i Håga by
          </note>
          <note>
            1997/98:582 av Eva Goës (mp) till miljöministern
          </note>
          <note>
            Tjernobyl
          </note>
          <note>
            1997/98:583 av Eva Goës (mp) till socialministern
          </note>
          <note>
            Tjernobyl
          </note>
          <note>
            1997/98:584 av Eva Goës (mp) till miljöministern
          </note>
          <note>
            Tredje världen och dumpning av avfall
          </note>
          <note>
            1997/98:585 av Eva Goës (mp) till näringsministern
          </note>
          <note>
            Polenkabeln
          </note>
          <note>
            1997/98:586 av Inger Lundberg (s) till statsrådet
          </note>
          <note>
            Ylva Johansson
          </note>
          <note>
            Semesterledighet i kunskapslyftet
          </note>
          <note>
            1997/98:587 av Eva Persson Sellin (s) till statsrådet
          </note>
          <note>
            Maj-Inger Klingvall
          </note>
          <note>
            Föräldraledighet
          </note>
          <note>
            1997/98:588 av Tomas Eneroth (s) till näringsministern
          </note>
          <note>
            Minerallagen
          </note>
          <note>
            1997/98:589 av Ola Ström (fp) till utbildningsministern
          </note>
          <note>
            Förbättrad service av CSN
          </note>
          <note>
            1997/98:592 av Marie Wilén (c) till miljöministern
          </note>
          <note>
            Barns skydd mot kemikalier
          </note>
          <note>
            1997/98:593 av Ola Rask (s) till miljöministern
          </note>
          <note>
            Svenska vattenverk
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 14 april.
          </note>
          <note>
            28 § Kammaren åtskildes kl. 23.00.
          </note>
          <note>
            Förhandlingarna leddes av talmannen från sammanträdets början
            t.o.m. 6 §
          </note>
          <note>
            anf. 27 (delvis), av tredje vice talmannen därefter t.o.m. 7
            § anf. 84
          </note>
          <note>
            (delvis), av förste vice talmannen därefter t.o.m. 8 § anf. 130
          </note>
          <note>
            (delvis), av andre vice talmannen därefter t.o.m. 10 § anf. 164
          </note>
          <note>
            (delvis), av talmannen därefter till ajourneringen kl. 17.56,
            av andre vice talmannen därefter t.o.m. 16 § anf. 233
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
