<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--22</head>
          <docDate when="1997-10-30">1997-10-30</docDate>
        </div>
      </front>
      <body>
        <div>
          <note>
            14.00 - 15.01
          </note>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 24 oktober.
          </note>
          <note>
            2 § Information från regeringen om åtgärder mot ekonomisk brottslighet
          </note>
          <note type="speaker">
            Anf. 1 Justitieminister LAILA FREIVALDS (s):
          </note>
          <u>
            <seg>
              Herr talman! Kampen mot den ekonomiska brottsligheten är ett
              av regeringens mest prioriterade områden inom kriminalpolitiken.
              Regeringen har också konsekvent och kraftfullt vidtagit en rad
              åtgärder för att stärka samhällets insatser mot denna brottslighet.
              Åtgärderna ingår i den strategi för samhällets samlade åtgärder
              mot den ekonomiska brottsligheten som regeringen förelade riksdagen
              i april
            </seg>
          </u>
          <note>
            1995.
          </note>
          <u>
            <seg>
              Skadeverkningarna av den ekonomiska brottsligheten är av skilda
              slag och drabbar såväl den enskilde som företagen och samhället.
              Den ekonomiska brottsligheten undergräver basen för välfärden.
              Den minskar respekten för skatte- och bidragssystemen. Den får
              allvarliga konsekvenser för näringslivet genom att spelregler
              överträds och att konkurrens inte sker på lika villkor. Den leder
              till att de gemensamma resurserna inte kommer till användning
              för avsedda ändamål. Även brott riktade mot EU:s ekonomiska system
              medför stora negativa konsekvenser både nationellt och internationellt.
              I form av miljöbrott medför den skador på vår livsmiljö. Sysselsättning,
              tillväxt och priser påverkas negativt av den ekonomiska brottsligheten.
              Detta leder på lång sikt till att både samhällsekonomin och samhällsmoralen
              hotas.
            </seg>
          </u>
          <u>
            <seg>
              Att bekämpa den ekonomiska brottsligheten är ett komplicerat
              och långsiktigt arbete. Erfarenheter både från vårt land och från
              andra länder visar att ett av de mest typiska dragen hos ekobrottsligheten
              är att den söker sig nya vägar och snabbt anpassar sig till nya
              förhållanden. De kriminella söker på olika sätt missbruka närings-
              och skattelagstiftning och utnyttja svagheter i kontrollsystemen.
              Därför räcker det inte med enstaka isolerade åtgärder från samhällets
              sida.
            </seg>
          </u>
          <u>
            <seg>
              Ekobrottsbekämpningen måste drivas på stor bredd och innefatta
              åtgärder av många skilda slag som tillsammans verkar mot målet
              att minska den ekonomiska brottsligheten.
            </seg>
          </u>
          <u>
            <seg>
              En effektivare lagstiftning får exempelvis ful effekt först när
              de myndigheter som tillämpar lagstiftningen har blivit effektivare
              genom höjd kompetens och förbättrad organisation. På samma sätt
              gäller det att få ett samspel mellan förebyggande och repressiva
              åtgärder. Kontrollsystemen måste vara avpassade på ett sådant
              sätt att de kan fungera effektivt och rättssäkert. Näringslivet
              måste kunna skydda sig mot brottsliga angrepp.
            </seg>
          </u>
          <u>
            <seg>
              Herr talman! Regeringen har i dag beslutat om en skrivelse till
              riksdagen med en lägesrapport i fråga om bekämpningen av ekonomisk
              brottslighet. I rapporten redovisas en lång rad projekt inom ramen
              för regeringens åtgärdsprogram. Inte minst har en ökad tonvikt
              lagts vid det förebyggande arbetet. I detta ligger bl.a. att kontrollen
              effektiviseras och att myndigheternas arbetsformer utvecklas.
              Andra viktiga inslag i detta arbete är att utveckla samarbetet
              mellan myndigheter och att höja myndighetskompetensen i fråga
              om ekobrott.
            </seg>
          </u>
          <u>
            <seg>
              I fler fall har projekt nu avslutats, exempelvis genom att ny
              lagstiftning har antagits och trätt i kraft.
            </seg>
          </u>
          <u>
            <seg>
              Andra projekt är på utredningsstadiet eller håller på att genomföras.
              Nya projekt tillkommer hela tiden. En av de viktigaste och mest
              angelägna delarna av ekobrottssatsningen tar ett stort steg framåt
              nästa år i och med att en ny styrnings- och myndighetsstruktur
              för ekobrottsbekämpningen inrättas.
            </seg>
          </u>
          <u>
            <seg>
              Ett huvudproblem när det gäller att höja ekobrottsbekämpningens
              effektivitet har hittills varit att så många olika myndigheter
              och andra aktörer har varit involverade i arbetet. Samordningsproblemen
              har varit påtagliga och svåra att övervinna, inte minst när det
              gäller myndigheternas prioriteringar. Det har också många gånger
              varit svårt att bygga upp och behålla den specialkompetens som
              behövs för att kunna ta itu med nya former av ekonomisk brottslighet,
              exempelvis databrottslighet och miljökriminalitet, eller att möta
              den internationella utvecklingen. Dessa problem är inte specifikt
              svenska utan har visat sig också i andra länder.
            </seg>
          </u>
          <u>
            <seg>
              För att möta utvecklingen tillskapas nu en ny och ändamålsenlig
              organisation. Den nya organisationen innebär att man skapar strukturer
              bl.a. åklagarväsendet, polisen och skatteförvaltningen som är
              skräddarsydda för kampen mot den ekonomiska brottsligheten.
            </seg>
          </u>
          <u>
            <seg>
              En ny åklagarmyndighet, Ekobrottsmyndigheten, inrättas och innebär
              att åklagare, poliser och specialister kan arbeta nära tillsammans
              under gemensam ledning och inom en gemensam ekonomisk ram.
            </seg>
          </u>
          <u>
            <seg>
              Inom skatteförvaltningen påbörjas uppbyggnaden av särskilda skattebrottsenheter
              som kompletterar polisen. Därmed kommer man ifrån den trånga sektor
              som hittills funnits när det gäller att utreda vissa typer av
              skattebrott.
            </seg>
          </u>
          <u>
            <seg>
              Samtidigt fullföljs inrättandet av en ny struktur för statsmakternas
              styrning av ekobrottsbekämpningen och för samordning av åtgärderna
              från myndigheter från olika sektorer i samhället. Den nya strukturen
              innebär att statsmakterna varje år slår fast myndighetsgemensamma
              mål och riktlinjer för ekobrottsbekämpningen och att myndigheterna
              samverkar omkring dessa mål och riktlinjer i ett nationellt ekoråd
              under ledning av Riksåklagaren. Samma struktur används också för
              myndigheternas återrapportering till statsmakterna.
            </seg>
          </u>
          <u>
            <seg>
              Regeringen kommer att nära följa arbetet med att inrätta den
              nya myndighetsstrukturen för att säkerställa att den nya organisationen
              finner sina ändamålsenliga arbetsformer så snabbt som möjligt.
            </seg>
          </u>
          <u>
            <seg>
              Herr talman! Även när det gäller kontrollverksamheten pågår flera
              viktiga lagstiftningsprojekt, särskilt inom skatteområdet. Flera
              har förts i hamn eller står inför sin fullbordan. Bättre regler
              för skattekontroll och skärpta regler om revision är några exempel.
            </seg>
          </u>
          <u>
            <seg>
              Lagen mot skatteflykt skärps från nästa år.
            </seg>
          </u>
          <note>
            Även på andra områden pågår ett omfattande lagstiftningsarbete.
            Här kan nämnas att ett särskilt förslag om skärpta regler mot
            penningtvätt bereds inom Regeringskansliet. Reglerna om borgenärsbrott
            ses över liksom olika frågor om sanering av utsatta branscher.
            Olika åtgärder mot bolagsplundring övervägs, och ett arbete med
            nya regler om företagsböter samt ytterligare skärpningar i fråga
            om näringsförbud pågår. Åtgärder avseende brott i IT-miljö, sekretesshinder
            i ekobrottsbekämpningen, åtgärder mot bulvaner och en översyn
            av reglerna om förverkanden av vinning av brott behandlas i olika
            utredningar. Åtskilliga av dessa projekt bör kunna leda fram till
            ny lagstiftning som kan behandlas av riksdagen och träda i kraft
            under nästa år eller året därpå.
          </note>
          <note>
            När det gäller kompetenshöjande åtgärder pågår olika projekt
            bl.a. som en effekt av det särskilda uppdrag regeringen gav till
            de berörda centrala myndigheterna i juni 1995. Arbetet har engagerat
            myndigheterna inom flera områden: domstolsväsendet, åklagarväsendet,
            Polisen, Tullverket, skatteförvaltningen och
          </note>
          <u>
            <seg>
              Patent- och registreringsverket.
            </seg>
          </u>
          <u>
            <seg>
              En ny organisation för forskning inom rättsväsendets område införs
              nästa år genom att Brottsförebyggande rådet och Rikspolisstyrelsens
              forskningsenhet slås samman och får ökade forskningsresurser.
              Satsningen innebär också en förstärkt forskning om ekonomisk brottslighet.
            </seg>
          </u>
          <u>
            <seg>
              En huvudpunkt i strategin är att också näringslivet måste ta
              ett ökat ansvar i kampen mot den ekonomiska brottsligheten. Efter
              överläggningar med näringslivsföreträdare har Justitiedepartementet
              inlett ett arbete med att, i nära samverkan med näringslivet,
              utreda hur näringslivet kan förbättra sitt eget skydd mot ekonomisk
              brottslighet.
            </seg>
          </u>
          <u>
            <seg>
              Den ekonomiska brottsligheten är en internationell företeelse
              och bedrivs i ökande utsträckning genom gränsöverskridande transaktioner.
              Samtidigt blir den internationella ekobrottsligheten alltmer kvalificerad
              och får ett ökat inslag av organiserad kriminalitet.
            </seg>
          </u>
          <u>
            <seg>
              Regeringen kommer därför att lägga stor vikt vid att utveckla
              det internationella samarbetet, inte minst inom ramen för EU:s
              samarbete.
            </seg>
          </u>
          <u>
            <seg>
              Genomförandet av strategin mot ekonomisk brottslighet omfattar
              för närvarande mer än 50 olika projekt. Det är regeringens avsikt
              att fortsätta den långsiktiga satsningen mot ekonomisk brottslighet
              med full kraft. Det är min förhoppning att det skall finnas en
              bred parlamentarisk uppslutning i arbetet mot den ekonomiska brottsligheten.
            </seg>
          </u>
          <note type="speaker">
            Anf. 2 KIA ANDREASSON (mp):
          </note>
          <u>
            <seg>
              Herr talman! Jag vill fråga justitieministern hur miljöbrotten
              kommer att behandlas. I tidigare skrivelser har bara konstaterats
              att miljöbrotten skall ingå i ekonomisk brottslighet. Men det
              har i skrivelserna aldrig funnits strategier eller redovisats
              projekt där miljöbrottsligheten tagits upp.
            </seg>
          </u>
          <u>
            <seg>
              Jag fick besked om att i den nya ekobrottsmyndigheten skulle
              också miljöbrotten behandlas. Senare fick jag veta att frågan
              skulle utredas ytterligare. Jag skulle vilja ha besked om hur
              miljöbrotten kommer att hanteras och deras plats i den nya ekobrottsmyndigheten.
            </seg>
          </u>
          <u>
            <seg>
              Vidare är ekobrottsmyndigheten litet förvirrad i sin organisationsstruktur.
              Tidigare var beskedet att ekobrottsmyndigheten helt och hållet
              skulle lyda under åklagarmyndigheten. I budgetpropositionen för
              detta år föreslås en ny struktur. Man delar upp så att storstadslänen
              får en egen organisation och övriga landet en annan.
            </seg>
          </u>
          <u>
            <seg>
              Vad är anledningen till att det har blivit en sådan uppdelning?
              Ser inte justitieministern problem med denna uppdelning i organisationen,
              dvs. att i storstadslänen ha en myndighet direkt under regeringen
              och inte under Riksåklagaren?
            </seg>
          </u>
          <note type="speaker">
            Anf. 3 Justitieminister LAILA FREIVALDS (s):
          </note>
          <u>
            <seg>
              Herr talman! När det gäller miljöbrotten är det min uppfattning
              att de i viss utsträckning, kanske i ganska stor utsträckning,
              är ekonomiska brott. Jag tror att kampen mot dem på sikt skall
              samordnas med den struktur vi har för att bekämpa ekobrottslighet
              över huvud taget.
            </seg>
          </u>
          <u>
            <seg>
              På detta stadium har vi inte bedömt det möjligt att säkerställa
              tillräcklig kompetens i den nya myndighet som bildas. Vi har satsat
              alla krafter på att öka den totala kompetensen i vårt land när
              det gäller att kunna hantera miljöbrotten. Det finns ett stort
              behov av vidareutbildning och vidareutveckling av arbetsformer.
            </seg>
          </u>
          <u>
            <seg>
              Jag nämnde i min information att det har satsats en del samordnat
              på central nivå för utbildning hos olika myndigheter. Det rör
              bl.a. just miljöbrottsligheten.
            </seg>
          </u>
          <u>
            <seg>
              Under det centrala utbildningsråd som har inrättats har det genomförts
              ett utbildningsprogram som omfattar ett sextiotal poliser och
              åklagare som har fått en vidareutbildning i att hantera ekobrott
              som är miljöbrott.
            </seg>
          </u>
          <u>
            <seg>
              Jag räknar med att ökningen av kompetensen skapar möjligheter
              att också vidta åtgärder för att ha en bättre organisatorisk struktur
              för att hantera miljöbrotten. Jag kommer att återkomma till riksdagen
              med den frågan så småningom.
            </seg>
          </u>
          <u>
            <seg>
              När det gäller den nya ekobrottsmyndigheten kan jag förstå Kia
              Andreassons något förvirrade uppfattning. Intrycket kan vara förvirrande
              om man inte har tagit del av det resultat som det rätt omfattande
              arbete som har pågått längre tid har lett till. Så småningom kommer
              man fram till ett beslut. Då blir bilden betydligt klarare, även
              om jag uppfattar att Kia Andreasson har missförstått någonting.
            </seg>
          </u>
          <u>
            <seg>
              Det är icke så att den åklagarverksamhet som skall bedrivas beträffande
              de tre storstadsområdena i ekobrottsmyndigheten på något sätt
              lyder direkt under regeringen. Det gör den inte. Det är en åklagarmyndighet
              som lyder under Riksåklagaren.
            </seg>
          </u>
          <note type="speaker">
            Anf. 4 BIRGITTA HAMBRAEUS (c):
          </note>
          <u>
            <seg>
              Herr talman! Först vill jag tacka justitieministern för den intressanta
              och viktiga informationen. Det är bra att vi kommer att få en
              lägesrapport, och jag skall med intresse ta del av den.
            </seg>
          </u>
          <u>
            <seg>
              Jag har en fråga som kan verka liten i sammanhanget men som jag
              vet är svår för många köpmän i
            </seg>
          </u>
          <u>
            <seg>
              Sverige. Det är den illojala konkurrens de upplever av den tillfälliga
              handeln. Jag vill gärna höra om justitieministern har tagit upp
              den frågan i sammanhanget.
            </seg>
          </u>
          <note>
            Vi hade i Falun en sammankomst ordnad av Köpmannaförbundet och
            riksdagsmännen på Dalabänken.
          </note>
          <u>
            <seg>
              Där var bl.a. representanter för skattemyndigheter och kronofogdemyndigheter.
              Det visade sig att människor som strängt taget är stora grossister
              far mellan olika län med stora trailers.
            </seg>
          </u>
          <u>
            <seg>
              De är i många fall direkta ekonomiska brottslingar. De kanske
              inte har betalat in moms eller arbetsgivaravgifter. De har personer
              närvarande som säger att de bara är där för skoj skull och inte
              får någon lön, osv. Det är oerhört svårt att spåra dessa människor.
            </seg>
          </u>
          <u>
            <seg>
              Det borde vara väldigt klart att sådant måste kunna stoppas.
              Såvitt jag förstår har kommunen en skyldighet att se till att
              den inte upplåter torgplats till oseriösa företagare. Men det
              kanske inte alltid är så hemskt lätt för kommunen att övervaka
              det i detalj.
            </seg>
          </u>
          <u>
            <seg>
              Samtidigt är det mycket viktigt för mig att säga att det finns
              en legitim torghandel som vi inte får försvåra för. Det gäller
              idrottsföreningar, skolklasser som skall åka på resa och tillfälligt
              vill sälja litet bröd eller att man vill sälja överskott från
              jordbruksproduktion, osv.
            </seg>
          </u>
          <u>
            <seg>
              Hur tänker justitieministern ta itu med den här frågan?
            </seg>
          </u>
          <note type="speaker">
            Anf. 5 Justitieminister LAILA FREIVALDS (s):
          </note>
          <u>
            <seg>
              Herr talman! När det gäller tillfällig handel är det en klassisk
              fråga. Jag uppfattar Birgitta Hambraeus fråga som rörande ekonomisk
              brottslighet i anslutning till tillfällig handel. Den principiella
              frågan i vilken utsträckning tillfällig handel skall accepteras
              som en konkurrent till den stationära handeln är en fråga av näringspolitisk
              natur som vi inte hanterar inom ramen för bekämpning av ekobrottsligheten.
            </seg>
          </u>
          <u>
            <seg>
              Det förekommer naturligtvis en hel del ekonomisk brottslighet
              i samband med det kan kalla tillfällig handel. Frågan är uppmärksammad
              bl.a. i Branchsaneringsutredningen. Den bereds för närvarande
              i departementet. Jag kan inte säga någonting om vad som kan komma
              ut av det arbetet.
            </seg>
          </u>
          <u>
            <seg>
              Jag skulle också tro att denna fråga kan bli en av de som vi
              kommer att ha anledning att ägna särskild uppmärksamhet i våra
              överläggningar med näringslivet självt. Där har vi påbörjat ett
              arbete där en av näringslivet självt utpekad person har fått ett
              särskilt uppdrag att inventera vissa problem och komma med förslag
              till åtgärder om hur näringslivet självt kan skydda sig i större
              utsträckning.
            </seg>
          </u>
          <u>
            <seg>
              Det kommer att leda till överläggningar med näringslivet där
              vi fördelar ansvaret så, att jag tar på mig de uppgifter som behövs
              lagstiftningsvägen och i form av utveckling av myndigheternas
              arbete för att stödja näringslivets behov av skydd för den typen
              av illojal konkurrens, och näringslivet ser till sina egna möjligheter
              att åtgärda vissa delar av problematiken.
            </seg>
          </u>
          <u>
            <seg>
              Frågan finns med på flera olika sätt i detta omfattande arbete.
            </seg>
          </u>
          <note type="speaker">
            Anf. 6 CHRISTEL ANDERBERG (m):
          </note>
          <u>
            <seg>
              Herr talman! Justitieministern betonar starkt behovet av ökat
              samarbete mellan olika myndigheter i kampen mot den ekonomiska
              brottsligheten, och det är alldeles utmärkt. Jag bara undrar på
              vilket sätt inrättandet av en ny myndighet skulle vara ägnat att
              underlätta detta samarbete.
            </seg>
          </u>
          <u>
            <seg>
              Blir det inte i stället så att man bygger upp nya murar, kapslar
              in en viss verksamhet i en ny myndighet, och ofrånkomligen får
              kompetenskonflikter och sådant? Vad är det i den nya myndighetens
              konstruktion, rent konkret, som är ägnat att underlätta samarbetet?
              Man kan t.ex. jämföra med den samarbetsorganisation som redan
              finns i dag, nämligen Riksenheten mot ekonomisk brottslighet,
              REKO.
            </seg>
          </u>
          <u>
            <seg>
              Jag vill ställa en fråga till justitieministern. Det är inte
              bara Kia Andreasson som har missförstått den nya myndighetens
              konstruktion. Det tycks även justitieministerns egna tjänstemän
              på departementet ha gjort.
            </seg>
          </u>
          <u>
            <seg>
              I en promemoria av den 2 oktober som ligger till grund för kommittédirektiven
              för den särskilde utredaren står uttryckligen att myndigheten
              kräver vissa särlösningar med hänsyn till myndighetens särskilda
              roll med nationella stabsfunktioner i fråga om ekobrottsbekämpningen.
              "Ekobrottsmyndigheten är i vissa avseenden en myndighet direkt
              under regeringen. Myndigheten kommer därför att förfoga över ett
              eget anslag och kommer också att få ett eget regleringsbrev -
              - -"
            </seg>
          </u>
          <u>
            <seg>
              Hur kan man på få detta till en myndighet inom åklagarväsendet?
            </seg>
          </u>
          <note type="speaker">
            Anf. 7 Justitieminister LAILA FREIVALDS (s):
          </note>
          <u>
            <seg>
              Herr talman! Beträffande den sista frågan är det uppenbarligen
              svårt att fullt ut uppfatta konstruktionen av den nya myndigheten.
              Kia Andreasson frågade mig uttryckligen hur det kunde komma sig
              att åklagarverksamheten i de tre storstäderna skulle kunna bli
              direkt underställd regeringen och inte Riksåklagaren. Jag svarade
              att den inte blir det. I den del som
            </seg>
          </u>
          <u>
            <seg>
              Ekobrottsmyndigheten utgör en åklagarmyndighet och alltså fullgör
              åklagares funktioner lyder den under
            </seg>
          </u>
          <u>
            <seg>
              Riksåklagaren. Men därutöver har den nya
            </seg>
          </u>
          <u>
            <seg>
              Ekobrottsmyndigheten vissa uppgifter som är av annan karaktär
              och inte det vanliga åklagararbetet, sådant som har att göra med
              att utveckla hela samhällets förmåga att arbeta med ekobrott,
              utveckla arbetsmetoder, bedriva verksamhet som gör att vi tidigt
              upptäcker tendenser till ny brottslighet och utveckla metoder
              att angripa dem. Den typen av funktioner är icke normala åklagarfunktioner
              utan är av en annan karaktär. Därigenom har myndigheten också
              en funktion som avviker från den som övriga åklagarmyndigheter
              har. Därför har denna myndighet en annan ordning när det gäller
              anslag och direktiv från regeringen. I
            </seg>
          </u>
          <u>
            <seg>
              den delen är den som andra statliga myndigheter, inte som åklagarmyndigheten.
              Den består alltså av flera olika delar. Men detta är kanske litet
              svårt att förstå.
            </seg>
          </u>
          <u>
            <seg>
              När det gäller det ökade samarbetet handlar det om att det krävs
              olika kompetenser när man skall bedriva ett arbete för att bekämpa
              den här brottsligheten. Det har vi ju lärt oss genom de senaste
              åren genom mer eller mindre lyckade försök att förändra vårt sätt
              att angripa dessa brott. REKO har visat på att det är möjligt
              att komma längre om man säkerställer att olika kompetenser får
              möjlighet att samarbeta. Det är mot bakgrund av den erfarenhet
              som vi har fått från
            </seg>
          </u>
          <u>
            <seg>
              REKO:s arbete som vi har förstått att detta är rätt väg att gå.
              Det är det som vi vidareutvecklar. I den nya myndigheten kommer
              poliser, åklagare, revisorer och andra specialutbildade personer
              att samarbeta för att på det viset åstadkomma en möjlighet att
              faktiskt komma åt denna brottslighet, vilket vi ju inte har lyckats
              med så där oerhört väl hittills.
            </seg>
          </u>
          <note type="speaker">
            Anf. 8 CHRISTEL ANDERBERG (m):
          </note>
          <u>
            <seg>
              Herr talman! Jag tycker inte att jag fick svar på min fråga vad
              det rent konkret är som gör att detta utvecklings- och analysarbetet
              sker så mycket bättre i den nya myndigheten. Varför river ni ned
              det som man har satsat så mycket tid, kraft och resurser på under
              ett par års tid för att börja från början igen och bygga upp något
              nytt? Den samverkan som justitieministern beskriver finns ju redan
              i dag och skulle gå att vidareutveckla. Varför avvecklas den?
              Varför, rent konkret, blir Ekobrottsmyndigheten så mycket bättre?
            </seg>
          </u>
          <note type="speaker">
            Anf. 9 Justitieminister LAILA FREIVALDS (s):
          </note>
          <u>
            <seg>
              Herr talman! Jag försökte faktiskt svara konkret.
            </seg>
          </u>
          <u>
            <seg>
              Nu blandar Christel Anderberg återigen ihop de olika delarna
              av den nya myndighetens verksamhet. När det gäller att samarbeta
              kring utredande av brott vidareutvecklar vi detta i den nya myndigheten.
              Men det är precis i enlighet med samma principer som låg till
              grund för inrättandet av REKO. Men i fråga om att utveckla arbetet
              rent principiellt - hur samhället skall skydda sig mot ekonomisk
              brottslighet och ha en framförhållning för att veta hur den utvecklar
              sig för att inte alltid vara andre man på brottet utan ha möjlighet
              att förutse och förebygga den brottsliga verksamheten - är det
              ingenting vi river ned, eftersom det inte finns i dag. Det är
              något helt nytt vi bygger.
            </seg>
          </u>
          <note>
            Överläggningen var härmed avslutad.
          </note>
          <note>
            3 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1997/98:26
          </note>
          <note>
            Till riksdagen
          </note>
          <note>
            Interpellation 1997/98:26 av Bo Lundgren (m) om dubbelbeskattning,
            utflyttning m.m.
          </note>
          <note>
            Interpellationen kommer att besvaras tisdagen den
          </note>
          <note>
            25 november 1997.
          </note>
          <u>
            <seg>
              Skälet till dröjsmålet är att det inte gått att finna en debattdag
              som passar både interpellanten och mig samt att den 6 november
              är fullbokad med interpellationssvar.
            </seg>
          </u>
          <note>
            Stockholm den 27 oktober 1997
          </note>
          <u>
            <seg>
              Thomas Östros
            </seg>
          </u>
          <note>
            Interpellation 1997/98:44
          </note>
          <note>
            Till riksdagen
          </note>
          <note>
            Interpellation 1997/98:44 av Sten Andersson (m)
          </note>
          <note>
            om Systembolagets försäljningsmonopol.
          </note>
          <note>
            Interpellationen kommer att besvaras tisdagen den
          </note>
          <note>
            25 november.
          </note>
          <u>
            <seg>
              Skälet till dröjsmålet är utrikes resor.
            </seg>
          </u>
          <note>
            Stockholm den 28 oktober 1997
          </note>
          <u>
            <seg>
              Margot Wallström
            </seg>
          </u>
          <note>
            Enligt uppdrag
          </note>
          <note>
            Helena Starup
          </note>
          <note>
            Expeditionschef
          </note>
          <note>
            Interpellation 1997/98:40
          </note>
          <note>
            Till riksdagen
          </note>
          <note>
            Interpellation 1997/98:40 av Fredrik Reinfeldt om
          </note>
          <note>
            EMU.
          </note>
          <note>
            Interpellationen kommer att besvaras tisdagen den
          </note>
          <note>
            25 november 1997.
          </note>
          <u>
            <seg>
              Skälet till dröjsmålet är semester och stor arbetsanhopning.
            </seg>
          </u>
          <note>
            Stockholm den 28 oktober 1997
          </note>
          <note>
            Erik Åsbrink
          </note>
          <note>
            Enligt uppdrag
          </note>
          <note>
            Nils Dexe
          </note>
          <note>
            4 § Svar på interpellation 1997/98:33 om
          </note>
          <u>
            <seg>
              Ekobrottsmyndigheten
            </seg>
          </u>
          <note type="speaker">
            Anf. 10 Justitieminister LAILA FREIVALDS (s):
          </note>
          <u>
            <seg>
              Herr talman! Christel Anderberg har frågat om jag är beredd att
              dra tillbaka regeringens förslag att inrätta Ekobrottsmyndigheten
              den 1 januari 1998.
            </seg>
          </u>
          <u>
            <seg>
              Inledningsvis vill jag påminna om att det vid flera tillfällen
              från bl.a. riksdagen har framhållits att ekobrottsbekämpningen
              måste bli effektivare. En särskild myndighet för ekobrottsbekämpning
              har sedan länge diskuterats och rymmer avgörande fördelar när
              det gäller att ta ett samlat grepp om ekobrottsbekämpningen, både
              i operativt hänseende och i fråga om samordningen med alla berörda
              aktörer på området. Också i flera andra länder har särskilda ekobrottsmyndigheter
              inrättats. Regeringen har därför i budgetpropositionerna för 1997
              och 1998 föreslagit att det inom åklagarväsendet inrättas en ny
              myndighet för bekämpning av ekonomisk brottslighet.
            </seg>
          </u>
          <u>
            <seg>
              Förslaget till en ny myndighet som enbart sysslar med ekobrottsbekämpning
              har sitt ursprung i regeringens ekobrottsberednings rapport om
              en effektivare ekobrottsbekämpning. Den ursprungliga tanken var
              att det här skulle bli fråga om en självständig myndighet i förhållande
              till bl.a. åklagarväsendet. En ny myndighets organisation och
              struktur är emellertid något som kräver en noggrann analys av
              olika alternativ. Allteftersom beredningen av ärendet fortskridit
              har också Ekobrottsmyndigheten antagit klarare former. Myndigheten
              har slutligen utformats som en åklagarmyndighet inom åklagarväsendet
              med särskilda uppgifter att samordna bekämpningen av ekonomisk
              brottslighet.
            </seg>
          </u>
          <u>
            <seg>
              Bildandet av Ekobrottsmyndigheten innebär att man i en myndighet
              för samman åklagarväsendet och polisväsendet när det gäller bekämpningen
              av ekobrott i de tre storstadslänen. När det gäller resten av
              landet får myndigheten ett samordningsansvar för ekobrottsbekämpningen.
              Ekobrottsmyndigheten har utöver detta andra viktiga uppgifter
              när det gäller att samordna och utveckla samhällets kamp mot ekobrott,
              t.ex. initiativ till myndighetsgemensamma aktioner och utarbetande
              av lagförslag rörande ekobrott.
            </seg>
          </u>
          <u>
            <seg>
              Myndighetens uppgifter och konstruktion gör enligt min mening
              att en särskild styrnings- och anslagsmodell bör väljas.
            </seg>
          </u>
          <u>
            <seg>
              För att kunna få en samlad bedömning av
            </seg>
          </u>
          <u>
            <seg>
              Ekobrottsmyndighetens verksamhet har regeringen i budgetpropositionen
              för år 1998 föreslagit att myndigheten får ett eget anslag. Myndighetens
              chef skall ha ansvaret för verksamheten och för dem som arbetar
              vid myndigheten. Det är även myndighetens chef som ansvarar för
              verksamhetens utveckling.
            </seg>
          </u>
          <u>
            <seg>
              Ekobrottsmyndigheten skall vidare genom ett eget regleringsbrev
              åläggas krav på återrapportering som redovisas i en egen årsredovisning.
            </seg>
          </u>
          <u>
            <seg>
              Ekobrottsmyndigheten är när det gäller åklagarverksamhet som
              bedrivs vid myndigheten en åklagarmyndighet under Riksåklagaren.
              Detta gäller självfallet de judiciella frågorna men även i övrigt
              är det viktigt för åklagarpersonalen att myndigheten är en del
              av åklagarväsendet. Likaså kräver polisverksamheten vid myndigheten
              en stark samhörighet med polisväsendet. Det hindrar emellertid
              inte att det är
            </seg>
          </u>
          <u>
            <seg>
              Ekobrottsmyndighetens chef som har det totala ansvaret för verksamheten
              vid myndigheten. Den föreslagna myndigheten har en organisatorisk
              lösning som ger fördelar i fråga om en gemensam operativ ledning,
              kompetens och resurssäkring. Att Ekobrottsmyndigheten i vissa
              avseenden skulle vara överställd Riksåklagaren och Rikspolisstyrelsen
              vill jag helt tillbakavisa.
            </seg>
          </u>
          <u>
            <seg>
              Den valda lösningen kräver självfallet ett nära samarbete med
              de berörda myndigheterna. Det är viktigt att Ekobrottsmyndigheten
              blir en attraktiv myndighet att arbeta vid. Det är något som
            </seg>
          </u>
          <u>
            <seg>
              Ekobrottsmyndigheten, Riksåklagaren och Rikspolisstyrelsen måste
              arbeta aktivt för bl.a. genom att utveckla en gemensam syn på
              komptensutveckling och karriärmöjligheter. Naturligtvis måste
              också förutsättningar skapas för en rörlighet av personalen mellan
              verksamheterna. Det har från flera håll påpekats att det är viktigt
              för den enskilde arbetstagaren att känna samhörighet med övriga
              åklagare respektive poliser och att ha möjlighet att efter en
              tid gå över till en annan myndighet inom samma verksamhetsområde.
              Jag är övertygad om att det genom de åtgärder som jag nu nämnt
              kommer att skapas förutsättningar för en god personalförsörjning.
              Regeringen avser också att i regleringsbreven följa upp personalförsörjningsfrågorna.
            </seg>
          </u>
          <u>
            <seg>
              I första hand kommer den personal som i dag sysslar med ekobrott
              i de berörda länen att få erbjudande om att följa med verksamheten
              till
            </seg>
          </u>
          <u>
            <seg>
              Ekobrottsmyndigheten. Antalet anställda som berörs täcker huvuddelen
              av Ekobrottsmyndighetens personalbehov. För att underlätta för
              utredaren i hans arbete att därutöver anställa personal fram till
              den
            </seg>
          </u>
          <note>
            1 januari 1998 har regeringen beslutat om en anställningsförordning
            som innebär att reglerna om bl.a.
          </note>
          <u>
            <seg>
              Tjänsteförslagsnämnden för åklagarväsendet tillfälligt kan frångås.
              En särskild anställningsförordning är inte alls ovanlig vid bildande
              av nya myndigheter. När
            </seg>
          </u>
          <u>
            <seg>
              Ekobrottsmyndigheten väl är inrättad kommer däremot samma regler
              om anställning att gälla för åklagarna där som för övriga åklagare.
            </seg>
          </u>
          <u>
            <seg>
              Christel Anderberg talar också om grava felkalkyler när det gäller
              Ekobrottsmyndighetens anslagsbehov. Jag vill därför nämna att
              det är Riksåklagaren och Rikspolisstyrelsen som till Justitiedepartementet
              gett in en beräkning av vilka resurser som nu används till ekobrottsbekämpning.
              Underlaget har sedan analyserats och diskuterats med utredaren
              och företrädare för de två myndigheterna. De medel som nu förs
              över till Ekobrottsmyndighetens anslag är resultatet av det arbetet
              och har accepterats av såväl utredaren som
            </seg>
          </u>
          <u>
            <seg>
              Riksåklagaren och Rikspolisstyrelsen. Utöver dessa medel tillförs
              anslaget enligt förslaget i budgetpropositionen för 1998 dessutom
              45 miljoner kronor som främst avser att täcka kostnaderna för
              stabsfunktioner och viss nyanställning av specialister. Påståendet
              att medlen inte ens skulle täcka grundlönerna har jag därför mycket
              svårt att förstå.
            </seg>
          </u>
          <u>
            <seg>
              Det återstår visserligen inte mycket tid fram till den 1 januari
              1998. Det kan inte förväntas att alla frågor kring Ekobrottsmyndigheten
              är lösta till dess.
            </seg>
          </u>
          <u>
            <seg>
              Vid bildandet av en ny myndighet är det dock naturligt att vissa
              frågor kan lösas först efter det att verksamheten har påbörjats.
            </seg>
          </u>
          <u>
            <seg>
              Som svar på Christel Anderbergs fråga vill jag säga att det enligt
              min mening vore fel att nu skjuta
            </seg>
          </u>
          <u>
            <seg>
              Ekobrottsmyndighetens inrättande på framtiden.
            </seg>
          </u>
          <note type="speaker">
            Anf. 11 CHRISTEL ANDERBERG (m):
          </note>
          <u>
            <seg>
              Herr talman! Det är, som vi under informationsstunden nyss konstaterade,
              svårt att få ett grepp om den nya myndigheten och dess struktur.
              Det känns litet grand som att slåss mot väderkvarnar.
            </seg>
          </u>
          <u>
            <seg>
              Inför riksdagen hävdar regeringen att det är fråga om en myndighet
              inom åklagarväsendet. Men som framgår av den promemoria som jag
              citerade ur är det inte mer än halva sanningen. Det är ju också
              fråga om en central förvaltningsmyndighet, direkt under regeringen
              och med ett eget anslag - låt vara med vissa åklagarfunktioner.
              Den försöker regeringen nu med skohorn pressa in i det regelsystem
              som styr åklagarverksamheten och brottsbekämpningen i övrigt.
              Det återstår för justitieministern att klargöra hur en sådan lösning
              skulle kunna vara förenlig med grundläggande principer om åklagarväsendets
              självständighet och rollfördelningen inom den offentliga förvaltningen.
            </seg>
          </u>
          <u>
            <seg>
              Justitieministern och jag är överens om en sak, nämligen att
              ekobrottsbekämpningen måste bli effektivare. Den politiska skiljelinjen
              går dock vid frågan:
            </seg>
          </u>
          <u>
            <seg>
              Är ständiga omorganisationer verkligen rätta sättet att åstadkomma
              detta? Tvärtom är det ofrånkomligt att varje omorganisation tar
              mycken tid och kraft i anspråk - resurser som härigenom undandras
              den operativa verksamheten.
            </seg>
          </u>
          <u>
            <seg>
              Riksenheten mot ekonomisk brottslighet, REKO, är just en sådan
              samarbetsorganisation som justitieministern efterlyser. Det tog
              ungefär ett år att bygga upp den här verksamheten från grunden.
              Varför inte bygga vidare på den struktur som byggts upp genom
            </seg>
          </u>
          <u>
            <seg>
              REKO? Med ett anständigt tillskott av resurser skulle det bli
              en för ändamålet väl fungerande organisation.
            </seg>
          </u>
          <u>
            <seg>
              REKO har vissa inbyggda svårigheter, t.ex. ett splittrat ledningsansvar,
              men samma problem är på väg att byggas in i Ekobrottsmyndigheten.
              Åklagarna och poliserna hos EBM är inte anställda där. Ändå skall
              chefen för EBM ha det samordnade arbetsledningsansvaret. Kan man
              både ha och inte ha ett arbetsgivaransvar? RPS ges t.ex. befogenhet
              att leda polisverksamheten inom EBM:s område och att meddela föreskrifter
              för denna verksamhet. RPS förfogar emellertid inte över de budgetmedel
              som skulle göra det möjligt för polisen att leva upp till de bindande
              föreskrifterna, utan det gör EBM. Hur är det tänkt att den kompetenskonflikten
              skall lösas? Samma förhållande gäller för övrigt Riksåklagaren
              kontra åklagarna vid Ekobrottsmyndigheten.
            </seg>
          </u>
          <u>
            <seg>
              Om tiden medgav det skulle jag kunna räkna upp ett stort antal
              konstitutionella, judiciella, administrativa och praktiska problem
              som pockar på en lösning;
            </seg>
          </u>
          <u>
            <seg>
              detta innan en omorganisation borde sjösättas. Ett antal tunga
              remissinstanser har länge pekat på dessa problem. Flertalet är
              fortfarande olösta. Justititeministern hävdar att EBM har antagit
              klarare former allteftersom beredningen av ärendet har fortskridit.
              Denna klarhet har dock hittills inte spritt sig utanför Regeringskansliet.
              Oklarheten är påtaglig inte minst bland dem som är närmast berörda.
            </seg>
          </u>
          <u>
            <seg>
              Regeringens utspel med den nya myndigheten har förorsakat strömhopp
              på både åklagar- och polissidan
            </seg>
          </u>
          <u>
            <seg>
              - en förlust av kompetens som Sverige inte har råd med.
            </seg>
          </u>
          <u>
            <seg>
              Varför kan regeringen inte vänta med att inrätta
            </seg>
          </u>
          <u>
            <seg>
              EBM tills förberedelserna fortskridit så långt att alla berörda,
              inklusive riksdagen, vet vilka villkor som skall gälla konstitutionellt,
              verksamhetsmässigt och personaladministrativt?
            </seg>
          </u>
          <note type="speaker">
            Anf. 12 GUN HELLSVIK (m):
          </note>
          <u>
            <seg>
              Herr talman! När Ekobrottsberedningen i sin rapport Effektivare
              ekobrottsbekämpning föreslog att riksenheten skulle upphöra och
              ersättas med en ny myndighet - Ekobrottsmyndigheten, som skulle
              vara en självständig kombinerad åklagar- och polismyndighet under
              regeringen - kritiserades detta förslag kraftigt av tunga remissinstanser.
            </seg>
          </u>
          <u>
            <seg>
              I regeringens skrivelse Lägesrapport i fråga om den ekonomiska
              brottsligheten ger regeringen ett intryck av att den har tagit
              till sig kritiken och anger att det "inom åklagarväsendet inrättas
              en ny myndighet, Ekobrottsmyndigheten".
            </seg>
          </u>
          <u>
            <seg>
              Vid behandlingen av regeringens skrivelse utgick justitieutskottet
              från att det regeringen hade uttalat i sin skrivelse också var
              regeringens avsikt. I utskottets betänkande säger man: "Utskottet
              instämmer - mot bakgrund av bl.a. remissinstansernas synpunkter
              - i regeringens bedömning att Ekobrottsmyndigheten bör inordnas
              som en självständig myndighet inom åklagarväsendet. Därigenom
              knyts myndigheten på ett naturligt sätt till den organisation
              för brottsbekämpning som redan existerar."
            </seg>
          </u>
          <u>
            <seg>
              En bred majoritet i riksdagen ställer sig bakom utskottets skrivning
              i betänkandet. Utskottets, och därmed riksdagens, mening, att
              Ekobrottsmyndigheten skulle inordnas inom åklagarväsendet, tydliggörs
              genom att den enda ledamot i utskottet som pläderade för en myndighet
              direkt underställd regeringen reserverade sig.
            </seg>
          </u>
          <u>
            <seg>
              I årets budgetproposition kan vi läsa att en åklagarmyndighet
              inom åklagarväsendet inrättas. Så långt är allt frid och fröjd.
              Om man läser vidare finner man att EBM får ett eget, från åklagarorganisationen
              avskilt, anslag. Det normala är ett anslag för en myndighet. På
              rättsväsendets område är hittills enda undantaget att säkerhetspolisen
              har ett från polisorganisationen skilt anslag. Nu börjar man undra.
            </seg>
          </u>
          <note>
            I en promemoria om inrättandet av
          </note>
          <u>
            <seg>
              Ekobrottsmyndigheten upprättad inom Justiedepartementet den 2
              oktober 1997 får vi svart på vitt på att riksdagens tydliga uttalande,
              att EBM skulle inordnas i åklagarväsendet, inte är något som regeringen
              anser sig behöva följa. I promemorian kan vi om EBM:s ställning
              - Christel Anderberg har tidigare pekat på en del av detta - läsa
              följande: Ekobrottsmyndigheten skall vara en åklagarmyndighet
              och ingå i åklagarväsendet. Det hindrar inte att vissa särlösningar
              kan behövas med hänsyn främst till myndighetens särskilda roll
              med nationella stabsfunktioner i fråga om ekobrottsbekämpningen.
              Vidare sägs: Ekobrottsmyndigheten är i vissa avseenden en myndighet
              direkt under regeringen. Myndigheten kommer därför att få foga
              över ett eget anslag och kommer också att få ett eget regleringsbrev.
            </seg>
          </u>
          <u>
            <seg>
              Herr talman! Jag kan tycka att det är lustigt att upptäcka att
              jag har blivit lurad på Kiviks marknad.
            </seg>
          </u>
          <u>
            <seg>
              Men det beror på att ingen annan drabbas av att jag förlitat
              mig på en försäljares ord. Men att finna att regeringen inte bryr
              sig om vad Sveriges riksdag har beslutat och med ordridåer lurar
              på Sveriges riksdag en obegriplig konstruktion för ett så viktigt
              värv som ekobrottsbekämpningen är inte lustigt.
            </seg>
          </u>
          <u>
            <seg>
              Herr talman! Jag skulle vilja höra hur justitieministern förklarar
              hur en, enligt regeringens material, särskild myndighet under
              regeringen kan vara detsamma som en, enligt justitieutskottets
              betänkande, inom åklagarväsendet inordnad myndighet.
            </seg>
          </u>
          <note type="speaker">
            Anf. 13 Justitieminister LAILA FREIVALDS (s):
          </note>
          <u>
            <seg>
              Herr talman! Den grundläggande frågan hos både
            </seg>
          </u>
          <u>
            <seg>
              Christel Anderberg och Gun Hellsvik är: Varför skall vi ha en
              myndighet som både är en åklagarmyndighet och en myndighet som
              dessutom har särskilda uppgifter för att utveckla vårt samhälles
              möjlighet att bekämpa ekonomiska brott. Gun Hellsvik säger att
              riksdagen fattade ett beslut om en självständig myndighet inom
              åklagarväsendet. Det förslag som vi kommer med innebär en självständig
              myndighet inom åklagarväsendet, men förslaget innehåller en del
              till, nämligen en myndighet som får särskilda uppgifter för att
              utveckla våra möjligheter att bekämpa ekobrottsligheten. Gun Hellsvik
              känner sig lurad. Jag måste faktisk ställa frågan: Vad är det
              som gör att moderaterna är så rädda för att vi vid sidan av att
              vi utvecklar åklagarfunktionen i vårt dessutom inrättar en myndighet
              som får ett särskilt uppdrag att bekämpa ekobrottsligheten och
              utveckla den verksamhet som finns inom olika myndigheter? Varför
              är ni så rädda för detta?
            </seg>
          </u>
          <note type="speaker">
            Anf. 14 CHRISTEL ANDERBERG (m):
          </note>
          <u>
            <seg>
              Herr talman! Jag kan direkt ge justitieministern ett skäl till
              att vi är så rädda. Vi tror nämligen att den särskilda utredaren
              har räknat fel på pengarna. Vi tror att det som vi skådar här
              bakom allt fagert tal i själva verket är en i omorganisationens
              form förklädd ambitionssänkning på det här området.
            </seg>
          </u>
          <u>
            <seg>
              Justitieministern talar om ett tillskott på 45 miljoner till
              verksamheten, men det stämmer inte. Enligt budgetförslaget tas
              det 110 miljoner från Polisens anslag och 56 miljoner från åklagarväsendet.
              Därtill kommer ett tillskott på 15 miljoner. Det ger summan
            </seg>
          </u>
          <u>
            <seg>
              180 miljoner. Det är vad budgetpropositionen säger.
            </seg>
          </u>
          <u>
            <seg>
              Det är i stort sett de resurser som finns i dag. Utgångspunkten
              är således att den organisation som i dag har skapat besvärande
              balanser i fortsättningen skall klara inte bara de nuvarande utan
              dessutom ett antal nya arbetsuppgifter med i stort sett oförändrat
              anslag. Till detta skall läggas att EBM kommer att ha en chefstäthet
              som åklagarväsendet aldrig tidigare sett maken till. Det kommer
              att finnas ett stort antal befordrade åklagare och poliser som
              kostar pengar men som inte har några operativa uppgifter. Därför
              är vi så oroliga för detta, justitieministern.
            </seg>
          </u>
          <u>
            <seg>
              Vidare kommer det att bli nödvändigt att bygga upp dubbla personal-
              och ekonomiadministrativa system. Den av regeringen valda modellen
              leder till betydande administrativa merkostnader, resurser som
              borde komma den operativa verksamheten till godo i stället.
            </seg>
          </u>
          <u>
            <seg>
              Vad sedan gäller tjänstetillsättningen, som justitieministern
              var inne på i svaret, vill jag bara säga att det är en mycket
              ringa tröst för åklagarna att regeringen har beslutat om en anställningsförordning
              som innebär att reglerna om Tjänsteförslagsnämnden för åklagarväsendet
              helt kan frångås. Även om förfarandet på det här sättet blir hjälpligt
              lagligt undrar man:
            </seg>
          </u>
          <u>
            <seg>
              Var finns moralen? Tycker justitieministern verkligen att staten
              som arbetsgivare skall behandla sina anställda på det här sättet?
              Inser justitieministern vilka signaler det sänder ut till organisationen
              att man med sparkande av den kvinnliga chefen för statsåklagaren
              för speciella mål tillsätter en manlig skattechef som generaldirektör
              och chef för en åklagarmyndighet med avsevärt högre lön än vad
              Riksåklagaren har?
            </seg>
          </u>
          <u>
            <seg>
              Denne generaldirektör går sedan och handplockar folk till den
              nya myndigheten, företrädesvis skattefolk så här långt, t.ex.
              en civilekonom utan juridisk skolning som chef för den juridiska
              enheten. Kan justitieministern hysa någon förståelse för att det
              här väcker viss oro inom organisationen?
            </seg>
          </u>
          <u>
            <seg>
              Riksdagens revisorer talar i sin genomgång av samhällets åtgärder
              mot den ekonomiska brottsligheten om att det är påfallande hur
              mycket den här verksamheten står och faller med att det finns
              eldsjälar. De har så rätt i den bedömningen. Tror justitieministern
              att eldsjälar fortsätter att vara eldsjälar efter det att de blivit
              utsatta för den här behandlingen i ett par års tid?
            </seg>
          </u>
          <note type="speaker">
            Anf. 15 GUN HELLSVIK (m):
          </note>
          <u>
            <seg>
              Herr talman! Jag kan ge en ytterligare vinkling på varför vi
              är oroliga. Alla talar om samordning. Men det förslag och det
              underlag som vi har tillgång till tyder på att vi riskerar att
              förlora, eller i varje fall bryta, en fortsatt positiv utveckling
              till ökad samordning, att vi i stället riskerar att få en splittring.
            </seg>
          </u>
          <u>
            <seg>
              Jag är väl medveten om justitieministerns taktik att försöka
              få oss moderater att framstå som att vi inte är intresserade av
              ekobrottsbekämpningen. Men om det hade varit så att det just var
              vi och inga andra som var så oroliga, hade det i och för sig inte
              behövt betyda att vi hade fel. Det är inte så ovanligt. Vi kan
              ta
            </seg>
          </u>
          <u>
            <seg>
              Bejerot som ett exempel som ensam slogs mot en liberaliserad
              narkotikapolitik. I dag säger väl alla:
            </seg>
          </u>
          <u>
            <seg>
              Tack och lov att han slogs. I det här är vi faktiskt inte ensamma.
              I informationsstunden nyss fick justitieministern en fråga från
              Kia Andreasson, som företräder
            </seg>
          </u>
          <u>
            <seg>
              Miljöpartiet, som visar att även där finns en oro. Det finns
              en folkpartimotion där man också pekar på precis samma sak. Vi
              är alltså en del som hyser samma oro. Det vi oroar oss för är
              att vi splittrar bekämpningen av ekobrottsligheten. För
            </seg>
          </u>
          <u>
            <seg>
              Ekobrottsmyndigheten blir i stort sett den brottslighet kvar
              som gömmer sig bakom synbart traditionell affärsverksamhet, men
              vi vet alla att ekobrottsligheten finner olika saker att gömma
              sig bakom och ger sig olika uttryck. Vi tappar bort narkotikahandeln
              och miljöbrotten.
            </seg>
          </u>
          <u>
            <seg>
              Allra sist: Om nu justitieministern hävdar att det här är inordnat,
              måste jag fråga hur justitieministern kan förklara att Ekobrottsmyndigheten
              skall ge in en egen årsredovisning till regeringen. Den skall
              alltså inte ingå i RÅ:s årsredovisning till regeringen.
            </seg>
          </u>
          <note type="speaker">
            Anf. 16 Justitieminister LAILA FREIVALDS (s):
          </note>
          <u>
            <seg>
              Herr talman! Låt mig börja med den sista frågan.
            </seg>
          </u>
          <u>
            <seg>
              Varför ge en egen årsredovisning? Jo, antagligen därför att Gun
              Hellsvik skall få svar på alla sina frågor hur det blev med Ekobrottsmyndigheten,
              hur det gick med kampen att bekämpa ekobrotten och utveckla våra
              möjligheter att bekämpa den, vilka resurser som lades ned på vad
              och vad resultatet av de insatserna blev.
            </seg>
          </u>
          <u>
            <seg>
              För att kunna svara på de frågor som jag är övertygad att Gun
              Hellsvik och Christel Anderberg kommer att ställa om ett år måste
              vi ha en särskild redovisning så att vi verkligen kan se resultatet,
              inte minst för att kunna utvärdera och utveckla det hela vidare.
            </seg>
          </u>
          <u>
            <seg>
              Jag tror inte ett ögonblick att man vid varje tidpunkt vet exakt
              vilket som är det bästa sättet att göra. Man måste ta steg för
              steg, och det är väldigt viktigt att man gör utvärderingar. Då
              gäller det att man har bra redovisningar. Det är detta som är
              bakgrunden.
            </seg>
          </u>
          <u>
            <seg>
              Chistel Anderberg sade att man inte är rädd för den nya myndigheten
              som sådan, utan man är oroad för att vi har räknat fel på pengarna.
              Jag tror att
            </seg>
          </u>
          <u>
            <seg>
              Christel Anderberg skall gå tillbaka och studera siffrorna en
              gång till.
            </seg>
          </u>
          <u>
            <seg>
              Denna myndighet tar över vissa funktioner från de myndigheter
              som finns i dag. Det betyder att man tar över deras pengar och
              så långt det är möjligt den personal som arbetar där. Därutöver
              tillförs den nya myndigheten särskilda medel för de ytterligare
              rekryteringar som behöver göras och de ytterligare funktioner
              som den har. Jag tror inte att de som har arbetat med den ekonomiska
              sidan har räknat så totalt fel.
            </seg>
          </u>
          <u>
            <seg>
              Däremot är det kanske svårt att orientera sig i siffrorna.
            </seg>
          </u>
          <u>
            <seg>
              Jag förstår inte riktigt Christel Anderbergs påstående om att
              det blir en stor chefstäthet utan operativa befogenheter. Det
              är klart att chefer och åklagare i högre befattningar har operativa
              funktioner, självfallet.
            </seg>
          </u>
          <u>
            <seg>
              Jag förstår inte heller aversionen mot att det rekryteras människor
              med hög kompetens och att de får höga löner. Inte minst för att
              detta kommer från moderat håll blir man förvånad över den typen
              av påpekanden.
            </seg>
          </u>
          <u>
            <seg>
              När det gäller tillsättandet av tjänsterna har utredaren anlitat
              en expertgrupp. I denna sitter personal från bl.a. Riksåklagaren
              och andra åklagare. Underkänner Christel Anderberg totalt det
              arbete som denna expertgrupp utför?
            </seg>
          </u>
          <u>
            <seg>
              Gun Hellsvik är rädd för att detta innebär en splittring av bekämpningen
              av ekobrotten. Jag kan inte förstå den invändningen. Den saknar
              varje som helst förankring i den verklighet som vi talar om. Vad
              vi talar om är just att vi skall samla våra krafter så mycket
              som det går i ett så pass litet land som Sverige ändå är för att
              bekämpa någonting som är väldigt svårt. Precis det som Gun Hellsvik
              sade, sade jag tidigare i min informationsstund, att vi talar
              om en brottslighet som inte är statisk, utan det är fråga om en
              brottslighet som utvecklas för varje dag. Det är en brottslighet
              där det i dag kan ta lång tid för myndigheterna att över huvud
              taget komma på att man om några år kommer att upptäcka ett mycket
              svårt och stort problem, inte minst för det seriösa näringslivet.
            </seg>
          </u>
          <u>
            <seg>
              Vi vill ha en myndighet som har möjligheter, resurser och kompetens
              att ligga steget före och att i förväg upptäcka olika hot. Det
              kräver att man organiserar och samordnar verksamheten på ett annat
              sätt än vad vi har gjort hittills. Det finns en hög ambition,
              men jag kan inte garantera att det hela blir perfekt från början.
              Men vi skall ju inte avstå ifrån att försöka att åstadkomma någonting
              som är effektivt och bra.
            </seg>
          </u>
          <u>
            <seg>
              Annars blir det inte riktigt trovärdigt att vi vill bekämpa den
              ekonomiska brottsligheten.
            </seg>
          </u>
          <note type="speaker">
            Anf. 17 CHRISTEL ANDERBERG (m):
          </note>
          <u>
            <seg>
              Herr talman! Det finns en väldigt tydlig trend i
            </seg>
          </u>
          <u>
            <seg>
              Sverige i dag, och den kommer säkert att bli övertydlig den dag
              som regeringen lägger fram den lägesrapport som justitieministern
              aviserade för en halvtimme sedan. Trenden är att den fiskala verksamheten
              flyttar fram sina positioner genom ett stort antal förslag om
              utvidgade befogenheter. De rättsvårdande myndigheterna får i motsvarande
              mån stå tillbaka.
            </seg>
          </u>
          <u>
            <seg>
              Justitieministern företräder ju världens mest jämställda regering
              som ofta framhåller att hälften av statsråden är kvinnor. Men
              tror inte justitieministern att det finns en risk för att detta
              kan bli kontraproduktivt, när det blir allt tydligare att de kvinnliga
              statsråden inte förmår hävda sina revir gentemot grabbarna i
            </seg>
          </u>
          <note>
            Finansdepartementet?
          </note>
          <note type="speaker">
            Anf. 18 Justitieminister LAILA FREIVALDS (s):
          </note>
          <u>
            <seg>
              Herr talman! Det där förstod jag faktiskt inte. På vilket sätt
              har jag inte lyckats hävda mitt revir mot grabbarna i Finansdepartementet?
              Här har jag skapat möjligheter att utveckla just det som är en
              av kärnfrågorna för mig och Justitiedepartementet, nämligen möjligheterna
              att bekämpa ekobrottslighet och komma åt skattefusk. Jag utnyttjar
              inte bara de myndigheter och de resurser som ligger under Justitiedepartementet.
              Jag har lyckats att vidga min intressesfär ända in i Finansdepartementet
              och dess myndigheter. Jag skulle vilja säga att det är ett gott
              betyg åt ett kvinnligt statsråd.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 1997/98:32 om tunnelbygget i Hallandsåsen
          </note>
          <note type="speaker">
            Anf. 19 Kommunikationsminister INES UUSMANN (s):
          </note>
          <u>
            <seg>
              Herr talman! Per Westerberg har ställt tre frågor med anledning
              av tunnelbygget genom Hallandsåsen rörande mitt förtroende för
              Banverket, om jag avser att pröva alternativa järnvägssträckningar
              samt om jag avser att tillsätta en kommission som skall föreslå
              fortsatta åtgärder.
            </seg>
          </u>
          <u>
            <seg>
              Det som hänt vid bygget av järnvägstunnlarna genom Hallandsåsen
              är djupt tragiskt. De pågående polisutredningarna får visa om
              brott begåtts och hur ansvaret skall fördelas. Jag känner starkt
              för dem som drabbats av giftutsläppen, och det är av yttersta
              vikt att de ersättningskrav som enskilda och andra har med anledning
              av tunnelbygget skyndsamt regleras. För mig är det självklart
              att byggande av järnvägar och vägar skall ske på ett miljömässigt
              säkert sätt. Det är även självklart att den lagstiftning som finns
              inom bl.a. miljöområdet skall följas vid allt slags byggande.
            </seg>
          </u>
          <u>
            <seg>
              Som statens företrädare har Banverket här ett speciellt ansvar
              att föregå med gott exempel.
            </seg>
          </u>
          <u>
            <seg>
              Banverket är som myndighet ansvarigt för den verksamhet som verket
              bedriver inom de ramar som regering och riksdag anger. I början
              av september i år tillträdde Bo Bylund som generaldirektör för
              Banverket, och mitt förtroende för honom är orubbat stort.
            </seg>
          </u>
          <u>
            <seg>
              Jag och Bo Bylund delar uppfattningen att ett fortsatt tunnelbygge
              förutsätter att bygget kan bedrivas på ett miljömässigt säkert
              sätt. Det är nu viktigt att Banverket agerar på ett sådant sätt
              att verkets anseende kan återupprättas. I detta sammanhang vill
              jag poängtera vikten av att fullfölja den upprustning av det nationella
              järnvägsnätet som riksdagen beslutat. Om inte denna rustning fullföljs
              riskerar vi att transportsektorn på sikt utvecklas i en miljömässigt
              negativ riktning.
            </seg>
          </u>
          <u>
            <seg>
              Vad gäller frågan om alternativa dragningar av järnvägen vill
              jag erinra om att det genom årens lopp funnits en bred politisk
              uppslutning i alla partier kring att Västkustbanan skall byggas
              ut till dubbelspår. Den nuvarande banan över Hallandåsen utgör
              en av de största "flaskhalsarna" för speciellt godstrafiken, och
              behovet av att åtgärda denna sträcka har aldrig ifrågasatts. Vid
              planeringen av dubbelspårutbyggnaden mellan Båstad och Förslöv
              gjordes bl.a. en avvägning mellan miljöaspekterna samt godstrafikens
              och persontrafikens lokala och interregionala behov, vilket resulterade
              i att den nu påbörjade sträckningen valdes.
            </seg>
          </u>
          <u>
            <seg>
              Det viktigaste i dagsläget är att grundligt sanera det förgiftade
              området kring tunnelbygget och dra lärdom av det som inträffat,
              snarare än att på nytt utreda alternativa dragningar av Västkustbanan.
            </seg>
          </u>
          <u>
            <seg>
              Regeringen har redan tillsatt en kommission med uppgift att bl.a.
              lämna förslag till åtgärder som behöver vidtas för att liknande
              händelser skall kunna undvikas i framtiden. För närvarande anser
              jag att det inte finns behov av att tillsätta någon ytterligare
              utredning eller kommission.
            </seg>
          </u>
          <u>
            <seg>
              Det som har hänt vid Hallandsåsen får inte upprepas, och det
              är viktigt att de erfarenheter som nu vinns kan komma till användning
              vid andra infrastrukturutbyggnader, t.ex. Botniabanan och Citytunneln
              i Malmö. För att få bästa möjliga beslutsunderlag vad gäller Citytunneln
              godkände regeringen i maj 1995 att
            </seg>
          </u>
          <note>
            Svedab med statliga medel påbörjade en noggrann teknisk utredning
            angående projektets genomförbarhet. Utredningen presenterades
            i februari 1996 och innehåller bl.a. en beskrivning av de geologiska
            och hydrologiska förutsättningarna samt lämpliga byggmetoder.
            Det är min övertygelse att denna åtgärd har bidragit till att
            miljömässigt och kostnadsmässigt säkra detta projekt.
          </note>
          <note type="speaker">
            Anf. 20 PER WESTERBERG (m):
          </note>
          <u>
            <seg>
              Herr talman! Först ber jag att få tacka statsrådet för svaret
              på mina frågor, även om jag inte är nöjd med svaren i sig.
            </seg>
          </u>
          <u>
            <seg>
              Låt mig först uttrycka att jag tycker att det som har inträffat
              i Hallandsåsen är en mycket stor tragedi för de anställda och
              för berörda inom Banverket och
            </seg>
          </u>
          <u>
            <seg>
              Skanska såväl som för boende och näringsidkare i området, inte
              minst i miljö- och naturvårdshänseende, kanske i synnerhet för
              järnvägen och järnvägens framtid.
            </seg>
          </u>
          <u>
            <seg>
              För mig är det centralt och viktigt att vi försöker att lära
              oss av vad som har hänt i Hallandsåsen.
            </seg>
          </u>
          <u>
            <seg>
              Många av de som jag har talat med under de senaste veckorna har
              uttryckt en mycket stor förvåning över att man i ett så stort
              och miljömässigt känsligt projekt inte haft en fortlöpande miljörevision
              från akademiska kretsar, vilket man har haft i många andra alternativa
              projekt som har bedrivits på olika håll i världen.
            </seg>
          </u>
          <u>
            <seg>
              Det är bra att man närmare studerar citytunneln.
            </seg>
          </u>
          <u>
            <seg>
              Men jag skulle gärna vilja ha ett besked om ifall man är beredd
              att göra och tillsätta en fortlöpande miljörevision som är fristående
              från banverk och entreprenörer för att på det sättet följa en
              närmast internationell praxis för att tillvarata miljöintressena.
            </seg>
          </u>
          <u>
            <seg>
              Jag skall inte beröra den pågående polisutredningen. Jag tycker
              att det är bra att en kommission har tillsatts och förutsätter
              att den ger full insyn för berörda och för allmänheten för att
              därmed skapa förtroende. Hallandsåsen blöder och det är därför
              viktigt att man prövar alla de förutsättningar som finns, antingen
              att stoppa bygget eller att finna alternativa metoder, alternativa
              dragningar, dvs. att finna en fullständig lösning där man kan
              försöka att lära sig av de misstag som har begåtts.
            </seg>
          </u>
          <u>
            <seg>
              Men det finns också andra delar som kommer in i fråga om Hallandsåsen.
              Under de senaste 24 månaderna har det varit betydande vakanser
              när det gäller generaldirektörsposten på Banverket. Under den
              kritiska sexmånadersperioden hade man ingen generaldirektör. Det
              är väl alldeles uppenbart att det har varit brister i uppföljningen
              av detta känsliga projekt, som redan föregående höst var på väg
              att bryta mot
            </seg>
          </u>
          <u>
            <seg>
              Vattendomstolens beslut. I en hearing här i riksdagen anordnad
              av jordbruks- och trafikutskotten har man både från banverk och
              styrelse förklarat att ingen som helst rapportering har skett
              och inga frågor ställts från styrelsen om projektet sedan man
              beslöt att släppa till medel för att göra en betonginklädning
              av tunneln i februari innevarande år ända tills man kom fram till
              september i år.
            </seg>
          </u>
          <u>
            <seg>
              För mig är denna rapport om att ett så stort, känsligt och kontroversiellt
              projekt inte har följts upp utomordentligt anmärkningsvärd. Jag
              måste därför fråga statsrådet om inte heller någon uppföljning
              skett från departementet i denna stora och så känsliga fråga.
            </seg>
          </u>
          <u>
            <seg>
              Jag skulle också vilja fråga om det allmänt är så att Banverkets
              styrelse, utan departementets vetskap, kan ikläda sig nya kostnadsansvar
              för Hallandsåstunneln med 800 miljoner kronor, som man gjorde
              i februari. Det är nämligen närmast en fördubbling av kostnaden.
              När det gäller stora och problematiska projekt är det i alla de
              styrelser som jag har suttit i normalt med återrapportering även
              till ägaren. Därför är det som har skett för mig mycket anmärkningsvärt.
            </seg>
          </u>
          <u>
            <seg>
              Till sist vill jag också fråga om tillsättningar av generaldirektörer
              i känsliga verk kommer att ske snabbare framledes med anledning
              av erfarenheterna från Banverket.
            </seg>
          </u>
          <note type="speaker">
            Anf. 21 BERNDT EKHOLM (s):
          </note>
          <u>
            <seg>
              Herr talman! Det som har hänt är naturligtvis väldigt allvarligt.
              Det finns väl ingen som kan säga någonting annat. Det är minst
              sagt djupt beklagligt. Det finns nog ingen riksdagsledamot som
              inte känner för de människor som har blivit drabbade på Hallandsåsen.
            </seg>
          </u>
          <u>
            <seg>
              Det har också lärt oss att det är dags för statliga verk, privata
              företag och alla andra att försöka leva efter den försiktighetsprincip
              som bl.a. slogs fast i
            </seg>
          </u>
          <u>
            <seg>
              Riokonferensen 1992. Den gäller i allra högsta grad kemikalieanvändningen.
              Vi måste ta användningen av kemikalier på mycket större allvar.
            </seg>
          </u>
          <u>
            <seg>
              Å andra sidan är det väldigt viktigt med nyanser även när det
              värsta inträffar. Det har funnits mycket övertoner i debatten
              under de senaste veckorna. Det är faktiskt inte så att hela Bjärehalvön
              är drabbad av denna olycka. Det är inte sant, och det är inte
              sant att järnvägens saga är all.
            </seg>
          </u>
          <u>
            <seg>
              Jag tycker att regeringen har hanterat problemet på ett mycket
              bra sätt. Jag tycker också att svaret är väldigt bra. Men jag
              vill stryka under den betydelse som järnvägen har på västkusten.
              Den är en nödvändig länk för att binda samman de aktiviteter som
              finns på västkusten med södra Sverige, men också med
            </seg>
          </u>
          <u>
            <seg>
              Danmark, kontinenten och naturligtvis också med
            </seg>
          </u>
          <u>
            <seg>
              Norge. Jag vill också peka på att järnvägen i sig är av utomordentligt
              stor betydelse från miljösynpunkt. Det är av betydelse när det
              gäller utsläppen av koldioxid, den s.k. klimatfrågan, att flytta
              över transporter till järnväg. Men järnvägen är också av betydelse
              för att minska de försurande utsläppen från bil- och lastbilstrafik.
            </seg>
          </u>
          <u>
            <seg>
              I dag avslutas ett förberedande möte i Bonn när det gäller klimatfrågan
              och dess lösning. Ni som har följt nyhetsrapporteringen kanske
              har hört att USA
            </seg>
          </u>
          <u>
            <seg>
              inte tänker bli föregångare när det gäller att lösa problemen.
              USA:s ledare säger att han låter sig nöjas med att växthusgaserna
              stabiliseras någon gång framåt år 2010. Det svenska beslutet är
              att vi skall nå den stabiliseringen redan år 2000.
            </seg>
          </u>
          <u>
            <seg>
              Järnvägen har en stor strukturell betydelse för våra transporter,
              men den har också betydelse från miljösynpunkt. Med anledning
              av den debatt som har varit är det för mig som miljöengagerad
              politiker väldigt viktigt att vi nu försöker att lösa två uppgifter,
              dels att få en miljövänlig järnväg som också kan ta sig igenom
              Hallandsåsen, dels att vi kan lösa de miljöproblem som har uppstått.
              Det är alltså två uppgifter som vi skall sträva efter att lösa.
              Om vi mot förmodan inte skulle klara det, kan vi naturligtvis
              inte bygga en tunnel som inte uppfyller miljövillkoren. Men jag
              är fast övertygad om att det är möjligt. Det är vår uppgift som
              politiker och också regeringens uppgift att försöka att finna
              en lösning som blir bra för miljön och för kommunikationerna.
            </seg>
          </u>
          <note type="speaker">
            Anf. 22 BODIL FRANCKE OHLSSON (mp):
          </note>
          <u>
            <seg>
              Herr talman! Det har här talats om förtroendefrågan och ansvarsfrågan.
              Jag skulle vilja ta upp det som inträffade allra först i Hallandsåsen.
            </seg>
          </u>
          <note>
            I december 1996 polisanmälde Miljöpartiet i Båstad ett brott
            som hade begåtts mot Vattendomstolen
          </note>
          <u>
            <seg>
              - det hade pumpats ut för mycket vatten. Man hade tillstånd att
              pumpa ut 33 liter vatten från båda tunnlarna, men man pumpade
              ut tre fyra gånger mer.
            </seg>
          </u>
          <note>
            I februari 1997 polisanmälde länsstyrelsen bygget av samma skäl.
            Men polisanmälan gjordes först efter flera muntliga och skriftliga
            varningar till Banverket.
          </note>
          <u>
            <seg>
              När katastrofen var ett faktum i oktober var det inte bara kor
              som dog och människor som förgiftades.
            </seg>
          </u>
          <u>
            <seg>
              Brunnar hade torrlagts långt tidigare och invånarna hade haft
              besvär med att få vatten. Åklagaren tog inte upp ärendet förrän
              katastrofen var ett faktum - förrän liken var på bordet så att
              säga. Det skedde i början på oktober.
            </seg>
          </u>
          <u>
            <seg>
              Per Westerberg frågade om det inte hade gjorts någon miljörevision.
              Såvitt jag förstår har Banverket ett sektorsansvar för miljöfrågorna
              på spårtrafikområdet. Banverket är skyldigt att följa miljöutvecklingen
              och upprätta program eller planer för hur man skall handskas med
              miljöfrågorna inom den egna myndigheten.
            </seg>
          </u>
          <u>
            <seg>
              Min fråga är: Vem kollar Banverket? Det är väl kommunikationsministern
              som har ansvar för att Banverket gör det som det är ålagt att
              göra?
            </seg>
          </u>
          <u>
            <seg>
              Det andra jag skulle vilja nämna här är att det står i ministerns
              svar att det viktigaste i dagsläget är att grundligt sanera det
              förgiftade området kring tunnelbygget. På slutet talar ministern
              om Citytunneln och att man har gjort en utredning som presenterades
              i februari. Bl.a. har man en beskrivning av de geologiska och
              hydrologiska förutsättningarna.
            </seg>
          </u>
          <u>
            <seg>
              Jag undrar om man tänker göra nya geologiska och hydrologiska
              undersökningar på Hallandsåsen.
            </seg>
          </u>
          <u>
            <seg>
              Om man vistas i tunneln och ser detta kraftiga regnande som pågår
              hela tiden förstår man att undersökningarna inte har varit tillräckliga
              här. De har varit bristfälliga, och de har inte tagit hänsyn till
              det som vi som känner åsen därför att vi har bott på den vet,
              nämligen att det finns vattenfickor överallt. Det är därför som
              det kan ligga hus litet överallt på åsen oavsett hur kullig den
              är.
            </seg>
          </u>
          <note type="speaker">
            Anf. 23 Kommunikationsminister INES UUSMANN (s):
          </note>
          <u>
            <seg>
              Herr talman! Den här tragedin har dubbla bottnar, om man kan
              uttrycka sig på det sättet. Dels handlar det om giftutsläppet,
              dels handlar det naturligtvis om att grundvattnet trängt in i
              tunneln, vilket är ett stort problem i sig.
            </seg>
          </u>
          <u>
            <seg>
              Hade man levt upp bättre till försiktighetsprincipen, som Berndt
              Ekholm var inne på, hade kanske chanserna varit större för att
              det här fruktansvärda inte hade inträffat. Det här visar verkligen
              hur viktigt det är att berörda myndigheter men också företag och
              entreprenörer har miljöledningssystem som fungerar.
            </seg>
          </u>
          <u>
            <seg>
              Det finns ett annat exempel som jag har fått besked om alldeles
              nyss. Det var Luftfartsverket som i samband med arbetena på Arlandabanan,
              strax efter att sprängningarna under flygplatsen hade påbörjats,
              i sitt kontrollsystem upptäckte förhöjda halter av kväve i flödena
              från flygplatsen. Vid undersökningar kunde man konstatera att
              de företag som hade ansvaret för byggnationen inte hade skött
              kontrollerna av vattenutsläppen från sprängningarna på ett sätt
              som hade förutsatts. Det här skedde under 1996, och därefter har
              åtgärder vidtagits.
            </seg>
          </u>
          <u>
            <seg>
              Men det här exemplet visar att man måste sätta in miljökontroller
              direkt för att upptäcka och åtgärda potentiella miljöproblem,
              dvs. försiktighetsprincipen, att det skall vara rätt och rent
              från början, måste gälla.
            </seg>
          </u>
          <u>
            <seg>
              Det är kanske den långsiktiga lärdom man skall dra av detta.
            </seg>
          </u>
          <u>
            <seg>
              Några konkreta frågor ställdes. Det system med chefer som vi
              har i våra statliga myndigheter i vårt land innebär att vi aldrig
              är chefslösa. Under en period när en icke ordinarie generaldirektör
              av olika anledningar måste träda in har den ställföreträdande
              generaldirektören ansvaret och skall utöva chefskapet på samma
              sätt som ordinarie generaldirektör gör. På det sättet kan man
              inte säga att Banverket har varit chefslöst.
            </seg>
          </u>
          <u>
            <seg>
              Vad gäller kostnadsuppföljning, uppföljning av stora projekt
              och vem som kollar Banverket, som
            </seg>
          </u>
          <u>
            <seg>
              Bodil Francke också frågar om, har vi ett system i
            </seg>
          </u>
          <u>
            <seg>
              Sverige där Riksrevisionsverket går in med revisioner på verk
              och myndigheter. Vi har ett system med måloch resultatdialoger.
              Vi har rapporter vad gäller bokslut kvartals-, halvårs- och helårsvis.
              Det var i en sådan kvartalsrapport som departementet uppmärksammades
              på kostnadsfördyringen på 800 miljoner.
            </seg>
          </u>
          <u>
            <seg>
              Men Västkustbanan handlar totalt sett om 10 miljarder.
            </seg>
          </u>
          <u>
            <seg>
              Jag återkommer till övriga frågor.
            </seg>
          </u>
          <note type="speaker">
            Anf. 24 PER WESTERBERG (m):
          </note>
          <u>
            <seg>
              Herr talman! Det jag vänder mig mot är inte framför allt chefslöshet.
              Jag förstår att det finns många chefer på olika nivåer i ett banverk.
              Men en vikarie är en vikarie. Det har förflutit en mycket lång
              tid, två år, då man har saknat ordinarie generaldirektör. Jag
              tror att man i alla organisationer vet vad det innebär att ha
              vikarier under en tid. Det blir inte samma ordning.
            </seg>
          </u>
          <u>
            <seg>
              Det blir inte samma säkerhet i systemen som när man har ordinarie
              tjänster tillsatta. Därför är det naturligtvis viktigt att generaldirektörer
              tillsätts snabbt och att man inte i upprepade fall låter tjänsterna
              vara vakanta, med vikarier som tjänstgör i stället.
            </seg>
          </u>
          <u>
            <seg>
              Den information som gavs på hearingen i trafikutskottet och jordbruksutskottet
              var att ingen som helst rapportering hade skett från Banverkets
              organisation till Banverkets styrelse. Från det att Banverkets
              styrelse hade anslagit ytterligare 800 miljoner för att täta tunneln
              till september innevarande år, under hela den kritiska perioden,
              har ingen rapportering skett, inga frågor har ställts. Då ställer
              man sig naturligtvis frågan om kontrollfunktionerna fungerar.
            </seg>
          </u>
          <u>
            <seg>
              Jag upprepar därför frågan: Om inte Banverkets styrelse har fått
              några rapporter eller ställt några frågor om detta stora problematiska
              projekt, som är normal kutym i vilken styrelse som helst, har
              inte departementet heller haft någon som helst uppföljning mer
              än kvartalsrapporterna? Har inga frågor ställts om en byggnation
              som är på väg att mer än fördubbla sina kostnader?
            </seg>
          </u>
          <u>
            <seg>
              Jag återkommer också till kostnadsfördyringen på
            </seg>
          </u>
          <u>
            <seg>
              800 miljoner kronor. Jag måste erkänna att jag icke är på det
              klara med om det är normalt inom diverse verk att man har möjlighet
              att anslå ytterligare 800 miljoner kronor, mer än en fördubbling
              av kostnaden för en tunnel, utan att återförankra sig på något
              sätt. Jag skulle gärna vilja ha ett svar på frågan om det är normalt
              inom Kommunikationsdepartementets verk att man kan förfara på
              det sättet.
            </seg>
          </u>
          <u>
            <seg>
              Sedan återkommer jag till den fortlöpande miljörevisionen. Jag
              tycker att det är bra att det finns resultatuppföljningssystem
              inom respektive verk även när det gäller miljön. Men när man diskuterar
              frågorna kring Banverket är det alldeles uppenbart att alla vill
              peka ned på de lägsta befattningshavarna i systemet.
            </seg>
          </u>
          <u>
            <seg>
              Styrelse och departement är helt utan insyn, har inte frågat
              eller fått rapporter.
            </seg>
          </u>
          <u>
            <seg>
              För mig är det viktigt med den fortlöpande miljörevisionen. Sådan
              finns i de stora känsliga projekten runt om i världen, där man
              inte är beroende av de vanliga normala cheferna i organisationen.
              Den sköts ofta av vetenskapsakademier, och jag tror att en sådan
              hade hjälpt alldeles påtagligt i Hallandstunneln. Jag kritiserar
              inte att det inte fanns någon. Jag kan bara beklaga att den inte
              fanns. Men framför allt skulle jag vilja ha en utfästelse för
              framtiden, att man är beredd att fortlöpande tillkalla den här
              typen av oberoende miljörevisorer för att undvika nya problem.
              Därmed får man mätresultat som slår larm i tid. Det togs ju många
              prover och gjordes tester i vattnet som kom ut ur Hallandstunneln,
              men ingenting som hade bäring på de försök med olika tätningsmedel
              som man höll på med. Det borde naturligtvis ha skett. Då hade
              man kunnat slå larm och få till stånd ett stopp på ett betydligt
              tidigare stadium.
            </seg>
          </u>
          <note type="speaker">
            Anf. 25 BERNDT EKHOLM (s) replik:
          </note>
          <u>
            <seg>
              Herr talman! Kommunikationsministern säger det som behöver sägas
              i slutet på svaret, dvs. att det som har hänt vid Hallandsåsen
              inte får upprepas. Det anspelas i svaret på kommunikationsministerns
              ansvarsområde - infrastrukturområdet.
            </seg>
          </u>
          <u>
            <seg>
              Jag tycker att vi skall lära oss läxan och ta vara på det som
              har hänt i Hallandsåsen. Det enda positiva som jag kan komma på
              med det som har hänt är att vi verkligen lär oss läxan. Det gäller
              också andra områden. Det är inte bara Kommunikationsdepartementets
              utan flera departements ansvar att se till att denna typ av händelser,
              där man inte tar fullt ansvar i miljöfrågan, inte upprepas.
            </seg>
          </u>
          <u>
            <seg>
              Kommunikationsministern talar om fungerande miljöledningssystem.
              Det är bra. Det borde innebära att man i alla sammanhang skall
              ha en policy och ett program, och att man verkligen skall göra
              seriösa miljökonsekvensbeskrivningar. De skall gå på djupet och
              vara allvarligt menade, och de skall vara förutseende. Det skall
              finnas ett uppföljningssystem. Det skulle säkert kunna likna det
              Per Westerberg talar om, dvs. en fortlöpande miljörevision. Om
              den skall göras av oberoende människor eller inte beror väl på
              projektets storlek, men jag tror att en fortlöpande uppföljning
              är oerhört viktigt.
            </seg>
          </u>
          <u>
            <seg>
              Jag förutsätter helt enkelt att regeringen nu gör en genomgång
              av statens alla myndigheter - inte bara av dem som är Kommunikationsdepartementets
              ansvar, utan också av dem som är andra departements ansvar
            </seg>
          </u>
          <u>
            <seg>
              - så att vi lär oss läxan.
            </seg>
          </u>
          <note type="speaker">
            Anf. 26 BODIL FRANCKE OHLSSON (mp):
          </note>
          <u>
            <seg>
              Herr talman! Jag började med att räkna upp några datum angående
              polisanmälan: december 1996, februari 1997. Om man frågar polisen
              i Ängelholm, som fick den första anmälan, varför de inte gjorde
              något svarar de att arbetsbelastningen är så stor att man helt
              enkelt inte hinner med miljöbrott.
            </seg>
          </u>
          <u>
            <seg>
              Frågar man chefsåklagaren i Malmö Leif
            </seg>
          </u>
          <u>
            <seg>
              Pihlsgård säger han att man inte hade några resurser förrän i
              oktober.
            </seg>
          </u>
          <u>
            <seg>
              Miljöbrott är inte särskilt viktiga. De kommer allra längst ned
              på listan. Jag undrar vart en vanlig människa vänder sig om det
              inte finns resurser hos polisen, om han eller hon upptäcker ett
              miljöbrott som man vill att någon skall ta itu med. I detta fall
              hade det verkligen varit viktigt att titta på ärendet med detsamma.
            </seg>
          </u>
          <u>
            <seg>
              Jag fick inte svar på min fråga tidigare. Jag frågar omigen om
              man tänker göra nya geologiska och hydrologiska undersökningar
              på Hallandsåsen. Jag frågar med tanke på dem som bor där och som
              behöver sitt dagliga vatten.
            </seg>
          </u>
          <u>
            <seg>
              Jag undrar också om Riksrevisionsverket, kvartalsrapporter osv.
              fångar upp miljöreviderandet. När jag var på Hallandsåsen fick
              jag tillgång till rapporter som Skanska hade skickat till Banverket.
              Om man när man läser dessa rapporter har i minnet att 33 liter
              vatten får släppas ut ser man tydligt i papperna att det släpps
              ut mer.
            </seg>
          </u>
          <note type="speaker">
            Anf. 27 Kommunikationsminister INES UUSMANN (s):
          </note>
          <u>
            <seg>
              Herr talman! Bodil Francke Ohlsson frågar mig -
            </seg>
          </u>
          <u>
            <seg>
              det är en fråga som jag tycker är berättigad - vart en vanlig
              människa skall vända sig om han eller hon känner att något är
              fel och att lagstiftningen är åsidosatt. Man måste naturligtvis
              vända sig till polisen.
            </seg>
          </u>
          <u>
            <seg>
              Vi behöver lära oss mycket av denna miljökatastrof. En sak som
              vi kanske skall lära oss är att denna typ av miljöbrott måste
              få bättre resurser.
            </seg>
          </u>
          <u>
            <seg>
              Vi talar om olika saker. När Bodil Francke Ohlsson och jag diskuterar
              detta talar vi om vattendomen och den delen. Giftutsläppet var
              en annan sak. Det hade att göra med att man försökte stoppa vatteninträngningen,
              men det var inte det som polisanmälan gällde vid det tillfället.
            </seg>
          </u>
          <u>
            <seg>
              I ett miljöledningssystem ingår naturligtvis också miljörevision.
              Att göra rätt från början och sedan följa upp och utvärdera varje
              led är faktiskt vad detta innebär. Det är det som är miljöledningssystem.
              Självfallet skall man ha miljörevision i alla objekt, små som
              stora. Organisationen måste se olika ut beroende på objektens
              storlek.
            </seg>
          </u>
          <u>
            <seg>
              Banverkets styrelse fattade när man antog sin miljöpolicy i maj
              månad också beslut om att miljöledningssystem skall fungera. För
              detta projekts del kan man med viss bitterhet säga att det var
              så dags då.
            </seg>
          </u>
          <u>
            <seg>
              Bodil Francke Ohlsson frågar också om det kommer att göras nya
              hydrologiska och geologiska undersökningar. De är redan påbörjade.
              Skall man när saneringsarbetet är klart kunna bygga en fortsättning
              på tunneln måste man använda nya byggmetoder, såvitt jag förstår.
              Då måste man naturligtvis också ha ordentliga fakta och data i
              botten. I det ligger hydrologiska och geologiska undersökningar.
              SGU är inne i det arbetet.
            </seg>
          </u>
          <u>
            <seg>
              Bodil Francke Ohlsson var också inne på att man inte har åtgärdat
              de olika polisanmälningarna. Det är en fråga som tas upp i den
              stora utredning som åklagaren ägnar sig åt. Han utreder hur det
              borde ha gått till. Vi får säkert svar den vägen också.
            </seg>
          </u>
          <note>
            Rapportering om projektets genomförande skedde till Banverkets
            styrelse. Det var det som var orsaken till att man i slutet på
            februari gav klartecken till den s.k. liningen och till de extra
            800 miljonerna.
          </note>
          <u>
            <seg>
              När departementet hade sin mål- och resultatdialog under våren
              togs denna fråga inte upp. Man kan naturligtvis ha synpunkter
              i efterhand och fundera över varför man inte rapporterade detta.
              Vi fick läsa om det först i den kvartalsrapport som kom senare.
            </seg>
          </u>
          <u>
            <seg>
              Det kan man verkligen ha synpunkter på, och det har vi också
              haft från departementets sida.
            </seg>
          </u>
          <note type="speaker">
            Anf. 28 PER WESTERBERG (m):
          </note>
          <u>
            <seg>
              Herr talman! Jag återkommer mycket kort först till frågan om
              den fortlöpande miljörevisionen. Det är bra med miljöledningssystem,
              men det vill till att det finns ett oberoende. Det var just här
              det brast. Det gjordes omfattande provtagningar, men ingenting
              hade bäring på de olika experiment man gjorde med att täta tunneln
              med nya medel.
            </seg>
          </u>
          <u>
            <seg>
              Vetenskapsakademier, som man använder sig av i andra länder,
              tror jag är en utomordentligt bra lösning. Jag tycker att vi borde
              få ett positivt svar inte minst med tanke på byggandet av Citytunneln.
            </seg>
          </u>
          <u>
            <seg>
              När det gäller uppföljningen av projektet vill jag säga att det
              redan föregående höst syntes allvarliga problem med tunnelbygget.
              Det har berörts från talarstolen. Jag syftar på de stora vattenutsläpp
              som kom från tunneln. Styrelsen behandlade frågan i februari.
              För mig är det en gåta att inga frågor ställdes förrän i september
              - ett halvår senare. Det är en mycket kritisk period för ett av
              våra största projekt.
            </seg>
          </u>
          <u>
            <seg>
              Kostnaderna skenar och miljöproblemen är akuta. Det är konstigt
              att ingen återrapportering sker. Det har man nu vittnat om inför
              riksdagens utskott.
            </seg>
          </u>
          <u>
            <seg>
              Jag måste ånyo ställa frågan, denna gång mer specifikt: Har ingen
              som helst uppföljning skett till departementet, bortsett från
              kvartalsrapporten? Har det inte skett någon rapportering om hur
              det går med projektet?
            </seg>
          </u>
          <u>
            <seg>
              Den sista frågan gäller snabbare tillsättning av generaldirektörer.
              Min tro är att tragedin vid Hallandsåsen hade gått att undvika
              och att kommunikationen med styrelsen och departementet hade varit
              bättre om det hade funnits en ordinarie generaldirektör på plats
              och en erfaren direktion. Får vi framöver se snabbare och mer
              permanenta generaldirektörstillsättningar än vad som har varit
              fallet i Banverket?
            </seg>
          </u>
          <note type="speaker">
            Anf. 29 Kommunikationsminister INES UUSMANN (s):
          </note>
          <u>
            <seg>
              Herr talman! När det gäller miljörevision är det, inte minst
              för att Banverket, Vägverket eller andra myndigheter skall kunna
              behålla sin trovärdighet, av vikt att man har oberoende, utanförstående
              expertis.
            </seg>
          </u>
          <u>
            <seg>
              Det arbete som generaldirektören har påbörjat i det här sammanhanget
              handlar också mycket om just användandet av oberoende expertis.
            </seg>
          </u>
          <u>
            <seg>
              Hur organisationen skall se ut i framtiden för att detta skall
              säkras gäller det att vara litet försiktig med att bestämma sig
              för innan vi vet säkert hur den bästa organisationen ser ut. Jag
              tror att det är oerhört väsentligt, inte minst för trovärdigheten
              vad gäller stora infrastrukturprojekt i fortsättningen, att man
              har en genomlysning både av myndighetens organisation och av hur
              projektorganisationen skall se ut vid stora projekt. Den frågan
              bör man därför förhålla sig litet ödmjuk inför i en sådan här
              generell debatt.
            </seg>
          </u>
          <u>
            <seg>
              Per Westerberg tar också upp tillsättningen av chefer. Ja, det
              var ju litet exceptionellt när generaldirektören avgick från en
              dag till en annan. Men när vi vet om i god tid att en generaldirektör
              går - jag kan då nämna Statens järnvägar som exempel - kan vi
              också utnämna en ny generaldirektör i god tid. Detta skedde också
              i fråga om SJ. Självfallet skall det vara på det sättet, men i
              det här fallet var det något exceptionellt.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Anmälan om inkomna faktapromemorior om förslag från Europeiska
            kommissionen
          </note>
          <note>
            Tredje vice talmannen meddelade att följande faktapromemorior
            om förslag från Europeiska kommissionen inkommit och delats ut
            till kammarens ledamöter:
          </note>
          <note>
            Förslag till ändring av rådets förordning 1842/93
          </note>
          <note>
            rörande allmänna bestämmelser om utdelning av mjölk och vissa
            mjölkprodukter till skolelever
          </note>
          <note>
            KOM (97) 432
          </note>
          <note>
            Andra rapporten från kommissionen om tillämpningen av bidragssystemen
            inom nötköttssektorn för tidig kalvslakt och kalvbearbetning KOM
            (97) 461
          </note>
          <note>
            Grönbok om vertikala begränsningar i EG:s konkurrenspolitik.
            Förslag till förändringar i gruppundantag m.m. KOM (97) 721
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1997/98:34 till konstitutionsutskottet
          </note>
          <note>
            1997/98:35 till jordbruksutskottet
          </note>
          <note>
            Ajournering
          </note>
          <note>
            Kammaren beslutade kl. 13.31 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            8 § Frågestund
          </note>
          <note type="speaker">
            Anf. 30 TALMANNEN (s):
          </note>
          <note>
            Regeringen företräds vid denna frågestund av statsrådet Thage
            G Peterson, justitieminister Laila
          </note>
          <note>
            Freivalds, inrikesminister Jörgen Andersson, arbetsmarknadsminister
            Margareta Winberg, kommunikationsminister Ines Uusmann, statsrådet
            Maj-Inger
          </note>
          <note>
            Klingvall och statsrådet Thomas Östros.
          </note>
          <u>
            <seg>
              Statsrådet Peterson svarar på allmänpolitiska frågor. Övriga
              statsråd förutsätts svara på frågor inom sina respektive ansvarsområden.
            </seg>
          </u>
          <note>
            Utbetalningen av decemberpensionerna
          </note>
          <note type="speaker">
            Anf. 31 ULLA HOFFMANN (v):
          </note>
          <u>
            <seg>
              Fru talman! Jag har en fråga till statsrådet Klingvall. Jag tycker
              att det är bra att utbetalningsdagarna för pensionerna nu har
              flyttats tillbaka, men jag tycker att vi borde kunna börja tidigareläggningen
              av pensionsutbetalningarna redan i december i år. Det skulle inte
              kosta så mycket pengar, närmare bestämt 12
            </seg>
          </u>
          <u>
            <seg>
              miljoner kronor, men det skulle betyda mycket för pensionärerna
              att slippa gå till posten under de sista hektiska dagarna av året.
            </seg>
          </u>
          <note type="speaker">
            Anf. 32 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Regeringen har i dag beslutat att tidigarelägga pensionsutbetalningarna
              fr.o.m. den 1 december.
            </seg>
          </u>
          <note type="speaker">
            Anf. 33 ULLA HOFFMANN (v):
          </note>
          <u>
            <seg>
              Fru talman! Jag måste säga att det var en snabb reaktion på en
              sådan fråga.
            </seg>
          </u>
          <u>
            <seg>
              Alkohol- och tobaksskatten
            </seg>
          </u>
          <note type="speaker">
            Anf. 34 CARL FREDRIK GRAF (m):
          </note>
          <u>
            <seg>
              Fru talman! I går läste jag ett TT-telegram där det stod att
              man i Finland räknar med att om man sänker skatten på alkohol
              med 70 %, skulle finska statens intäkter öka med 3,6 miljarder
              fram till år 2004. Jag vill med anledning härav ställa en fråga
              till statsrådet
            </seg>
          </u>
          <u>
            <seg>
              Östros.
            </seg>
          </u>
          <u>
            <seg>
              Vi tappar i dag stora skatteintäkter på grund av de höga alkohol-
              och tobaksskatterna. Bedömer statsrådet att sänkta alkohol- och
              tobaksskatter i Sverige skulle kunna få motsvarande effekter eller
              i vart fall leda till höjda skatteintäkter?
            </seg>
          </u>
          <note type="speaker">
            Anf. 35 Statsrådet THOMAS ÖSTROS (s):
          </note>
          <u>
            <seg>
              Fru talman! En av de grunder som svensk alkoholpolitik vilar
              på är ju prisinstrumentet, dvs. att priset på alkohol skall avspegla
              de sociala kostnader som är förenade med alkoholförbrukningen.
              Vi har traditionellt använt skatter för att se till att priserna
              hålls uppe på en sådan nivå att också konsumtionen påverkas nedåt.
              Den delen av alkoholpolitiken är viktig.
            </seg>
          </u>
          <u>
            <seg>
              Samtidigt påverkas vi av en internationalisering.
            </seg>
          </u>
          <u>
            <seg>
              Vi har nu öppnare gränser än tidigare, och vi ser att smugglingen
              av bl.a. alkohol och tobak har ökat i och med EU-medlemskapet.
              Den typen av ibland avancerad ekonomisk brottslighet skall inte
              framför allt bemötas med skattesänkningar utan med bättre verktyg
              för att gripa de skurkar och brottslingar som hanterar de mängder
              som kommer in över gränserna.
            </seg>
          </u>
          <u>
            <seg>
              Regeringen behandlar nu de förslag som Skatteflyktskommittén
              lade fram och som har remissbehandlats. Vi kommer under nästa
              år att lägga fram förslag i syfte att skärpa verktygen för att
              komma åt den grova smuggling som förekommer.
            </seg>
          </u>
          <note type="speaker">
            Anf. 36 CARL FREDRIK GRAF (m):
          </note>
          <u>
            <seg>
              Fru talman! Min fråga var: Bedömer statsrådet att sänkta skatter
              på alkohol och tobak skulle kunna leda till höjda skatteintäkter
              för Sverige? Den frågan kommenterade inte statsrådet, och jag
              tycker att svaret från statsrådet andas litet av naivitet. Det
              som gäller den grova smugglingen är riktigt, men det förekommer
              också en legal privatimport baserad på att vi har så höga alkoholskatter
              i Sverige.
            </seg>
          </u>
          <u>
            <seg>
              Min första fråga kvarstår alltså. Den andra frågan är: Vilken
              strategi har statsrådet i skenet av att skatteintäkterna på det
              här området faktiskt minskar?
            </seg>
          </u>
          <note type="speaker">
            Anf. 37 Statsrådet THOMAS ÖSTROS (s):
          </note>
          <u>
            <seg>
              Fru talman! Vad avser frågan om minskade skatter och lägre priser
              leder till ökad konsumtion vill jag säga att man naturligtvis
              matematiskt skulle kunna räkna fram att det skulle leda till ökade
              skatteintäkter.
            </seg>
          </u>
          <u>
            <seg>
              Var brytpunkten skulle ligga är svårt att säga. Det kan man spekulera
              om, och det har man gjort bl.a. i en typ av utredning i Finland.
            </seg>
          </u>
          <u>
            <seg>
              Men man måste också ta in de sociala konsekvenserna. Det handlar
              här inte bara om skatteintäkter och matematik utan också om socialpolitik.
              Alkoholpolitiken är del av den svenska socialpolitiken. Jag menar
              att det första Sverige skall göra när vi råkar ut för den smuggling
              som finns i stora delar av Europa inte är att sänka skatterna,
              utan att försöka skaffa de verktyg som behövs för att sätta stopp
              för smugglingen.
            </seg>
          </u>
          <u>
            <seg>
              Det finns förslag från Skatteflyktskommittén om förbättrad kontroll
              och om förändrad organisation, som vi nu studerar. Vi kommer att
              lägga fram förslag med anledning av dem under nästa år. Det är
              det första steget: att se till att få de verktyg som behövs för
              att sätta stopp för den grova smugglingen.
            </seg>
          </u>
          <u>
            <seg>
              Sedan har vi, som riksdagsledamoten Graf säger, en ökad legal
              handel över gränserna. Vi har lyckats få införselreglerna förlängda,
              och det gör att man inte kan ta in hur stora mängder som helst.
              Också det är en viktig del av socialpolitiken.
            </seg>
          </u>
          <note type="speaker">
            Anf. 38 CARL FREDRIK GRAF (m):
          </note>
          <u>
            <seg>
              Fru talman! Min fråga baserade sig inte på att skatteintäkterna
              skulle öka på grund av en höjd konsumtion utan snarare på det
              förhållandet att konsumtionen av beskattad sprit skulle öka i
              förhållande till den insmugglade spriten. Det skulle väl i så
              fall vara en önskvärd utveckling. Skatteintäkterna skulle öka
              utan att totalkonsumtionen höjs. Det var bakgrunden till min fråga.
            </seg>
          </u>
          <note type="speaker">
            Anf. 39 Statsrådet THOMAS ÖSTROS (s):
          </note>
          <u>
            <seg>
              Fru talman! Jag delar Grafs uppfattning att det är önskvärt att
              dagens andel av t.ex. smuggelsprit skall minska kraftigt. För
              detta finns det mycket att göra.
            </seg>
          </u>
          <u>
            <seg>
              Norrmännen har arbetat mycket med informationskampanjer för att
              faktiskt göra människor medvetna om att detta är ett sätt att
              göda en allvarlig brottslighet.
            </seg>
          </u>
          <u>
            <seg>
              Vi kan också ha en bättre kontroll. Första steget skall inte
              vara att sänka skatterna.
            </seg>
          </u>
          <note>
            Pharmacia &amp; Upjohn
          </note>
          <note type="speaker">
            Anf. 40 RIGMOR AHLSTEDT (c):
          </note>
          <u>
            <seg>
              Fru talman! Jag kommer från Uppsala, där oron är stor hos universiteten,
              hos länsstyrelserna, hos kommunen, hos alla invånare och inte
              minst hos de anställda i företaget Pharmacia &amp; Upjohn efter de
              diskussioner som har varit om eventuella planer på att flytta
              företaget från Sverige. Jag förmodar att också regeringen delar
              den oron, eftersom regeringen har ett direkt ägaransvar som innehavare
              av 7 % av aktierna.
            </seg>
          </u>
          <u>
            <seg>
              Man har dock inte utsett någon styrelserepresentant i styrelsen
              för bolaget.
            </seg>
          </u>
          <u>
            <seg>
              Jag skulle vilja ställa följande fråga till statsrådet
            </seg>
          </u>
          <note>
            Thage G Peterson: Vad ämnar regeringen göra för att vi skall
            få behålla Pharmacia &amp; Upjohn i Sverige?
          </note>
          <note type="speaker">
            Anf. 41 TALMANNEN (s):
          </note>
          <u>
            <seg>
              Jag vill erinra om att det inte är tillåtet att här i kammaren
              ha med sig mobiltelefoner eller annat som kan störa överläggningarna.
            </seg>
          </u>
          <note type="speaker">
            Anf. 42 Statsrådet THAGE G PETERSON (s):
          </note>
          <u>
            <seg>
              Fru talman! Det är naturligtvis oerhört viktigt att vi bevarar
              så mycket som möjligt av näringslivets forskning i Sverige, och
              den svenska läkemedelsindustrin har ju genom årtionden svarat
              för en väsentlig del av den viktiga spjutspetsteknologi som läkemedelsteknisk
              forskning bygger på. Också regeringen är naturligtvis orolig med
              anledning av de uppgifter som har varit i omlopp om en minskning
              av forskningsinsatserna i Sverige.
            </seg>
          </u>
          <u>
            <seg>
              Regeringen har diskuterat den här frågan nu på förmiddagen på
              grundval av tillgänglig information.
            </seg>
          </u>
          <u>
            <seg>
              Företagets styrelse sammanträdde i går, och från det styrelsemötet
              har regeringen ännu inte fått någon information.
            </seg>
          </u>
          <u>
            <seg>
              Det är näringsministern som närmast följer den här frågan, och
              jag vet att han lägger ned ett stort arbete på att skaffa sig
              så mycket information som möjligt för att därefter kunna hantera
              frågan.
            </seg>
          </u>
          <u>
            <seg>
              Jag är inte beredd att yttra mig om något ytterligare i den här
              frågan.
            </seg>
          </u>
          <note type="speaker">
            Anf. 43 RIGMOR AHLSTEDT (c):
          </note>
          <u>
            <seg>
              Fru talman! Jag nämnde i mitt inledande inlägg att man inte har
              utsett någon styrelserepresentant. Har regeringen möjlighet att
              göra det?
            </seg>
          </u>
          <note type="speaker">
            Anf. 44 Statsrådet THAGE G PETERSON (s):
          </note>
          <u>
            <seg>
              Fru talman! Det finns en speciell bakgrund till det förhållande
              som i dag råder. Regeringen har i dag uppdragit till näringsministern
              att samla in kunskap och uppgifter i denna fråga. Det är väl lämpligt
              att han vid ett senare tillfälle i riksdagen får ge svar på de
              här frågorna.
            </seg>
          </u>
          <u>
            <seg>
              Situationen för arbetshandikappade
            </seg>
          </u>
          <note type="speaker">
            Anf. 45 SONJA FRANSSON (s):
          </note>
          <u>
            <seg>
              Fru talman! Jag skulle vilja vända mig till arbetsmarknadsminister
              Margareta Winberg. Vi ser nu glädjande siffror på att arbetslösheten
              håller på att gå ned, dels på grund av den mycket lyckade satsningen
              på kunskapslyftet, dels på grund av alla de nya jobb som faktiskt
              kommer till stånd. Det är roligt. Samtidigt vet vi dock att arbetshandikappade
              har en mycket svår situation. Det råder en hög arbetslöshet för
              arbetshandikappade.
            </seg>
          </u>
          <u>
            <seg>
              Min fråga till arbetsmarknadsministern är: Ser vi någon tendens
              till att bryta arbetslösheten för arbetshandikappade? Finns det
              någon möjlighet att se ljusare på just den situationen?
            </seg>
          </u>
          <note type="speaker">
            Anf. 46 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Det är som Sonja Fransson påpekar en oerhört glädjande
              utveckling på arbetsmarknaden. För första gången på mycket länge
              går den öppna arbetslösheten på arbetsmarknaden totalt sett ned
              under
            </seg>
          </u>
          <u>
            <seg>
              300 000. Den totala arbetslösheten, dvs. den öppna arbetslösheten
              och de som befinner sig i arbetsmarknadspolitiska åtgärder, är
              under 500 000. Det är flera år sedan vi hade den situationen i
              Sverige. Det är glädjande.
            </seg>
          </u>
          <u>
            <seg>
              Samtidigt är det viktigt att se till de utsatta grupperna. Får
              de del av det goda? Vi har studerat situationen för funktionshindrade
              och arbetshandikappade.
            </seg>
          </u>
          <u>
            <seg>
              Vi kan se att också den gruppen får del av detta. I den stora
              SCB-undersökningen visade det sig att under september månad var
              32 500 arbetshandikappade arbetslösa. Det är en minskning med
              7 000 jämfört med ett år tidigare. Så också där går kurvan ned,
              vilket är väldigt glädjande.
            </seg>
          </u>
          <note type="speaker">
            Anf. 47 SONJA FRANSSON (s):
          </note>
          <u>
            <seg>
              Fru talman! Tack, arbetsmarknadsministern. Det var mycket glädjande
              att höra att där också finns en tendens. Det är en lång väg kvar
              tills de arbetshandikappade skall få del av alla de möjligheter
              som finns på arbetsmarknaden och alla jobb som finns. Men det
              är ändå glädjande att kurvan är bruten och att den går ned också
              för den gruppen.
            </seg>
          </u>
          <u>
            <seg>
              Jag skulle vilja höra med arbetsmarknadsministern
            </seg>
          </u>
          <u>
            <seg>
              - som en följdfråga - hur det ser ut i Europa i övrigt.
            </seg>
          </u>
          <u>
            <seg>
              Det här är ju inte bara ett nationellt problem för de arbetshandikappade
              utan ett problem i hela Europa.
            </seg>
          </u>
          <u>
            <seg>
              Vad kan vi göra år det?
            </seg>
          </u>
          <note type="speaker">
            Anf. 48 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Jag har inte med mig några siffror från övriga länder.
              Rent generellt kan man säga att Sverige ligger väl framme i både
              synen på arbetshandikappade och funktionshindrade men också i
              hur långt det har gått med åtgärder. Det är något vi skall ta
              upp i
            </seg>
          </u>
          <u>
            <seg>
              EU vid det toppmöte som skall ske den 20-21 november. Jag försöker
              få med mig mina kolleger att också prioritera den frågan, så att
              också arbetshandikappade och funktionshindrade i andra länder
              skall ha samma rätt som andra till ett eget arbete.
            </seg>
          </u>
          <u>
            <seg>
              Vi får se om jag lyckas. Det vet jag inte.
            </seg>
          </u>
          <u>
            <seg>
              De internationella körkortsbestämmelserna
            </seg>
          </u>
          <note type="speaker">
            Anf. 49 CARL G NILSSON (m):
          </note>
          <u>
            <seg>
              Fru talman! Jag har en fråga till kommunikationsministern, men
              den handlar inte om tunnelbyggande utan om körkort.
            </seg>
          </u>
          <u>
            <seg>
              Om en grek eller portugis flyttar till Sverige, kan vederbörande
              gå till myndigheten och med en enkel formalitet få sitt körkort
              utbytt till ett svenskt körkort.
            </seg>
          </u>
          <u>
            <seg>
              Om en svensk flyttar till Amerika eller till Japan för så lång
              tid att vederbörandes svenska körkort löper ut och sedan flyttar
              tillbaka till Sverige - det finns många exempel på detta - kan
              vederbörande inte få sitt amerikanska eller japanska körkort utbytt
              utan han måste genomgå hela formaliteten med teori och uppkörning.
              Tycker kommunikationsministern att detta är logiskt?
            </seg>
          </u>
          <note type="speaker">
            Anf. 50 Kommunikationsminister INES UUSMANN (s):
          </note>
          <u>
            <seg>
              Fru talman! Det finns en del i de internationella körkortsbestämmelserna
              som inte är logiskt. Det kan jag verkligen hålla med om. Vi håller
              på att arbeta med detta. Så långt vi har kommit nu är att vi har
              ett betydligt enklare, genomskinligt - transparent - system vad
              gäller EU:s medlemsländer. Körkorten är utbytbara mot varandra.
              Det skulle självklart vara en fördel om det gick att komma längre
              även med en del andra länder. Det förutsätter bilaterala överenskommelser
              och att det finns jämförbara utbildningsstandarder. Det är ett
              arbete som måste skötas land för land.
            </seg>
          </u>
          <note type="speaker">
            Anf. 51 CARL G NILSSON (m):
          </note>
          <u>
            <seg>
              Fru talman! Jag tackar för svaret. Jag tolkar det som att det
              kommer att bli en förenkling. Det finns ytterligare en obegriplighet
              i detta. När han eller hon som flyttat till Amerika eller Japan
              och kommer tillbaka hit efter många års prickfri körning i Sverige
              och
            </seg>
          </u>
          <u>
            <seg>
              Amerika eller Japan lyckas återerövra ett körkort genom att genomgå
              teoriprov och uppkörning, får vederbörande ett s.k. nybörjarkort
              med vissa begränsningar. Vederbörande får då t.ex. inte idka övningskörning
              med sin fru som också har blivit av med sitt körkort. Kan vi räkna
              med att det blir vettigare regler även där?
            </seg>
          </u>
          <note type="speaker">
            Anf. 52 Kommunikationsminister INES UUSMANN (s):
          </note>
          <u>
            <seg>
              Fru talman! Utan att gå in på detaljer; jag delar uppfattningen
              att det finns mycket att göra på det här området. Det pågår en
              översyn av regelsystemet.
            </seg>
          </u>
          <u>
            <seg>
              Telias nya taxesystem
            </seg>
          </u>
          <note type="speaker">
            Anf. 53 LENA SANDLIN (s):
          </note>
          <u>
            <seg>
              Fru talman! Jag har också en fråga till kommunikationsministern.
            </seg>
          </u>
          <u>
            <seg>
              Jag själv och många med mig känner en stor oro inför det nya
              taxesystem som Telia har aviserat. Telia har i sin argumentation
              hävdat att nio av tio kommer att tjäna på det nya systemet. Det
              kommer för Telia att vara kostnadsneutralt. Om nio av tio tjänar
              på systemet, och om Telia inte kommer att få någon kostnad, då
              måste den sista tiondelen av konsumenterna vara de som får en
              markant höjning för att systemet skall gå runt ekonomiskt. Den
              sista tiondelen är abonnenter i kommuner som innefattas av många
              riktnummerområden.
            </seg>
          </u>
          <u>
            <seg>
              Jag vet att oron är stor över hela landet över detta.
            </seg>
          </u>
          <u>
            <seg>
              I mitt eget hemlän Västerbotten, som jag känner bäst, där har
              vi inom Skellefteå kommun sex olika riktnummerområden. Det är
              alltså de människorna som kommer att betala taxesänkningarna för
              de övriga nio tiondelarna.
            </seg>
          </u>
          <u>
            <seg>
              Jag vill fråga kommunikationsministern om hon tycker att detta
              lever upp till det beslut som vi har fattat i riksdagen om rimliga
              priser. Jag vill fråga om hon vill göra något åt detta - som kommer
              att bli ett problem för många abonnenter.
            </seg>
          </u>
          <note type="speaker">
            Anf. 54 Kommunikationsminister INES UUSMANN (s):
          </note>
          <u>
            <seg>
              Fru talman! Jag delar Lena Sandlins uppfattning att detta är
              oerhört märkligt. Jag tycker att det är mycket anmärkningsvärt
              att den största teleoperatören, som har ett uttalat regionalpolitiskt
              ansvar i sin affärsidé, men också ett samhällsansvar ålagt av
              regering och riksdag, uppträder på det sättet.
            </seg>
          </u>
          <u>
            <seg>
              Jag har fått del av många reaktioner från kommuner, landshövdingar,
              PRO och andra pensionärsorganisationer om att prissättningen är
              orättfärdig. Jag delar deras uppfattning. Om jag inte inom de
              allra närmaste dagarna kan få absoluta garantier när det gäller
              motsatsen, har jag för avsikt att använda den paragraf i telelagen,
              19 §, som medger att med hjälp av en förordning sätta ett pristak.
              Det är inte mer än rimligt att vi använder den lagstiftning som
              vi faktiskt har - föreslagen av regeringen och antagen av riksdagen.
              Det är min avsikt.
            </seg>
          </u>
          <note type="speaker">
            Anf. 55 OWE HELLBERG (v):
          </note>
          <u>
            <seg>
              Fru talman! Det gläder mig att flera riksdagsledamöter ansluter
              sig till min uppfattning i frågan.
            </seg>
          </u>
          <u>
            <seg>
              I ett frågesvar i förra veckan var kommunikationsministern inte
              alls lika tydlig i frågan. Då sades det att det var Telias ansvar,
              Telia sköter det hela och
            </seg>
          </u>
          <u>
            <seg>
              Telia sätter avgifterna. Det är bra att vi får ett annat besked
              i dag.
            </seg>
          </u>
          <u>
            <seg>
              Post- och telestyrelsen, som skall yttra sig i sådana frågor,
              kommer inte att uttala sig innan beslutet träder i kraft. Jag
              anser att det är helt orimligt att låta beslutet träda i kraft
              innan det har kommit ett uttalande.
            </seg>
          </u>
          <u>
            <seg>
              Jag är glad för att fler riksdagsledamöter tar upp denna fråga
              och att proteststormarna i Sverige är så tydliga. Det här är ett
              ensidigt gynnande av 08-
            </seg>
          </u>
          <u>
            <seg>
              området.
            </seg>
          </u>
          <note type="speaker">
            Anf. 56 Kommunikationsminister INES UUSMANN (s):
          </note>
          <u>
            <seg>
              Fru talman! Det är Telias ansvar. Men det är också så att vi
              har möjligheten enligt telelagen att gå in och sätta pristak för
              teletaxorna. Den beredskapen finns alltid från regeringens och
              Post- och telestyrelsens sida - Post- och telestyrelsen är tillsynsmyndighet.
            </seg>
          </u>
          <u>
            <seg>
              Jag menar att det finns anledning för regeringen att göra så,
              och jag tänker föreslå det.
            </seg>
          </u>
          <note type="speaker">
            Anf. 57 OWE HELLBERG (v):
          </note>
          <u>
            <seg>
              Fru talman! Jag har en kort följdfråga. Kommer kommunikationsministern
              att stoppa ikraftträdandet av de nya reglerna den 7 november?
            </seg>
          </u>
          <note type="speaker">
            Anf. 58 Kommunikationsminister INES UUSMANN (s):
          </note>
          <u>
            <seg>
              Fru talman! Vi kommer naturligtvis att följa de regler vi har
              att följa enligt telelagen då vi sätter pristaket.
            </seg>
          </u>
          <note type="speaker">
            Anf. 59 INGER LUNDBERG (s):
          </note>
          <u>
            <seg>
              Fru talman! I går fick vi ett svar från kommunikationsministern
              där hon markerade det som sades i propositionen, nämligen att
              alltför stora prisvariationer mellan regioner eller mellan olika
              marknadssegment inte får accepteras. Detta gäller också likvärdiga
              tjänster. Jag tycker att de uttalanden kommunikationsministern
              har gjort i dag är väldigt bra, och att de stämmer överens med
              den opinion som finns ute i landet.
            </seg>
          </u>
          <u>
            <seg>
              I bl.a. Örebro län har man också diskuterat möjligheterna att
              varje län skulle kunna utgöra ett riktnummerområde. Är det en
              diskussion som har förts?
            </seg>
          </u>
          <note type="speaker">
            Anf. 60 Kommunikationsminister INES UUSMANN (s):
          </note>
          <u>
            <seg>
              Fru talman! Riktnummer i olika län är en sak som ses över och
              som Post- och telestyrelsen arbetar med.
            </seg>
          </u>
          <u>
            <seg>
              Men det löser inte det akuta problemet med den orimliga prissättningen,
              utan man får ta detta i två led.
            </seg>
          </u>
          <u>
            <seg>
              När man ser över riktnummerområden får detta konsekvenser t.ex.
              för företag som måste ge nya nummer till sina kunder osv. Detta
              är alltså en separat fråga, men den behöver också lösas. Pristaket
              måste dock sättas nu.
            </seg>
          </u>
          <note>
            Skatteväxlingen
          </note>
          <note type="speaker">
            Anf. 61 LENNART DALÉUS (c):
          </note>
          <u>
            <seg>
              Fru talman! Ett mycket viktigt instrument både i miljöarbetet
              och i arbetet med att öka sysselsättningen är det som vi kallar
              för skatteväxling. Detta lades tydligt fast i den s.k. Skatteväxlingskommitténs
              material, som kom i januari i år.
            </seg>
          </u>
          <u>
            <seg>
              Jag vill fråga skatteminister Thomas Östros hur han tänker förvalta
              skatteväxlingsarbetet och driva det vidare.
            </seg>
          </u>
          <note type="speaker">
            Anf. 62 Statsrådet THOMAS ÖSTROS (s):
          </note>
          <u>
            <seg>
              Fru talman! Skatteväxlingskommittén lade fram ett mycket väl
              genomarbetat betänkande. Den lade också fram en bedömning av vilken
              möjlighet det finns att använda energiskatterna för att åstadkomma
              en skatteväxling framöver. I huvudsak delar jag denna bedömning,
              på längre sikt.
            </seg>
          </u>
          <u>
            <seg>
              Samtidigt har vi bakom oss en tvåårsperiod då vi har använt miljöskatter
              för att bl.a. se till att finansiera det kunskapslyft som genomförs
              över hela landet.
            </seg>
          </u>
          <u>
            <seg>
              En viktig sak vid användandet av miljöskatter är att se till
              tempot. Man skall inte under en mycket kort tid mycket kraftigt
              höja energiskatterna på ett sådant sätt att verksamheten inte
              hinner ställa om. Poängen med skatteväxling är att man kan stimulera
              fram en mer energieffektiv produktion och konsumtion, och det
              kan man inte göra om man går för hastigt fram.
            </seg>
          </u>
          <u>
            <seg>
              Denna avvägning har Skatteväxlingskommittén gjort på ett bra
              sätt.
            </seg>
          </u>
          <u>
            <seg>
              Nu fortsätter hanteringen av Skatteväxlingskommitténs betänkande,
              bl.a. i beredningen av ett nytt energiskattesystem som man arbetar
              med i Regeringskansliet.
            </seg>
          </u>
          <note type="speaker">
            Anf. 63 LENNART DALÉUS (c):
          </note>
          <u>
            <seg>
              Fru talman! Det är som skatteministern säger -
            </seg>
          </u>
          <u>
            <seg>
              Skatteväxlingskommittén var medveten om att takten borde vara
              hanterlig, och den var också medveten om vad som hade skett under
              de gångna åren. Men kommittén föreslog också väldigt tydligt att
              det borde utredas ytterligare hur ekonomiska styrmedel kan användas
              och utvecklas för att stärka en kretsloppsanpassning. Den föreslog
              att utredningsarbetet skulle starta redan 1997, dvs. innevarande
              år. Den föreslog också att man skulle analysera skatten på naturresurser
              och effekterna på t.ex. glesbygdsbefolkningen av en skatteväxling.
            </seg>
          </u>
          <u>
            <seg>
              Jag vill fråga skatteministern när utredningsarbetet startar
              kring hur ekonomiska styrmedel kan användas och utvecklas för
              att stärka en kretsloppsanpassning.
            </seg>
          </u>
          <u>
            <seg>
              Kommer det arbetet att inledas 1997, som Skatteväxlingskommittén
              föreslog?
            </seg>
          </u>
          <note type="speaker">
            Anf. 64 Statsrådet THOMAS ÖSTROS (s):
          </note>
          <u>
            <seg>
              Fru talman! En viktig del i det arbetet är just reformerandet
              av energiskattesystemet. Vill vi använda oss av skatteväxling
              som metod måste vi se till att ha ett energiskattesystem som fungerar
              på ett bra sätt.
            </seg>
          </u>
          <u>
            <seg>
              Min bedömning är att dagens energiskattesystem, som har växt
              fram under ett stort antal år och som har många olika undantag
              och krångligheter, gör det svårt att ta vidare steg på skatteväxlingen.
              Först och främst måste vi se till att få ett energiskattesystem
              som fungerar på ett enklare, bättre och effektivare sätt.
            </seg>
          </u>
          <u>
            <seg>
              Varje år gör man naturligtvis en bedömning i den ekonomiska politiken,
              och i skattepolitiken, av vilken typ av steg man kan ta för att
              locka fram en mer ekologiskt uthållig produktion och konsumtion.
              En hel del har gjorts under 90-talet. Skattereformen var ett mycket
              viktigt steg. De energiskatteförändringar som gjorts senare under
              90-talet har också varit viktiga steg.
            </seg>
          </u>
          <u>
            <seg>
              Samtidigt lever vi i en internationaliserad ekonomi. Vi måste
              se till att vi i Sverige inte går så pass långt före alla andra
              länder att vi hotar produktionen hos svenska industrier. Därför
              menar jag att det inte är aktuellt att ta ytterligare steg på
              energiskattesidan just nu.
            </seg>
          </u>
          <note type="speaker">
            Anf. 65 LENNART DALÉUS (c):
          </note>
          <u>
            <seg>
              Fru talman! Energibeskattningen var en särskild del i Skatteväxlingskommitténs
              förslag, som vi nu lagt åt sidan just i avvaktan på det som skatteministern
              talar om. Men om jag skall vara alldeles uppriktig, fru talman,
              så fanns det nästan bara ett enda förslag som var årtalsbundet
              och konkret om hur fortsatta steg skulle tas. Det var just förslaget
              om att ett utredningsarbete skulle startas i år om hur ekonomiska
              styrmedel kan och bör användas för att utveckla och stärka kretsloppsanpassningen.
              Vid sidan av energiskattediskussionen, vid sidan av den internationella
              diskussionen och vid sidan av diskussionen om vad som har gjorts
              och att man bör gå fram i en rimlig takt var detta ett explicit
              och tydligt förslag som jag undrar om skatteministern tänker effektuera.
            </seg>
          </u>
          <note type="speaker">
            Anf. 66 Statsrådet THOMAS ÖSTROS (s):
          </note>
          <u>
            <seg>
              Fru talman! Skatteväxlingskommitténs betänkande är för regeringens
              del ett viktigt underlag i den här analysen. Kommittén gör avvägningar
              kring detta;
            </seg>
          </u>
          <u>
            <seg>
              vilken takt skall man ta, på vilka områden är det aktuellt att
              använda ekonomiska styrmedel osv. Detta är en viktig del av regeringens
              arbete framöver.
            </seg>
          </u>
          <u>
            <seg>
              Ytterligare steg kommer att tas under nästa år. Det gäller t.ex.
              avfallsskatten. Den införs under nästa år som ett sätt att använda
              ekonomiska styrmedel för att stimulera ett ekologiskt uthålligt
              beteende hos företag och hos medborgare. Jag menar alltså att
              regeringen använder Skatteväxlingskommitténs betänkande och de
              avvägningar som görs där på ett sätt som ger konkreta resultat
              i de förslag som läggs fram för riksdagen.
            </seg>
          </u>
          <u>
            <seg>
              Sysselsättningen
            </seg>
          </u>
          <note type="speaker">
            Anf. 67 ELVER JONSSON (fp):
          </note>
          <u>
            <seg>
              Fru talman! De senaste veckornas minskning av den öppna arbetslösheten
              är positiv. Men det skall ändå sägas att minskningen skett med
              lång fördröjning. Fortfarande står alldeles för många utanför
              arbetsmarknaden. Jag vill ställa en fråga till arbetsmarknadsministern.
              Den föranleds av att det under senare år allt flitigare har diskuterats
              att vägen till nya jobb skulle komma inom den privata tjänstesektorn.
            </seg>
          </u>
          <u>
            <seg>
              Många förslag har kommit om sådana stimulanser.
            </seg>
          </u>
          <u>
            <seg>
              Från Folkpartiets sida har vi talat om lägre arbetsgivaravgifter,
              men också sett på andra länders modeller med t.ex. servicecheckar
              som man enkelt skulle kunna köpa på posten.
            </seg>
          </u>
          <u>
            <seg>
              Min fråga till arbetsmarknadsministern är: Tänker sig regeringen
              något slags försöksverksamhet där det vore möjligt att få svarta
              jobb vita och dessutom få fler människor i arbete?
            </seg>
          </u>
          <note type="speaker">
            Anf. 68 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Frågan som Elver Jonsson tar upp är oerhört viktig.
              Glädjande nog kan vi se en kraftig ökning av antalet sysselsatta
              i den privata sektorn, utan de sänkningar av arbetsgivaravgifter
              och annat som Elver Jonsson diskuterar. Men regeringen är självfallet
              också medveten om att denna sektor är oerhört personalintensiv
              - och personal kostar.
            </seg>
          </u>
          <u>
            <seg>
              Detta är en fråga som inte bara diskuteras i Sverige utan också
              inför det toppmöte om sysselsättning som skall äga rum i november.
              Man kan säga att den diskussion som Sverige mycket aktivt deltar
              i inte bara handlar om att sänka kostnaden för arbete utan även
              om att använda de pengarna på ett sådant sätt att lågutbildade
              får högre kompetens och utbildning. Jag tycker att det finns ett
              visst intresse av att vara aktiv i den diskussionen.
            </seg>
          </u>
          <u>
            <seg>
              Vi känner alla till Dan Anderssons utredning, som lade fram vissa
              förslag på området. Den ligger fortfarande hos skatteministern,
              och jag antar att han bereder den. Jag kan därmed svara så här
              i dag: Ärendet är inte avgjort, men jag planerar inte för dagen
              någon försöksverksamhet i ämnet.
            </seg>
          </u>
          <note type="speaker">
            Anf. 69 ELVER JONSSON (fp):
          </note>
          <u>
            <seg>
              Fru talman! Jag utgår ifrån och hoppas på att skatteministern
              är något mera otålig att komma fram i frågan än vad arbetsmarknadsministern
              nyss sade.
            </seg>
          </u>
          <u>
            <seg>
              Margareta Winberg var ganska nöjd. Men jag vill säga så här:
              Det är inget motsatsförhållande mellan att å ena sidan vara med
              om ett kunskapslyft som hjälper människor till en högre kompetens
              och å andra sidan ge människor en chans att gå in och ta även
              s.k. enkla arbeten. Det sistnämnda är förstås klart överlägset
              en öppen arbetslöshet. Framför allt ungdomar skulle behöva detta
              som en inkörsport till arbetslivet.
            </seg>
          </u>
          <u>
            <seg>
              Tjänste- och servicesektorn skulle kunna vara en lämplig start.
            </seg>
          </u>
          <u>
            <seg>
              Jag hoppas att arbetsmarknadsministern och skatteministern kan
              komma fram till lösningar och även aktualisera det här vid toppmöten,
              eftersom man ju också har sådana här bekymmer ute i Europa.
            </seg>
          </u>
          <u>
            <seg>
              Kommunernas kostnader för flyktingmottagning
            </seg>
          </u>
          <note type="speaker">
            Anf. 70 MARIANNE CARLSTRÖM (s):
          </note>
          <u>
            <seg>
              Fru talman! Jag har en fråga till inrikesminister
            </seg>
          </u>
          <u>
            <seg>
              Jörgen Andersson. I storstäder med många flyktingar ökar hela
              tiden kostnaderna för socialbidragen. Det leder i sin tur till
              försämringar i den kommunala servicen för alla kommuninvånare.
              Statens extrabidrag till kommunerna, de s.k. Perssonpengarna,
              räcker inte till att kvalitetssäkra kärnverksamheter som skola,
              barn- och äldreomsorg. Detta beror bl.a. på den stora inflyttningen
              av flyktingar som från början varit kommunplacerade i andra kommuner
              och som på grund av arbetsmarknadsläget inte får några jobb.
            </seg>
          </u>
          <u>
            <seg>
              Den uppkomna situationen med problem på arbetsmarknaden har bekräftats
              av en ny undersökning från
            </seg>
          </u>
          <u>
            <seg>
              Kommunförbundet.
            </seg>
          </u>
          <u>
            <seg>
              Min fråga till inrikesministern är: Planerar regeringen att kompensera
              de drabbade kommunerna för dessa kostnader?
            </seg>
          </u>
          <note type="speaker">
            Anf. 71 Inrikesminister JÖRGEN ANDERSSON (s):
          </note>
          <u>
            <seg>
              Fru talman! Det är riktigt som Marianne Carlström säger att det
              nu sker en ökning av de kommunala kostnaderna på det här området
              därför att statsbidragen upphör och kommunerna får ta den fulla
              kostnaden.
            </seg>
          </u>
          <u>
            <seg>
              Samtidigt har vi i dag fått en rapport från Kommunförbundet som
              också stämmer överens med de egna analyser som vi har gjort på
              Inrikesdepartementet. Den säger att det börjar ljusna för den
              kommunala ekonomin just därför att vi nu tillför extra statsbidrag
              till kommunerna. Vi har tidigare fördelat ca 400 miljoner kronor
              till de kommuner som har det ekonomiskt besvärligt med sin flyktingmottagning.
              Inför
            </seg>
          </u>
          <u>
            <seg>
              1998 års anslag tänker jag föreslå att vi tar ytterligare
            </seg>
          </u>
          <u>
            <seg>
              250 miljoner kronor ur det anslag som är avdelat till
            </seg>
          </u>
          <u>
            <seg>
              Inrikesdepartementet för krishantering och fördelar till de kommuner
              som har extra kostnader för flyktingar.
            </seg>
          </u>
          <note>
            Offentlighet i EU:s organ
          </note>
          <note type="speaker">
            Anf. 72 HENRIK S JÄRREL (m):
          </note>
          <u>
            <seg>
              Fru talman! Jag är av den bestämda meningen och övertygelsen
              att för att öka förståelsen och legitimiteten bland människor
              för EU som ett övervägande positivt samarbetsprojekt måste vi
              ha offentlighet i
            </seg>
          </u>
          <u>
            <seg>
              EU:s organ. Justitieministern och jag har tidigare resonerat
              om de här frågorna, och jag vill gärna återkomma.
            </seg>
          </u>
          <u>
            <seg>
              Nu har vi genom Amsterdamfördraget fått ett slags ramlagstiftning
              för en ökad offentlighet inom EU. Nu gäller det att fylla den
              portalparagrafen med innehåll.
            </seg>
          </u>
          <u>
            <seg>
              Det blir ett långt och mödosamt arbete. Jag vet att
            </seg>
          </u>
          <u>
            <seg>
              Sverige har spelat en ganska aktiv roll i detta. Justitieministern
              och jag har ju varit ense om vikten och värdet av det.
            </seg>
          </u>
          <u>
            <seg>
              Men det finns fortfarande brister. En meddelarfrihet kommer t.ex.
              inte att kunna tillgodoses såsom vi är vana vid på svensk botten.
              Ett sekretessregister där man klart definierar vilka handlingar
              som kan vara offentliga och vilka som inte kan vara offentliga
              är också något som måste tas fram.
            </seg>
          </u>
          <u>
            <seg>
              Nu undrar jag om justitieministern och regeringen har gett upp
              i fråga om t.ex. meddelarfriheten. Eller kan man tänka sig att
              vi fortsätter att driva dessa frågor? De är ju en förutsättning
              för offentlighetsprincipen.
            </seg>
          </u>
          <note type="speaker">
            Anf. 73 Justitieminister LAILA FREIVALDS (s):
          </note>
          <u>
            <seg>
              Fru talman! Frågan om offentlighet i EU är en fråga som den svenska
              regeringen inte bara har varit ganska aktiv i. Man får nog säga
              att vi har varit mycket aktiva. Vi, tillsammans med de övriga
              nordiska länderna och möjligtvis ytterligare något europeiskt
              land, har ju faktiskt tagit upp det som en av våra viktigaste
              frågor inför Amsterdamavtalet. Som Henrik
            </seg>
          </u>
          <u>
            <seg>
              Järrel säger, lyckades vi faktiskt att övertyga om att även EU
              borde ha samma utgångspunkt som vi, nämligen offentlighet i sina
              institutioner.
            </seg>
          </u>
          <u>
            <seg>
              Vi lyckades också med något som egentligen är lika viktigt, nämligen
              att det inte är institutionerna själva som sedan har att avgöra
              i det enskilda fallet om ett dokument kan lämnas ut eller inte.
              Det skall utarbetas rådsförordningar som skall fastlägga de närmare
              kriterierna för när det behövs sekretess. Det är ju en annan princip
              vi driver att offentlighetsprincipen inte innebär att allting
              är offentligt.
            </seg>
          </u>
          <u>
            <seg>
              Det arbetet går vidare, och jag är optimistisk om det. Vi lyckades
              inte övertyga om meddelarfriheten vid förhandlingarna, men vi
              kommer aldrig att ge upp den - inte på sikt.
            </seg>
          </u>
          <note>
            Arbetsmarknadspolitiska åtgärder i kommunerna
          </note>
          <note type="speaker">
            Anf. 74 ANN-KRISTIN FØSKER (fp):
          </note>
          <u>
            <seg>
              Fru talman! Jag har en fråga till arbetsmarknadsministern. Kommunernas
              sätt att sköta, eller rent av missköta, arbetsmarknadspolitiska
              åtgärder diskuteras ofta. Konkurrensverket har ju också kommit
              ut med en skrift om detta.
            </seg>
          </u>
          <u>
            <seg>
              Jag vill här ge ett exempel på det vansinne som pågår i en kommun.
              Det handlar om Enköpings kommun som skänker utrustning för nästan
              110 000 kr till en konkursdrabbad företagare så att denne skall
              komma på grön kvist. Företagaren skall betala av kostnaden för
              utrustningen genom att utföra jobb åt kommunen och åt andra uppdragsgivare.
              Arbetsförmedlingens chef pekar på att en sådan åtgärd självfallet
              stör konkurrensen på marknaden och därför måste betecknas som
              osund.
            </seg>
          </u>
          <u>
            <seg>
              Han pekar också på en annan intressant aspekt.
            </seg>
          </u>
          <u>
            <seg>
              Kommunen anser sig nämligen inte ha råd att ordna jobb åt ett
              femtiotal resursarbetare för några tusen kronor var i månaden.
              Men tydligen tycker kommunens kommunalråd att det är helt okej
              att lägga nästan
            </seg>
          </u>
          <u>
            <seg>
              110 000 kr på en enda person. Trots att såväl chefen på arbetsförmedlingen
              på orten och personalchefen i kommunen både avråder och avstyrker,
              beslutar kommunalrådet muntligen att ge den konkursdrabbade företagaren
              utrustningen. Självfallet har detta vansinne skapat starka reaktioner
              på orten.
            </seg>
          </u>
          <u>
            <seg>
              Jag vill fråga om arbetsmarknadsministern är beredd att vidta
              åtgärder för att få stopp på det missbruk av arbetsmarknadspolitiska
              åtgärder som beskrivs i detta exempel.
            </seg>
          </u>
          <note type="speaker">
            Anf. 75 TALMANNEN:
          </note>
          <u>
            <seg>
              Jag förutsätter att Ann-Kristin Føsker med detta exempel avser
              att ställa frågan principiellt, eftersom vi inte diskuterar enskilda
              fall här i kammaren.
            </seg>
          </u>
          <note type="speaker">
            Anf. 76 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Den svenska arbetsmarknadspolitiken genomgår en reformering
              just nu. Vi har hållit på med den i ungefär ett och ett halvt
              år. Den reformeringen går ut på att skapa ett större mått av lokalt
              inflytande och en mer decentraliserad arbetsmarknadspolitik.
            </seg>
          </u>
          <u>
            <seg>
              Det betyder inte att den skall kommunaliseras, utan det betyder
              att vi med nationella mål skall skapa ett ökat lokalt inflytande.
              Det inflytandet skall utövas i arbetsförmedlingsnämnderna där
              de kommunala företrädarna skall ha majoritet. Jag har uttryckt
              att kommunalrådet helst skall besätta ordförandeposten. Även länsarbetsnämnd,
              fackliga företrädare och det lokala näringslivet skall finnas
              med här.
            </seg>
          </u>
          <u>
            <seg>
              En viktig princip i det här sammanhanget, som man kan hävda mot
              bakgrund av vad Ann-Kristin
            </seg>
          </u>
          <u>
            <seg>
              Føsker har sagt, är att man inte kan vidta åtgärder på kommunal
              eller nationell nivå mot företag som snedvrider konkurrensen.
              Detta måste vara en vägledande princip. I övrigt har jag naturligtvis
              inga kommentarer till det enskilda fallet.
            </seg>
          </u>
          <note>
            Barnomsorg för barn till arbetslösa
          </note>
          <note type="speaker">
            Anf. 77 EWA LARSSON (mp):
          </note>
          <u>
            <seg>
              Fru talman! Jag vill ställa en fråga till Maj-Inger
            </seg>
          </u>
          <u>
            <seg>
              Klingvall.
            </seg>
          </u>
          <u>
            <seg>
              För ett år sedan var vi några ledamöter i riksdagens tvärpolitiska
              barngrupp som motionerade kring barnets rätt till dagisplats vid
              föräldrars arbetslöshet.
            </seg>
          </u>
          <u>
            <seg>
              Vi pekade på en mycket obehaglig tendens att kortsiktig spara
              pengar och behandla barnen olika. Vid arbetslöshet blev föräldrar
              hänvisade till att ta sitt barn ur barnomsorgen.
            </seg>
          </u>
          <u>
            <seg>
              Nu har Socialstyrelsen lämnat fram ytterligare en rapport som
              belyser det aktuella läget just i dag. Den säger att vartannat
              barn i åldern 1-5 år med arbetslös förälder i dag står utanför
              barnomsorgen, och flertalet mot föräldrarnas vilja. Jag tycker
              att det är viktigt att vi har fått reda på att det är mot föräldrarnas
              vilja.
            </seg>
          </u>
          <u>
            <seg>
              Min fråga är: Är ni nu beredda att ändra lagstiftningen så att
              barn till arbetslösa får samma rätt till barnomsorg som andra
              barn?
            </seg>
          </u>
          <note type="speaker">
            Anf. 78 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Jag försöker svara, men jag vill betona att frågor
              som rör rätten till daghemsplats är statsrådet Ylva Johanssons
              område.
            </seg>
          </u>
          <u>
            <seg>
              Även jag delar Ewa Larssons oro för de här barnen och deras föräldrars
              möjligheter att kunna säga ja till ett erbjudet arbete om det
              uppstår problem med att få dagisplats. Jag är också orolig för
              barnens egen skull. Detta tas ju också upp i den rapport som presenterades
              i dag.
            </seg>
          </u>
          <u>
            <seg>
              Det jag ändå tycker att vi får ta fram som något positivt är
              de ökande resurser till kommunerna som nu kommer att ge dessa
              större möjligheter att prioritera barn och gamla i sin verksamhet.
              Jag tror att detta är en grupp barn som man behöver fundera litet
              extra noga på när det gäller hur man vill använda sig av de ökande
              resurserna.
            </seg>
          </u>
          <u>
            <seg>
              Jag kan också berätta att arbetsmarknadsministern inom den närmaste
              tiden kommer att träffa företrädare för Kommunförbundet för att
              just diskutera den här frågan. Så det här är definitivt en mycket
              angelägen fråga för oss i regeringen.
            </seg>
          </u>
          <note type="speaker">
            Anf. 79 EWA LARSSON (mp):
          </note>
          <u>
            <seg>
              Fru talman! Det låter bra att frågan diskuteras. Vår motion tidigare
              handlade om att sprida information och kunskap om barns behov
              av kontinuitet. Nu slår den här dagsaktuella rapporten fast att
              detta är en tendens som verkar öka. Eftersom föräldrarna hela
              tiden står till arbetsmarknadens förfogande, har en annan typ
              av barnomsorg växt fram där man erbjuder just de arbetslösa att
              ha sina barn. Det här är väldigt märkligt. Det är ett fyrtiotal
              kommuner som har ordnat en "särbarnomsorg". Vi vet att invandrare,
              lågutbildade och unga ensamstående mammor är arbetslösa oftare
              än andra. Det är just deras barn som särbehandlas. Det är alltså
              var sjunde kommun som har hittat en särlösning och plockat ut
              de här barnen.
            </seg>
          </u>
          <u>
            <seg>
              Därför frågar jag igen: Är ni beredda att ändra lagstiftningen
              så att alla barn får samma rätt till barnomsorg?
            </seg>
          </u>
          <note type="speaker">
            Anf. 80 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Jag vill på nytt betona att detta är Ylva Johanssons
              fråga. Men låt mig bara mycket enkelt kommentera. Jag tror inte
              att det här är något som vi enbart skulle kunna lösa genom att
              skriva om lagen eller ändra lagstiftningen. Det jag ser som det
              viktigaste i dag är att vi nu har möjlighet att ge kommunerna
              extra resurser. Det här är en viktig grupp att rikta särskild
              uppmärksamhet på. Jag tror att vi skall se fram emot den överläggning
              som jag vet att arbetsmarknadsministern kommer att ha med Kommunförbundet
              i just den här frågan.
            </seg>
          </u>
          <note type="speaker">
            Anf. 81 EVA ZETTERBERG (v):
          </note>
          <u>
            <seg>
              Fru talman! Jag vill gå vidare utifrån motioner, det
            </seg>
          </u>
          <u>
            <seg>
              Socialstyrelsen har lagt fram i rapporter och en dom som kom
              i Regeringsrätten i förra veckan. Denna dom slog fast att några
              föräldrar som ville överklaga ett beslut, och som hade gjort det
              i kammarrätten, inte fick fullfölja sin talan och få saken prövad.
              Jag tycker att det är oerhört anmärkningsvärt och allvarligt att
              föräldrar inte har möjlighet att i högsta instans pröva rätten
              till barnomsorg för sina barn när dessa föräldrar är arbetslösa.
            </seg>
          </u>
          <u>
            <seg>
              Det är naturligtvis välkommet det som statsrådet
            </seg>
          </u>
          <u>
            <seg>
              Klingvall här säger, alltså att detta skall tas upp i samband
              med diskussioner med kommuner om arbetslösheten generellt. Jag
              tror att lagstiftning är nödvändig på området. Men det räcker
              inte att kommunerna får ytterligare pengar, för det skapas särlösningar
              precis som Ewa Larsson var inne på.
            </seg>
          </u>
          <u>
            <seg>
              Jag vill fråga utifrån barnets perspektiv - det barn som redan
              är drabbat i och med att föräldrarna är arbetslösa och som därmed
              kanske har sämre ekonomisk standard, mer otrygga föräldrar osv.
              Hur ser statsrådet Klingvall på denna typ av beslut i ljuset av
            </seg>
          </u>
          <note>
            FN:s barnkonvention som stadgar barnets rättigheter i sammanhanget?
          </note>
          <note type="speaker">
            Anf. 82 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Barnets bästa skall komma i främsta rummet. Jag antar
              att det var det som Eva Zetterberg syftade på. Jag tror att det
              är en oerhört viktig utgångspunkt när vi skall prioritera och
              diskutera omkring hur vi skall använda våra gemensamma resurser.
            </seg>
          </u>
          <u>
            <seg>
              Därför är jag väldigt glad för att vi nu faktiskt har möjlighet
              att ge kommunerna extra resurser. Jag är alldeles övertygad om
              att de förtroendevalda ute i våra kommuner som är ansvariga för
              den här verksamheten också kommer att ta denna möjlighet att diskutera
              barnens situation och hur vi kan utveckla och förbättra barnomsorgen.
            </seg>
          </u>
          <note type="speaker">
            Anf. 83 EVA ZETTERBERG (v):
          </note>
          <u>
            <seg>
              Fru talman! Om regeringen inte är villig till lagstiftning, kommer
              den då att föra upp den här frågan som ett allvarligt problem
              och säga att kommunerna måste vidta åtgärder för att se till att
              alla barns rätt till barnomsorg tillgodoses? Detta gäller speciellt
              den grupp som utgörs av barn till arbetslösa.
            </seg>
          </u>
          <note type="speaker">
            Anf. 84 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Det är ju väldigt tydligt i den socialtjänstlag vi
              har i dag att förvärvsarbetande eller studerande föräldrar har
              rätt till barnomsorg. Jag har stort förtroende för att kommunerna
              kommer att vara beredda att diskutera hur vi kan utveckla och
              förbättra barnomsorgen för barnen i Sverige. Nu kommer de också
              att få ökade resurser för att kunna ta det ansvaret.
            </seg>
          </u>
          <note type="speaker">
            Anf. 85 SIRI DANNAEUS (fp):
          </note>
          <u>
            <seg>
              Fru talman! Problemet ligger ju i att kommuner tolkar socialtjänstlagen
              på olika sätt - utifrån sin ekonomi eller utifrån hur man har
              lyckats bygga ut barnomsorgen. Nu har man dessutom fått stöd för
              sin tolkning både i kammarrätt och i regeringsrätt. Detta är inte
              tillfredsställande. Något måste göras åt denna
            </seg>
          </u>
          <note>
            14 a § i socialtjänstlagen.
          </note>
          <note type="speaker">
            Anf. 86 Statsrådet THAGE G PETERSON (s):
          </note>
          <u>
            <seg>
              Fru talman! Vi är i en situation där säkerligen alla
            </seg>
          </u>
          <u>
            <seg>
              - också de som har frågat - delar regeringens uppfattning att
              det här är en utomordentligt allvarlig och viktig fråga. Ingen
              förnekar frågans betydelse för vare sig föräldrarna eller samhället.
              Målsättningen och visionen från regeringens sida har varit klar
              i alla sammanhang. Alla barn skall ha en god barnomsorg och rätt
              till en daghemsplats. När regeringen nu har lagt så mycket pengar
              på just kommunerna för att bygga ut vård, omsorg och skola, är
              det också ambitionen att barnomsorgen skall förbättras.
            </seg>
          </u>
          <u>
            <seg>
              Nu är vi, fru talman, i den situationen att det enligt grundlagen
              ansvariga statsrådet, skolminister Ylva
            </seg>
          </u>
          <u>
            <seg>
              Johansson, inte finns här. Jag tycker att det är rimligt att
              vi kan vänta till en frågestund då hon finns på plats för att
              föra denna viktiga debatt. Jag hoppas att Ewa
            </seg>
          </u>
          <u>
            <seg>
              Larsson, Eva Zetterberg och Siri Dannaeus kan dela den uppfattningen.
              Vi underskattar ingalunda frågan, tvärtom. Det har också statsrådet
              Klingvall visat. Men det är kanske också rimligt att Ylva Johansson,
              som är ansvarig för frågan enligt konstitutionen, får en chans
              att svara.
            </seg>
          </u>
          <note>
            Förmögenhetsskatten
          </note>
          <note type="speaker">
            Anf. 87 MICHAEL STJERNSTRÖM (kd):
          </note>
          <u>
            <seg>
              Fru talman! Jag har en fråga till skatteministern.
            </seg>
          </u>
          <u>
            <seg>
              Medborgarna i Sverige bör behandlas lika. Jag tycker att det
              är orimligt att enskilda sparare skall betala förmögenhetsskatt
              på sitt aktieinnehav när huvudägare med stora förmögenhetsinnehav
              befrias från samma skatt. Av rättviseskäl tycker jag att förmögenhetsskatten
              bör slopas för samtliga medborgare och att detta bör kompenseras
              med en mindre höjning av bolagsskatten - något som även börschefen
              Bengt Rydén har föreslagit.
            </seg>
          </u>
          <u>
            <seg>
              Ett slopande av förmögenhetsskatten skulle också underlätta för
              många villaägare i högprisorter som drabbas av både fastighetsskatt
              och förmögenhetsskatt. Det skulle bli möjligt för dem att bo kvar
              i sina hem. Hur ser skatteministern på ett sådant förslag?
            </seg>
          </u>
          <note type="speaker">
            Anf. 88 Statsrådet THOMAS ÖSTROS (s):
          </note>
          <u>
            <seg>
              Fru talman! Jag är osäker på om Michael Stjernström var riksdagsledamot
              under perioden 1991-94, men det parti han tillhör röstade då för
              förslag från den dåvarande borgerliga regeringen om olika behandling
              av aktieägare. Man skattebefriade aktier på
            </seg>
          </u>
          <note>
            O-listan och OTC-listan och behöll skatteplikten på
          </note>
          <u>
            <seg>
              A-listan. Det har ju i sig byggt in en sprängkraft i förmögenhetsskatten.
              Det finns en lockelse att komma undan förmögenhetsskatt genom
              att gå från A-listan till O-listan. Det har orsakat en del av
              de problem som vi har sett under sommaren. Så den olika behandlingen
              startade 1992.
            </seg>
          </u>
          <u>
            <seg>
              Nu vill Michael Stjernström sänka förmögenhetsskatten och i stället
              höja bolagsskatten. Jag tycker att det är en mycket viktig poäng
              att vi under den här perioden av oerhörd turbulens i Sverige,
              en turbulens orsakad av den ekonomiska kris vi har gått igenom,
              samtidigt har lyckats hålla en låg, internationellt konkurrenskraftig
              bolagsskatt stabil under hela perioden.
            </seg>
          </u>
          <u>
            <seg>
              Jag hoppas att det också finns en bred överensstämmelse på denna
              punkt i kammaren. Detta är en viktig sak för Sverige. Vi har ett
              bolagsskattesystem som gör att vi är ett attraktivt investeringsland
              i Europa och i
            </seg>
          </u>
          <u>
            <seg>
              OECD. Jag är inte beredd att höja bolagsskatten för att sänka
              förmögenhetsskatten.
            </seg>
          </u>
          <note type="speaker">
            Anf. 89 MICHAEL STJERNSTRÖM (kd):
          </note>
          <u>
            <seg>
              Fru talman! Nej, jag var inte ledamot av riksdagen under den
              förra mandatperioden. Jag var sakkunnig i
            </seg>
          </u>
          <u>
            <seg>
              Statsrådsberedningen. Men jag delar skatteministerns uppfattning
              att förmögenhetsskatten är olycklig när den slår olika på de olika
              listorna. Om det var fel under den borgerliga regeringen så är
              det ju inte mindre fel att det är så även nu.
            </seg>
          </u>
          <u>
            <seg>
              Det är den höga förmögenhetsskatten som har gjort att många har
              flytt från just A-listan till OTC-
            </seg>
          </u>
          <u>
            <seg>
              listan och O-listan. I många andra länder har man slopat förmögenhetsskatten,
              t.ex. i Danmark och
            </seg>
          </u>
          <u>
            <seg>
              Tyskland. Den internationella konkurrensen om kapitalet ökar
              ju. Jag tror att det ligger i farans riktning att
            </seg>
          </u>
          <u>
            <seg>
              Sverige kanske tvingas sänka eller slopa förmögenhetsskatten
              helt och hållet. Hur ser skatteministern på en sådan tänkbar utveckling?
            </seg>
          </u>
          <note type="speaker">
            Anf. 90 Statsrådet THOMAS ÖSTROS (s):
          </note>
          <u>
            <seg>
              Fru talman! Regeringen har under hösten lagt fram förslag till
              riksdagen om att sätta stopp för den skatteplanering som vi hade
              under sommaren, då företag och deras ägare själva kunde bestämma
              huruvida de skulle betala förmögenhetsskatt eller inte genom att
              välja lista. Naturligtvis är det ett absurt system som man inte
              kan ha på lång sikt. Vi kan inte avskaffa förmögenhetsskatten
              genom att människor själva bestämmer sig för att byta lista. Det
              förslag som vi har lagt fram innebär att den typen av beteende
              inte längre belönas.
            </seg>
          </u>
          <u>
            <seg>
              Nu har vi ett förmögenhetsskattesystem som finns av fördelningspolitiska
              skäl. Det är viktigt, inte minst då vi har gått igenom den svåra
              saneringen av statsfinanserna. Men det är ett system som samtidigt
              uppmuntrar företagande. Arbetande kapital i det lilla företaget
              är inte förmögenhetsskattepliktigt. Om ett företag går in och
              noterar sig på OTC-listan är det icke heller förmögenhetsskattepliktigt.
              Om företaget fortsätter in på A-listan så är det kapital som huvuddelägaren,
              familjeföretagaren, själv har lagt ned i företaget inte förmögenhetsskattepliktigt.
              Det uppmuntrar växande företag, samtidigt som vi har kvar förmögenhetsskatten
              av fördelningspolitiska skäl. Det är inte rimligt att man i detta
              läge avskaffar förmögenhetsskatten. Det är knappast det första
              som regeringen föreslår när det äntligen finns litet resurser.
              Då satsar vi hellre på vård, skola och omsorg.
            </seg>
          </u>
          <note>
            Uthyrningsverksamhet inom AmuGruppen AB
          </note>
          <note type="speaker">
            Anf. 91 ANNIKA JONSELL (m):
          </note>
          <u>
            <seg>
              Fru talman! Jag har en fråga till arbetsmarknadsministern med
              anledning av att AmuGruppen med början i Skåne skall börja ägna
              sig åt personaluthyrning till industrin. Personaluthyrning är
              ju en av de snabbast växande framtidsbranscherna, och många nya
              jobb kan växa fram i den.
            </seg>
          </u>
          <u>
            <seg>
              Min fråga är: Ser inte arbetsmarknadsministern de mycket stora
              riskerna med att det statliga bolaget,
            </seg>
          </u>
          <u>
            <seg>
              AmuGruppen, nu slår undan benen för de privata företag som åtminstone
              annars helt säkert kommer att etableras på detta område?
            </seg>
          </u>
          <note type="speaker">
            Anf. 92 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Jag vill börja med att säga de uppgifter som har
              förekommit i tidningarna var något överdrivna. Det är ännu inte
              klart på vilket sätt AmuGruppen skall bedriva uthyrningsverksamhet.
              Det är för övrigt något som ligger i budgeten och som det ännu
              inte har fattats beslut om av riksdagen. Innan dess kan det ju
              inte bli tal om att göra någonting sådant. Man har ju på grund
              av misskötsel av AmuGruppen AB
            </seg>
          </u>
          <u>
            <seg>
              under ett antal år tvingats till ordentliga nedskärningar av
              personal. Nu ser man att arbetsmarknadsutbildning behövs ännu
              en tid framöver. Om man då kan hyra ut personal på detta sätt
              kan det också vara en metod att ta till vara den kunskapen hos
              den personal som har blivit arbetslös. Om detta skulle ske, om
              riksdagen godkänner detta förslag, skall det naturligtvis ske
              på ett sådant sätt att det blir konkurrensneutralt, så att det
              inte slår undan benen på andra privata företag.
            </seg>
          </u>
          <note type="speaker">
            Anf. 93 ANNIKA JONSELL (m):
          </note>
          <u>
            <seg>
              Fru talman! Det är skönt att detta ännu inte är klart, eftersom
              jag kan se stora risker med detta. Min uppfattning är att man
              inte kan bedriva någon form av statlig verksamhet helt marknadsmässigt
              eller konkurrensneutralt. Men om man ändå vill försöka göra det,
              är det inte då ett tecken på att man i stället, som Moderaterna
              har föreslagit, skulle kunna privatisera hela
            </seg>
          </u>
          <u>
            <seg>
              AmuGruppen? Visst behövs arbetsmarknadsutbildning, men det behöver
              absolut inte vara ett statligt företag som ägnar sig åt det. Det
              är inte heller bara det statliga företaget AmuGruppen som gör
              det i dag.
            </seg>
          </u>
          <u>
            <seg>
              Just en sådan verksamhet som personaluthyrning kan lika gärna,
              eller mycket hellre, bedrivas i privat regi.
            </seg>
          </u>
          <u>
            <seg>
              Ser inte arbetsmarknadsministern att det vore dags att privatisera
              AmuGruppen?
            </seg>
          </u>
          <note type="speaker">
            Anf. 94 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Svaret på den frågan är nej.
            </seg>
          </u>
          <note>
            Statsbidrag till kommunerna
          </note>
          <note type="speaker">
            Anf. 95 SVEN-ERIK ÖSTERBERG (s):
          </note>
          <u>
            <seg>
              Fru talman! Jag vill ställa en fråga till inrikesminister Jörgen
              Andersson beträffande pågående budgetdiskussioner ute i kommuner
              och landsting. Det som har framkommit i diskussioner och i media
              om oppositionens skuggbudgetförslag är att en genomgående tendens
              är att oppositionen, oftast ledd av Moderaterna, grundar sina
              förslag med utgångspunkt i den ekonomi som tillskapas i kommuner
              och landsting av den socialdemokratiska regeringen utan hänsyn
              till den moderata rikspolitiken riktad mot kommuner och landsting.
              Är detta något som inrikesminister Jörgen
            </seg>
          </u>
          <u>
            <seg>
              Andersson har uppmärksammat?
            </seg>
          </u>
          <note type="speaker">
            Anf. 96 Inrikesminister JÖRGEN ANDERSSON (s):
          </note>
          <u>
            <seg>
              Fru talman! Mycket av det som vi har talat om på riksplanet,
              nämligen att vi skall öka de generella statsbidragen till kommunerna
              fram till år 2000 med
            </seg>
          </u>
          <u>
            <seg>
              16 miljarder kronor, skall nu om fyra veckor avgöras när budgetarna
              skall antas ute i de 288 kommunerna och 24 landstingen. Då kommer
              människorna att upptäcka att man från kommunernas sida är beredd
              att satsa på de områden som statsbidragen är avsedda för.
            </seg>
          </u>
          <u>
            <seg>
              Det är också viktigt att det parti som i denna riksdag har gått
              emot en ökning av statsbidragen också redovisar vilka konsekvenser
              det skulle få för vården, omsorgen och skolan om det genomfördes,
              alltså om kommunerna inte fick något ökat generellt statsbidrag.
              Detta parti skall därtill också sänka skatten. Det är viktigt
              att den debatten nu får föras ute i kommunerna, så att människor
              ser skillnaden mellan att man satsar de generella statsbidragen
              på dessa områden och att man inte gör det. Därför är det viktigt
              för de presumtiva väljarna till kommunalvalet nästa år att se
              skillnaderna.
            </seg>
          </u>
          <u>
            <seg>
              Kvinnofrid
            </seg>
          </u>
          <note type="speaker">
            Anf. 97 INGER SEGELSTRÖM (s):
          </note>
          <u>
            <seg>
              Fru talman! Jag har en fråga till justitieministern om kvinnofrid.
              Vi får rapporter om att kvinnoförtrycket kryper ned i åldrarna.
              Många unga skoltjejer berättar om hur de blir upptryckta mot väggarna
              och hotade om gruppvåldtäkt, som har visats på TV. Det används
              även könsord som skällsord i skolan.
            </seg>
          </u>
          <u>
            <seg>
              Kommer skolan, lärarna och vi som är oroliga över det ökade kvinnovåldet
              att få någon hjälp när den aviserade propositionen om kvinnofrid
              läggs fram? Jag tycker att det är oroväckande att man även i skolan
              börjar utsätta väldigt unga tjejer för hotet om den vuxna kvinnorollen.
            </seg>
          </u>
          <note type="speaker">
            Anf. 98 Justitieminister LAILA FREIVALDS (s):
          </note>
          <u>
            <seg>
              Fru talman! Som jag har aviserat kommer det att läggas fram en
              kvinnovåldsproposition senare under hösten. Den kommer att ha
              en mycket bred uppläggning. Den kommer att handla både om ändringar
              av straffbestämmelser och utveckling av myndigheternas kompetens
              och förmåga att hantera den här typen av brottslighet. Men den
              kommer också väldigt mycket att handla om att attityderna i vårt
              samhälle skall förändras. Det kräver breda åtgärder.
            </seg>
          </u>
          <u>
            <seg>
              Att man t.o.m. i skolorna, bland ungdomarna, kan se hur det finns
              en föraktfull och ibland t.o.m. våldsinriktad attityd i förhållande
              till flickor är något som vi inte kan acceptera. Det är skolans
              sak att uppmärksamma detta och hitta formerna för att reagera
              mot det.
            </seg>
          </u>
          <u>
            <seg>
              Jag kan inte svara på i vilken utsträckning som man i Utbildningsdepartementets
              bidrag till kvinnovåldspropositionen kommer att hantera just det
              problemet. Men att skolan och skolans uppgift finns med i sammanhanget
              är helt klart.
            </seg>
          </u>
          <note>
            Sjukersättning till el- och amalgamöverkänsliga
          </note>
          <note type="speaker">
            Anf. 99 MARIANNE ANDERSSON (c):
          </note>
          <u>
            <seg>
              Fru talman! Jag har en fråga till socialförsäkringsministern.
              Den handlar om att vi i veckan har kunnat läsa i pressen att Socialstyrelsen
              arbetar på nya direktiv, eller allmänna råd, där vården uppmanas
              att ta elallergiker och amalgamsjuka på allvar och sluta kränka
              dem. Det borde vara en självklarhet. Men vi får ändå vara glada
              över att Socialstyrelsen nu äntligen inser att man måste ta människors
              sjukdomar på allvar och inte fastna i ett tänkande att sjukdomssymtomen
              är psykiskt betingade utan ser till det fysiska problemet. Men
              i det sammanhanget förekommer en märklig formulering. Man uppmanar
              vården att inte skriva diagnosen elöverkänslighet eller amalgamförgiftning
              på intyget, därför att patienten då kan nekas ersättning från
              Försäkringskassan. Det uttalandet speglar att Socialstyrelsen
              och Riksförsäkringsverket har olika inställningar till hur människor
              skall behandlas. Jag tycker att det är orimligt. Därför vill jag
              fråga socialförsäkringsministern om hon delar min uppfattning,
              och vad hon i så fall tänker göra åt detta.
            </seg>
          </u>
          <note type="speaker">
            Anf. 100 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Det är naturligligtvis av allra största vikt att
              de myndigheter som är ansvariga på området har möjlighet att samråda
              med varandra i en så här viktig fråga. Jag skall ta del av de
              allmänna råd som nu är på gång och som gäller här aktuella diagnosgrupper.
            </seg>
          </u>
          <u>
            <seg>
              Symtom är tillräckligt skäl för sjukpenning. Vid allvarliga symtom
              när det gäller elallergi, elöverkänslighet eller amalgamöverkänslighet
              har det, såvitt jag vet, inte varit några bekymmer med att få
              sjukpenning om det står "symtom" i diagnosen.
            </seg>
          </u>
          <note type="speaker">
            Anf. 101 MARIANNE ANDERSSON (c):
          </note>
          <u>
            <seg>
              Fru talman! I västra Sverige, som jag råkar känna till, finns
              det överenskommelser om att de som är elöverkänsliga icke skall
              tillerkännas ersättning från försäkringskassan. Jag har många
              exempel på att människor blivit behandlade på ett direkt kränkande
              sätt. Detta är orimligt. En sådan situation kan vi inte ha i Sverige.
            </seg>
          </u>
          <note type="speaker">
            Anf. 102 Statsrådet MAJ-INGER KLINGVALL (s):
          </note>
          <u>
            <seg>
              Fru talman! Självfallet skall inte någon behöva utsättas för
              en kränkande behandling. Såvitt jag erfarit är symtom som utvecklas
              vid den här typen av besvär ett tillräckligt skäl för sjukskrivning.
            </seg>
          </u>
          <note type="speaker">
            Anf. 103 TALMANNEN:
          </note>
          <u>
            <seg>
              Med detta är riksdagens frågestund denna vecka avslutad. Jag
              tackar regeringens företrädare för medverkan.
            </seg>
          </u>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Redogörelse
          </note>
          <note>
            1997/98:JO1 Justitieombudsmännens ämbetsberättelse
          </note>
          <note>
            10 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 29 oktober
          </note>
          <note>
            1997/98:46 av Per Westerberg (m) till näringsministern
          </note>
          <u>
            <seg>
              Telia AB
            </seg>
          </u>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 4 november.
          </note>
          <note>
            11 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 29 oktober
          </note>
          <note>
            1997/98:88 av Michael Hagberg (s) till näringsministern
          </note>
          <u>
            <seg>
              Den omreglerade elmarknaden
            </seg>
          </u>
          <note>
            1997/98:89 av Eva Goës (mp) till näringsministern
          </note>
          <u>
            <seg>
              Polenkabeln
            </seg>
          </u>
          <note>
            den 30 oktober
          </note>
          <note>
            1997/98:90 av Sivert Carlsson (c) till jordbruksministern
          </note>
          <note>
            Borttagande av odlingshinder
          </note>
          <note>
            1997/98:91 av Carina Hägg (s) till statsrådet Pierre
          </note>
          <u>
            <seg>
              Schori
            </seg>
          </u>
          <note>
            Zambia
          </note>
          <note>
            1997/98:92 av Carina Hägg (s) till försvarsministern
          </note>
          <note>
            Krypteringsnycklar
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 4 november.
          </note>
          <note>
            12 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 29 oktober
          </note>
          <note>
            1997/98:60 av Sivert Carlsson (c) till kommunikationsministern
          </note>
          <u>
            <seg>
              Telias nya taxor
            </seg>
          </u>
          <note>
            1997/98:62 av Sverre Palm (s) till statsrådet Thomas
          </note>
          <u>
            <seg>
              Östros
            </seg>
          </u>
          <u>
            <seg>
              Yrkesfiskarnas konkurrenssituation
            </seg>
          </u>
          <note>
            1997/98:64 av Inger Lundberg (s) till kommunikationsministern
          </note>
          <u>
            <seg>
              Telias taxor
            </seg>
          </u>
          <note>
            1997/98:67 av Lennart Fremling (fp) till kommunikationsministern
          </note>
          <note>
            Byggkostnaden för Citytunneln i Malmö
          </note>
          <note>
            1997/98:71 av Ronny Olander (s) till kommunikationsministern
          </note>
          <note>
            Teletaxan i Sverige
          </note>
          <note>
            1997/98:73 av Barbro Westerholm (fp) till justitieministern
          </note>
          <note>
            Hemligstämpling av scientologbibeln
          </note>
          <note>
            1997/98:74 av Lena Klevenås (s) till näringsministern
          </note>
          <note>
            Nedläggning av Electrolux i Alingsås
          </note>
          <note>
            1997/98:76 av Eva Goës (mp) till miljöministern
          </note>
          <note>
            Mätning av radioaktiva utsläpp
          </note>
          <note>
            1997/98:77 av Sten Tolgfors (m) till justitieministern
          </note>
          <note>
            Polisen i Örebro län
          </note>
          <note>
            1997/98:80 av Eskil Erlandsson (c) till kommunikationsministern
          </note>
          <note>
            Riktnummer och teletaxor
          </note>
          <note>
            1997/98:81 av Lisbeth Staaf-Igelström (s) till arbetsmarknadsministern
          </note>
          <note>
            Småföretagares rätt till deltidsstämpling
          </note>
          <note>
            1997/98:85 av Marianne Andersson (c) till arbetsmarknadsministern
          </note>
          <note>
            Nedläggningen av Electroluxfabriken i Alingsås
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 4 november.
          </note>
          <note>
            13 § Kammaren åtskildes kl. 15.01.
          </note>
          <note>
            Förhandlingarna leddes av tredje vice talmannen från sammanträdets
            början till ajourneringen kl. 13.31 och av talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
