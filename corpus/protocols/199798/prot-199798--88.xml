<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--88</head>
          <docDate when="1998-03-27">1998-03-27</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------
          </note>
          <note>
            1 § Meddelande om debatten med anledning av vårpropositionen
          </note>
          <note>
            Förste vice talmannen meddelade att ett meddelande om debatten
            med anledning av vårpropositionen hade delats ut till kammarens
            ledamöter.
          </note>
          <note>
            2 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1997/98:230
          </note>
          <note>
            Till riksdagen
          </note>
          <note>
            Interpellation 1997/98:230 av Gudrun Lindvall
          </note>
          <note>
            (mp) om tjädern.
          </note>
          <note>
            Interpellationen kommer att besvaras fredagen den
          </note>
          <note>
            17 april 1998.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 19 mars 1998
          </note>
          <note>
            Anna Lindh
          </note>
          <note>
            Interpellation 1997/98:240
          </note>
          <note>
            Till riksdagen
          </note>
          <note>
            Interpellation 1997/98:240 av Maud Ekendahl om medlingsverksamheten
            för unga lagöverträdare.
          </note>
          <note>
            Interpellationen kommer att besvaras måndagen den 27 april 1998.
          </note>
          <note>
            Skälet till dröjsmålet är arbetsanhopning, plenifria veckor (v.
            14-15) i riksdagen samt interpellanten bortrest den 17 april.
          </note>
          <note>
            Stockholm den 20 mars 1998
          </note>
          <note>
            Laila Freivalds
          </note>
          <note>
            Interpellation 1997/98:241
          </note>
          <note>
            Till riksdagen
          </note>
          <note>
            Interpellation 1997/98:241 av Kia Andreasson om väktar- och polisvåld.
          </note>
          <note>
            Interpellationen kommer att besvaras fredagen den
          </note>
          <note>
            17 april 1998.
          </note>
          <note>
            Skälet till dröjsmålet är arbetsanhopning samt plenifria veckor
            (v. 14-15) i riksdagen.
          </note>
          <note>
            Stockholm den 25 mars 1998
          </note>
          <note>
            Laila Freivalds
          </note>
          <note>
            Interpellation 1997/98:231
          </note>
          <note>
            Till riksdagen
          </note>
          <note>
            Interpellation 1997/98:231 av Chatrine Pålsson om de mindre sjukhusen.
          </note>
          <note>
            Interpellationen kommer att besvaras 28 april
          </note>
          <note>
            1998.
          </note>
          <note>
            Skälet till dröjsmålet är utrikes resa.
          </note>
          <note>
            Stockholm den 20 mars 1998
          </note>
          <note>
            Margot Wallström
          </note>
          <note>
            Interpellation 1997/98:232
          </note>
          <note>
            Till riksdagen
          </note>
          <note>
            Interpellation 1997/98:232 av Chatrine Pålsson om behovet av
            olika vårdformer.
          </note>
          <note>
            Interpellationen kommer att besvaras 28 april
          </note>
          <note>
            1998.
          </note>
          <note>
            Skälet till dröjsmålet är utrikes resa.
          </note>
          <note>
            Stockholm den 20 mars 1998
          </note>
          <note>
            Margot Wallström
          </note>
          <note>
            3 § Svar på interpellationerna 1997/98:236,
          </note>
          <note>
            220, 221, 222, 224, 226 och 238 om MAI-avtalet
          </note>
          <note type="speaker">
            Anf. 1 Statsrådet LEIF PAGROTSKY (s):
          </note>
          <note>
            Herr talman! Gudrun Schyman, Birger Schlaug,
          </note>
          <note>
            Yvonne Ruwaida och Eva Zetterberg har frågat mig om MAI-avtalet
            kommer att diskuteras i riksdagen, förankringen av regeringens
            ställningstagande, tidsplanen, överprövning av tvistlösningsbeslut
            och utvecklingsländernas situation. Vidare har Bengt Hurtig frågat
            statsministern om avtalets konsekvenser för demokratin. Hanna
            Zetterberg har frågat utrikesministern om förhållandet mellan
            MAI och andra internationella avtal. Slutligen har Bengt Hurtig
            frågat statsrådet Pierre Schori om rätten att genom FN genomföra
            handelsrestriktioner. Frågorna har överlämnats till mig för besvarande.
          </note>
          <note>
            Gudrun Schyman vill veta hur tidsplanen för MAI-
          </note>
          <note>
            förhandlingarna ser ut. Vi vet nu att det inte blir något avtal
            i april. En bedömning är att förhandlingarna kommer att utsträckas
            ett eller ett par år.
          </note>
          <note>
            Frågan om möjligheten till överprövning av tvistlösningsbeslut
            har nyligen väckts i förhandlingarna. I
          </note>
          <note>
            Sverige har vi ännu inte tagit ställning till frågan.
          </note>
          <note>
            Sveriges nuvarande 32 investeringsskyddsavtal med andra länder
            erbjuder inte sådan överprövning.
          </note>
          <note>
            Till Gudrun Schyman, Birger Schlaug och Yvonne
          </note>
          <note>
            Ruwaida vill jag säga att jag anser det självklart att riksdagen
            hålls informerad om och kan diskutera det avtal som successivt
            växer fram och de svenska reservationer som begärts mot bakgrund
            av avtalet. Vi kommer också fortsättningsvis att visa stor öppenhet
            beträffande förhandlingarna. Som jag sade i mitt interpellationssvar
            till Hanna Zetterberg den 20 februari skall avtalet utvärderas
            av någon som är fristående från Regeringskansliet innan det lämnas
            över till riksdagen för beslut. Dessutom avser vi att redan innan
            förhandlingarna slutförts göra oberoende konsekvensanalyser av
            delområden i det föreslagna avtalet. Avtalet gäller inte för Sverige
            innan det har godkänts av riksdagen.
          </note>
          <note>
            Regeringskansliet analyserar dessutom självt kontinuerligt konsekvenserna
            av de förslag som förs fram i förhandlingarna. Detta sker bl.a.
            utifrån de olika aspekter som Bengt Hurtig, Hanna Zetterberg och
            Eva
          </note>
          <note>
            Zetterberg frågat om. Jag vill understryka att regeringen tar
            de synpunkter och argument som förts fram i debatten om MAI på
            största allvar. MAI-avtalet ses som ett led i den pågående globaliseringen.
            Globaliseringens goda sidor - integration och ekonomiska framsteg
            - skapar de bästa möjligheter vi någonsin haft att nå fred, demokrati
            och utveckling. Men globaliseringen behöver också ett globalt
            politiskt och etiskt ramverk. Att utveckla politiska instrument
            på internationell nivå för att handskas med globaliseringens negativa
            krafter är också att förebygga konflikter.
          </note>
          <note>
            MAI-avtalet är ett sådant försök att åstadkomma tydliga regler
            och överenskommelser i en globaliserad ekonomi. Vår strävan är
            att ett avtal skall innebära en begränsning av företags möjligheter
            att pressa fram eftergifter från regeringar vad gäller miljö-
            och arbetsrättskrav.
          </note>
          <note>
            Sverige driver på i förhandlingarna för att särskild hänsyn skall
            kunna tas till individuella utvecklingsländers problem om och
            när dessa önskar bli medlemmar av MAI. Detta har varit och kommer
            att vara en bärande princip för Sverige i förhandlingarna.
          </note>
          <note>
            Sverige kommer också att verka för att en bredare krets av länder
            involveras i den fortsatta förhandlingsprocessen.
          </note>
          <note>
            För Sverige är det självklart att det inte får uppstå några konflikter
            mellan MAI och andra internationella avtal, som t.ex. det av Hanna
            Zetterberg nämnda
          </note>
          <note>
            Kyotoprotokollet och Bernkonventionen. Om risk föreligger att
            sådana problem uppstår måste detta åtgärdas i förhandlingarna,
            kanske genom tillägg till eller omskrivningar av MAI-texten, som
            vi ju fortfarande förhandlar om.
          </note>
          <note>
            Bengt Hurtig har ställt den viktiga frågan om rätten att genom
            FN genomföra handelsrestriktioner.
          </note>
          <note>
            MAI hindrar inte något MAI-land att vidta några åtgärder när
            det gäller att uppfylla sina förpliktelser enligt FN:s stadga
            om att upprätthålla internationell fred och säkerhet. Detta står
            uttryckligen i den föreliggande avtalstexten.
          </note>
          <note type="speaker">
            Anf. 2 BIRGER SCHLAUG (mp):
          </note>
          <note>
            Herr talman! Först och främst vill jag tacka för svaret. Det
            är bra att det här avtalet inte skrivs under i april. Det är bra
            att det tar mer tid. Det är bra att det har blivit grus i maskineriet.
            Det är också bra att regeringen nu är litet mer ödmjuk än tidigare.
            Det är bra att en del av kritiken har tagits på allvar. Det är
            också en framgång för oss som har kritiserat avtalet på alla möjliga
            sätt.
          </note>
          <note>
            MAI-avtalet är intressant ur flera aspekter. Den första aspekten
            är innehållet som jag menar är en pusselbit i den globalisering
            som håller på att slakta demokratin steg för steg. Det handlar
            om någon sorts grundlag för den globala ekonomin, en grundlag
            som i realiteten är på väg att stärka de multinationella företagens
            rätt gentemot enskilda länder och deras folkvalda och därmed också
            mot medborgarna.
          </note>
          <note>
            Den andra aspekten är behandlingen, där jag och många andra i
            Europa och i världen i övrigt menar att en liten politisk och
            ekonomisk elit har mer eller mindre hemlighållit dessa förhandlingar.
            Man har inte velat släppa in andra. Redan 1995 inleddes förhandlingarna.
            De har skett under lång tid med något som skulle kunna kallas
            för "största möjliga tystnad". Det är föga demokratiskt, eftersom
            det kan få väldigt stora konsekvenser.
          </note>
          <note>
            Den tredje aspekten är mer förhoppningsfull. Det är nämligen
            första gången som Internet har fungerat som medel för en politisk
            väckarklocka. Förhandlingarna om MAI har utgjorts av en sluten
            process, men informationsmöjligheterna har ökat högst avsevärt
            genom Internet. Jag tror också att det är via det mediet som debatten
            har kommit upp och kritiken har ökat.
          </note>
          <note>
            Jag börjar med att konstatera att meningen var att avtalet skulle
            skrivas under i april i år. Så blir inte fallet. Det blir förskjutet,
            och det är jättebra. Jag har en liten försiktig undran som Leif
            Pagrotsky inte behöver svara på. Hur hade den svenska riksdagen,
            de folkvalda och alla medborgare i vårt land kunnat bli delaktiga
            om avtalet nu skrivits under i april? Hur hade det gått till?
            Det är ju en väldig tur att det har kommit rejält med grus i maskineriet
            trots allt, så att vi kan ha en mer demokratisk process. Annars
            hade vi stått där om en månad utan politisk debatt.
          </note>
          <note>
            Jag är också litet konfunderad över Leif Pagrotskys tidigare
            ganska hätska utfall mot dem som kritiserat MAI-avtalet. I ett
            brev till miljö- och solidaritetsrörelser i Sverige ställs MAI
            och globaliseringen som ett alternativ till Burma och Nordkorea
            och deras utveckling. Så kan man ju inte se det. Det måste finnas
            ett mellanting mellan den här globaliseringen, anonymiseringen
            och ekonomismen och de slutna samhällena. Det måste finnas sådana
            alternativ.
          </note>
          <note>
            Jag gillar varken den globalisering som nu är på väg eller Burma
            och Nordkorea.
          </note>
          <note>
            Jag skall lämna ett papper på Leif Pagrotskys talarstol. Jag
            skulle vilja att regeringen lägger upp en handlingsplan för hur
            den här frågan skall kunna diskuteras folkligt i Sverige.
          </note>
          <note>
            För det första tycker jag att regeringen skall upprätta en skrivelse
            om förhandlingarna. För det andra bör den här skrivelsen föras
            ut på en mycket bred remiss. För det tredje tycker jag att offentliga
            utfrågningar skall anordnas kring viktiga frågeställningar.
          </note>
          <note>
            För det fjärde bör dessa konsekvensutredningar för svensk lagstiftning,
            politik och internationellt arbete utarbetas i brett samförstånd.
            För det femte bör den svenska uppfattningen utarbetas efter denna
            debatt.
          </note>
          <note>
            För det sjätte måste också riksdagen bli involverad på ett tidigt
            stadium. Dessutom bör tidtabellen för förhandlingarna anpassas
            till dessa demokratiska krav.
          </note>
          <note>
            Jag lägger lappen här. Då kan Leif Pagrotsky fundera över detta
            och svara i nästa inlägg.
          </note>
          <note type="speaker">
            Anf. 3 EVA ZETTERBERG (v):
          </note>
          <note>
            Herr talman! Jag vill tacka för svaret på den här interpellationen.
            Jag konstaterar att det är ett mycket knapphändigt svar på en
            mängd viktiga interpellationer. Leif Pagrotsky har själv valt
            den här formen, nämligen att svara i klump. Därmed har han inte
            heller möjlighet att utveckla sina synpunkter på de enskilda frågorna,
            och det beklagar jag.
          </note>
          <note>
            Det är naturligtvis bra, som Birger Schlaug också var inne på,
            att tidsplanen har förskjutits och att det blir mer tid för diskussion.
            Det är bra att regeringen har insett att detta är nödvändigt.
            Men jag vill ändå ställa en fråga till Leif Pagrotsky. Vad beror
            det på?
          </note>
          <note>
            Beror det på att Sverige har stoppat upp? Beror det på att regeringen
            medvetet har insett att det här inte går och att det finns alltför
            många frågetecken? Jag har inte sett några sådana signaler.
          </note>
          <note>
            Leif Pagrotsky säger att det är bra att det diskuteras i riksdagen
            och att det är viktiga frågor osv. Men det är ju inte så att det
            är regeringen som har tagit initiativ till att föra ut frågan
            på bred front. Det har varit kortfattad information vid några
            enstaka få tillfällen här i riksdagen, men frågans dimension har
            inte lyfts upp. Man har inte visat hur stor den är, vilka konsekvenser
            den medför och hur många saker det finns som måste analyseras
            väl innan man fattar beslut. Det har regeringen inte lyft fram.
          </note>
          <note>
            Jag tycker att det är litet märkligt att regeringen inte har
            använt sig av de instrument som man har.
          </note>
          <note>
            Birger Schlaug var inne på skrivelser och att regeringen skulle
            lämna information, som sker ganska ofta, för att få en debatt
            om detta. Jag kan inte tolka detta på annat sätt än att ni faktiskt
            inte har varit intresserade. Då hade ni kunnat göra på det sättet.
          </note>
          <note>
            Det är naturligtvis bra att avtalet skjuts på framtiden. Men
            hur ser tidsplanen ut? När kommer den?
          </note>
          <note>
            Vilka krav har Sverige ställt för att man skall kunna komma till
            beslut?
          </note>
          <note>
            Det är också bra att konsekvensanalyserna kommer att ske utanför
            Regeringskansliet. Men det är ju självklart att de måste komma
            innan avtalet skrivs på
          </note>
          <note>
            - sedan ligger ju avtalet där.
          </note>
          <note>
            Jag vill också peka på frågan om att riksdagen skall godkänna
            avtalet, som Leif Pagrotsky skriver i svaret. Det är ju en självklarhet,
            Leif Pagrotsky. Det måste ju riksdagen göra. Det är inget val.
            Det är någonting som vi är skyldiga att göra. Även Leif Pagrotsky,
            som vi andra, vet att när avtalet väl ligger här är alternativen
            för riksdagen att godkänna eller icke godkänna det. Alternativen
            att gå in i texten och ändra finns knappast.
          </note>
          <note>
            Sedan vill jag kortfattat gå in på den fråga jag själv väckte,
            nämligen förhållandena till u-länderna.
          </note>
          <note>
            Där menar jag att regeringen inte kan se ur ett snävt svenskt
            perspektiv på det sätt som man hittills gjort.
          </note>
          <note>
            Det gäller faktiskt att tillvarata andra länders intressen
          </note>
          <note>
            - länder som har mycket svårare att göra sig hörda och som har
            en mycket svår ekonomisk situation. Jag undrar hur avtalet ser
            ut och vad man gör i förhållande till Loméavtalet. Där försöker
            man ju åtminstone gynna vissa länder. Hur ser det ut i förhållande
            till
          </note>
          <note>
            EU-kommissionen? Vad driver Sverige på det området?
          </note>
          <note>
            Till slut vill jag säga att det är mycket viktigt att vi får
            en parlamentarisk insyn. Det kan t.ex. ske genom de förslag som
            Birger Schlaug nämnde här. Men jag vill också nämna folkrörelserna.
            Hur vill man blanda in dem i processen? Diakonia och en rad andra
            organisationer som är intresserade av just u-ländernas situation
            har ju aktivt engagerat sig och gått ut i frågan. Men på vilket
            sätt anstränger sig regeringen att dra in dem och använda sig
            av deras mycket konkreta och bra synpunkter och kunskaper på området?
          </note>
          <note type="speaker">
            Anf. 4 BENGT HURTIG (v):
          </note>
          <note>
            Herr talman! Jag vill också tacka för svaret. En viktig fas i
            utvecklandet av avtalet tror jag var 1991
          </note>
          <note>
            när OECD:s investeringskommitté beslöt att studera möjligheterna
            att få till stånd ett multilateralt regelverk för investeringar.
            Det här arbetet genomfördes av två av OECD:s arbetsgrupper, nämligen
            Committee on International Investment and Multinational Enterprises,
            CIME, och Committee on Capital Movements and Invisiable Transactions,
            CCMIT.
          </note>
          <note>
            Under 1994 accelererade det här arbetet och fem arbetsgrupper
            med s.k. oberoende regeringsexperter tillsattes. Dessa arbetsgrupper
            arbetade i nära konsultation med OECD:s Business and Industry
            Advisory
          </note>
          <note>
            Committee, BIAC, som är den officiella organisationen för industriförbund,
            arbetsgivare och handelskammare över hela OECD-området. Vissa
            transnationella bolag som t.ex. Shell är också direkta och aktiva
            medlemmar. Från EU ingår givetvis UNICE, som är den hårdhänta
            företrädaren för arbetsgivarorganisationerna i Europa.
          </note>
          <note>
            De här organisationerna har i nära samarbete med
          </note>
          <note>
            OECD:s experter arbetat för att få fram det här avtalet. De är
            givetvis inga företrädare för arbetarrörelsen, miljörörelsen eller
            konsumentrörelsen. Det är världskapitalismens spjutspetsar som
            agerar med starkt egenintresse och med en stark nyliberal ideologi
            som drivkraft.
          </note>
          <note>
            Det är typiskt att den mycket känsliga tvistlösningsmekanismen,
            genom vilken transnationella bolag skall ges möjligheter att dra
            stater inför rätta, utformas under starkt inflytande av den internationella
            handelskammaren ICC. ICC består ju av de nationella handelskamrarna
            och några av världens mäktigaste transnationella bolag.
          </note>
          <note>
            Jag har frågat ministern om han anser att de mycket långtgående
            reglerna för att skydda investerare mot följder av expropriation
            är förenliga med demokratin. Min interpellation finns nämnd i
            svaret, men något svar på frågan finns inte. Jag får därför efter
            dagens debatt överväga om jag skall framställa interpellationen
            på nytt.
          </note>
          <note>
            I det MAI-förslag jag hade när interpellationen skrevs sägs att
            ett land givetvis inte får expropriera direkt eller indirekt egendom
            utan att betala full kompensation. Det är ju normalt. Men den
            här egendomen omfattar ju också sådant som licenser, koncessioner,
            varunamn och förväntade vinster, vilket torde vara ett rekord.
          </note>
          <note>
            Enligt svensk lagstiftning, miljöskyddslagen 24 §, sägs att om
            en verksamhet som ett företag bedriver ger upphov till en olägenhet
            som är av väsentlig betydelse och som inte förutsågs när verksamheten
            tilläts, skall man kunna upphäva och ändra tillståndet för verksamheten
            utan någon ersättning. Det förfaller för mig klart att ett multinationellt
            företag som drar Sverige inför tvistlösningsmekanismen skulle
            kunna tvinga riksdagen att ändra lagen genom det nuvarande avtalet.
            Men det vill varken Göran Persson eller Leif
          </note>
          <note>
            Pagrotsky diskutera öppet i Sveriges riksdag med det här interpellationssvaret.
          </note>
          <note>
            Regeringen har inte heller tagit initiativ till någon diskussion
            i riksdagens fackutskott. Vi har fått det intrycket att man vill
            glida undan för att sedan slå hela paketet i riksdagen bord och
            säga: Take it, or leave it!
          </note>
          <note>
            Jag hade också frågat biståndsministern om det i framtiden ens
            blir möjligt att genomföra av FN sanktionerade handelsrestriktioner
            av politiska skäl. Här får jag ett svar av Pagrotsky på tre och
            en halv rad.
          </note>
          <note>
            Innebörden är den att ett MAI-land inte skall hindras att vidta
            åtgärder för att uppfylla sina förpliktelser enligt FN-stadgan
            för att upprätthålla internationell fred och säkerhet.
          </note>
          <note>
            Jag antar att Pagrotsky syftar på artikel 2 c, 6 kap.
          </note>
          <note>
            i versionen av den 14 februari. Jurister jag har talat med tvivlar
            på att t.ex. ett FN-beslut om sanktioner när det gäller investeringar
            i Burma skulle falla under den här möjligheten. På vilket sätt
            hotar egentligen
          </note>
          <note>
            Burma i dag internationell fred och säkerhet? Möjligen skulle
            en FN-bojkott mot Israel kunna halka igenom. Sedan är det ju så
            att andra regionala organisationer kan främja en sådan bojkott,
            och där finns inga undantag i MAI-avtalet.
          </note>
          <note>
            Är Pagrotsky säker på att FN-sanktionerade förbud mot investeringar
            i Burma skulle kunna gå att genomföra av ett MAI-land?
          </note>
          <note type="speaker">
            Anf. 5 HANNA ZETTERBERG (v):
          </note>
          <note>
            Herr talman! Handelsministern! Jag tackar för svaret även om
            också jag gärna hade sett att interpellationerna inte hade besvarats
            i ett och samma sammanhang. Det är ju stora övergripande diskussioner
            som alla interpellationer tar upp, och det gör att vi hamnar i
            en enorm tidsbrist. Men det betyder å andra sidan att vi kanske
            får återkomma och interpellera fler gånger.
          </note>
          <note>
            Jag har ställt en fråga angående MAI-avtalet och övriga internationella
            avtal som Sverige redan har undertecknat. Det har jag gjort därför
            att jag har förstått att det inte bara är jag som är orolig för
            att man kan hamna i konflikter med andra internationella avtal.
          </note>
          <note>
            Sverige har undertecknat avtal av ganska stor vikt.
          </note>
          <note>
            De flesta internationella avtal är stora, övergripande och politiskt
            principiella. Jag anser att det vore mycket olyckligt om de här
            avtalen förlorar status gentemot ett MAI-avtal, dels av politiska
            skäl eftersom många av de internationella avtal vi har undertecknat
            är bra innehållsmässigt, dels av demokratiska skäl. Många av de
            avtal vi har undertecknat har ju förhandlats fram genom andra
            organisationer, andra institutioner än OECD, t.ex. FN, som har
            en mycket större bredd, en mycket bättre demokratisk förankring
            på många olika sätt. Det gör ju också att den demokratiska processen
            i andra förhandlingar undangrävs om Sverige undertecknar det här
            avtalet och avtalen står i konflikt, vilket jag misstänker att
            de gör. Handelsministern menar i sitt svar att övriga avtal på
            något sätt skall säkras i förhandlingarna. Jag hoppas att det
            kommer att bli så.
          </note>
          <note>
            Jag har en fråga, eftersom jag tycker att det känns litet konstigt.
            Enligt den första tidsplaneringen skulle avtalet i princip ha
            varit färdigförhandlat nu. Vi skulle ha undertecknat det om en
            dryg månad, och förhandlingarna har hållit på sedan 1995. Är inte
            det här en av de första punkterna man funderar över? Funderar
            man inte över hur det här nya stora internationella avtalet eventuellt
            kan strida mot andra internationella avtal? Jag trodde att det
            var en fråga som vi väldigt tidigt skulle ha fastlagt, hur förhållandet
            är. Därför gör det mig litet förvånad att så inte är fallet.
          </note>
          <note>
            Jag skall försöka konkretisera vad jag är orolig för. I t.ex.
            Riodeklarationen behandlar man miljöfrågor och man beskriver den
            utveckling som vi är tvungna att genomgå för att klara den här
            jorden vad gäller resursförbrukning och ansvar. Det gäller även
            en diskussion om demokrati och utveckling av demokrati runt om
            i världen.
          </note>
          <note>
            Det här internationella avtalet innebär på många områden att
            hårdare och förändrade politiska krav ställs både på medborgare
            och på företag. Men som avtalet ser ut i dag - Bengt Hurtig gick
            igenom det ganska tydligt, tycker jag - riskerar stater att drabbas
            av stora ekonomiska förluster, alltså skadestånd, om man förändrar
            lagstiftning som kan tolkas som diskriminerande på något sätt
            vad gäller investerarens direkta eller indirekta egendom.
          </note>
          <note>
            Jag vill också påpeka att definitionen av egendom inom MAI-avtalet
            är väldigt vid. Den omfattar även licenser, koncessioner, varunamn
            och - förväntade vinster! Jag upprepar: förväntade vinster. Jag
            tycker att det är anmärkningsvärt.
          </note>
          <note>
            Som jag ser det hindrar ett undertecknande av
          </note>
          <note>
            MAI även den demokratiska processen. Vi ser att det politiska
            utrymmet, möjligheten för vanliga människor att lägga sig i debatten,
            att få inflytande över det som händer, kommer att minimeras på
            stora områden.
          </note>
          <note>
            Bara det borde strida mot ett undertecknande av Riodeklarationen.
            Då anser jag att Riodeklarationen borde gå före och att det är
            handelsministerns ansvar att se till att det genomförs på något
            sätt.
          </note>
          <note type="speaker">
            Anf. 6 YVONNE RUWAIDA (mp):
          </note>
          <note>
            Herr talman! Om MAI-förhandlingarna hade lett till ett avtal
            nu i april, hur hade då Leif Pagrotsky sett till att det hade
            förankrats, både i riksdagen och bland den svenska allmänheten?
            Hade det blivit antingen ett ja eller nej till ett avtal utan
            att vi egentligen faktiskt hade kunnat påverka avtalets innehåll?
            Det gäller den svenska riksdagen, den svenska allmänheten och
            även andra länder som inte är med i OECD.
          </note>
          <note>
            När det gäller den demokratiska förankringen kommer det i dag
            en del positiva besked. Beror det på att förhandlingarna inte
            har kommit i land? Det är i så fall ganska olyckligt.
          </note>
          <note>
            Jag undrar hur de svenska reservationerna skall förankras. Tänker
            Pagrotsky ta dem till riksdagen för en diskussion, inte bara om
            avtalet i ett senare skede utan även om reservationerna i ett
            tidigare skede?
          </note>
          <note>
            När det gäller konsekvensanalyserna hoppas jag, precis som Birger
            Schlaug och andra här, på en bred förankring. Men jag undrar även
            om vi kommer att göra konsekvensanalyser på alla delområden. Det
            framgår inte av Pagrotskys svar.
          </note>
          <note>
            I fråga om den demokratiska förankringen har ju även deltagare
            av referensgruppen varit missnöjda.
          </note>
          <note>
            LO och TCO har varit kritiska och sagt att de tycker att det
            inte är tillfredsställande att de inte blivit informerade om bl.a.
            Jonas Ebbessons utredning på miljösidan. Om de känner att de får
            bristande information på den punkten ligger det nära till hands
            att anta att det finns brister i informationen även på andra områden.
            Hur ser Pagrotsky på detta? Är det så? Hur kommer man att förbättra
            förankringen så att även referensgruppen är nöjd?
          </note>
          <note>
            Ministern svarar i interpellationen att vår strävan med avtalet
            är att det skall innebära en begränsning av företags möjligheter
            att pressa fram eftergifter från regeringen vad gäller miljö-
            och arbetsrättskrav.
          </note>
          <note>
            MAI förhindrar ju världsstaten att villkora utländska inventeringar,
            t.ex. med krav på användning av lokala resurser eller lokal arbetskraft,
            eller när det gäller teknologiöverföring eller en viss procents
            omsättning inom landet. Det förhindrar även, enligt Jonas Ebbessons
            utredning, Sveriges möjlighet att bedriva en aktiv miljöpolitik.
          </note>
          <note>
            Jag ser inte hur avtalet som det ser ut i dag är vad
          </note>
          <note>
            Pagrotsky säger att han tycker att det borde vara. Jag kan dela
            Pagrotskys mål åtminstone i de meningarna.
          </note>
          <note>
            Men det ser inte ut så.
          </note>
          <note>
            Hur tror Pagrotsky att man kan få en sådan förbättring av avtalet
            som Pagrotsky eftersträvar? Finns det sådana vinkar om att det
            kan bli så?
          </note>
          <note type="speaker">
            Anf. 7 BERNDT EKHOLM (s):
          </note>
          <note>
            Herr talman! Först vill jag säga att jag tycker att det är en
            positiv utveckling att vi runt om i världen försöker ena oss kring
            samarbetsregler av olika slag.
          </note>
          <note>
            För olika områden kommer det att se litet olika ut.
          </note>
          <note>
            Nu talar vi ytterst om globalt samarbete, och det är väl där
            skon klämmer när det gäller MAI-avtalet. Jag utgår från att vi
            siktar mot att sådana här regler skall omfatta hela världen så
            småningom. Jag tycker alltså att den utveckling vi har haft inom
            GATT, som så småningom har landat i World Trade Organization,
            har varit väldigt positiv i sig.
          </note>
          <note>
            Jag ser MAI-avtalet inom ramen för den utvecklingen. Det är åt
            det här hållet vi vill komma. Vi vill få gemensamma spelregler
            med det syftet att vi tror att detta gynnar handelns utveckling
            och att det gynnar utvecklingen för alla nationer, inte bara de
            rikaste utan också de svagaste.
          </note>
          <note>
            När det gäller GATT-avtalet och World Trade
          </note>
          <note>
            Organization är jag väl medveten om att man på ett antal punkter
            kan vara kritisk till om det verkligen fungerar på det sättet.
            Därför tycker jag att det är oerhört angeläget när man genomför
            sådana här avtal att man ser till att det finns ett regelsystem
            i avtalen där man inser att parter inte alltid är jämlika. Man
            måste lägga upp reglerna så att de medverkar till att göra parterna
            jämlika. Det här blir i allt väsentligt ett problem mellan i-länder
            och u-länder.
          </note>
          <note>
            När det gäller MAI-avtalet och i-länderna är det naturligtvis
            angeläget att det fungerar så att vi kan behålla de spelregler
            som vi har infört i lag eller de nya spelregler som vi avser att
            införa i ny lag eller i olika regelsystem. Det är också viktigt
            att vi kan förändra våra skattesatser om vi vill göra det.
          </note>
          <note>
            Jag skulle gärna vilja ha ett klarläggande från Leif
          </note>
          <note>
            Pagrotsky om det är så att MAI-avtalet bara gäller att utländska
            företag och inhemska företag skall ha exakt samma regler och inte
            någonting annat. Att ändra i det nationella regelsystemet är inget
            problem, förutsatt att det blir lika för inhemska och utländska
            företag, men det är en viktig punkt att klarlägga.
          </note>
          <note>
            En annan sak som är oerhört angelägen - där vet vi att det har
            brustit i GATT-avtalet - är att de här avtalen naturligtvis måste
            leva upp till en del andra internationella avtal och konventioner,
            som en del talare redan har varit inne på. Det duger så att säga
            inte att träffa ett internationellt reviravtal för den del av
            handeln som tillhör den mer kommersiella delen.
          </note>
          <note>
            Handeln måste, med det här europeiska språkbruket, fungera koherent
            med andra områden. De konventioner och avtal som finns måste därför
            passa in i exempelvis MAI-avtalet. Vi måste också arbeta för att
            få in det i avtalen som vi har inom ramen för World Trade
          </note>
          <note>
            Organization.
          </note>
          <note>
            Det är oerhört irriterande när vi får ett spektrum av olika spelregler
            som inte är samstämmiga sinsemellan och fungerar ihop. Nu råkar
            det vara så med MAI-
          </note>
          <note>
            avtalet att det är under förhandling och att det skall skapas
            någonting nytt. Då vill jag fråga Leif Pagrotsky om vi verkligen
            arbetar för att göra det här avtalet sådant att de internationella
            konventioner som finns verkligen lyfts in i det här avtalet så
            att vi får ett mer samstämmigt agerande.
          </note>
          <note>
            Jag är också ganska spänd på kommentarer från
          </note>
          <note>
            Leif Pagrotskys sida till det mycket saftiga utspel som
          </note>
          <note>
            Europaparlamentet har gjort. Där finns det enligt vad jag förstår
            en enighet över partigränserna, och det skulle vara intressant
            att höra hur ministern ser på den kritik som har kommit från Europaparlamentet.
            Jag menar inte punkt för punkt - det finns det inte tid till
          </note>
          <note>
            - men generellt.
          </note>
          <note type="speaker">
            Anf. 8 KARL-GÖRAN BIÖRSMARK (fp):
          </note>
          <note>
            Herr talman! I går hade vi en debatt här i kammaren med anledning
            av regeringens fattigdomsskrivelse. Det var flera av oss som är
            med här i dag som då poängterade de enskilda organisationernas
            viktiga roll i samhällsbyggandet. Anledningen till att jag nämner
            det här är att jag tycker att de enskilda organisationerna skall
            ha en eloge för att de har jagat många av politikerna - inklusive
            mig själv - med blåslampa.
          </note>
          <note>
            Jag mötte den här frågan för första gången i början av året -
            det erkänner jag gärna - genom att Forum
          </note>
          <note>
            Syd tog upp det. Sedan har Diakonia aktualiserat det och informerat.
            Det är bra, och det är bra att Miljöpartiet och Vänsterpartiet
            har tagit det här initiativet till en interpellationsdebatt -
            det välkomnar jag verkligen.
          </note>
          <note>
            Det har blivit en ganska förvirrande debatt, mycket beroende
            på att man inte har lyft upp den -
          </note>
          <note>
            det har helt enkelt inte varit transparent för oss politiker.
            Man undrar varför, för det går ju aldrig att smyga med eller gömma
            en sådan här fråga. Det har väl inte heller varit tanken, utan
            man har väl inte riktigt haft fingertopskänsligheten för vad detta
            kunde innebära i den politiska debatten.
          </note>
          <note>
            När det är sagt vill jag poängtera det som Berndt
          </note>
          <note>
            Ekholm var inne på, nämligen vikten av att vi får regelverk.
            Jag välkomnar en globalisering. Birger
          </note>
          <note>
            Schlaug säger att globaliseringen slaktar demokratin.
          </note>
          <note>
            Det förstår jag inte riktigt. Jag ser det precis tvärtom:
          </note>
          <note>
            globaliseringen skall vi välkomna. Men det är viktigt att vi
            har en öppen och frisk debatt. Annars är det stor risk att det
            går snett, som jag tycker att det har gjort i formfrågan i det
            här fallet.
          </note>
          <note>
            Jag har försökt följa den här diskussionen - jag har läst artiklar,
            avtal, osv. Jag har några konkreta frågor som jag måste få klarhet
            i. Det är en artikel som den kända miljöpartisten i EU, Inger
            Schörling, har skrivit. Hon gör några påståenden om MAI, som jag
            vill att ministern lyssnar noga på. Jag vill veta om dessa påståenden
            är sanna eller falska.
          </note>
          <note>
            För det första säger hon: Företag som vill investera skall inte
            behöva rätta sig efter nationers olika lagstiftningar. Sant eller
            falskt? Ministern gör tummen ned - det var alltså falskt.
          </note>
          <note>
            För det andra: Avtalet tar inte hänsyn till miljöfrågor, kulturfrågor,
            sociala frågor och mänskliga rättigheter. Det koncentrerar sig
            helt på investerarnas rätt till en oavkortad handlingsfrihet.
            Sant eller falskt?
          </note>
          <note>
            För det tredje: De nationer som undertecknar avtalet kommer att
            känna sig tvingade att inom en bestämd tidsperiod avskaffa samtliga
            lagar, förordningar och bestämmelser som står i strid med MAI.
            Sant eller falskt?
          </note>
          <note>
            Slutligen: Antingen accepterar utvecklingsländerna avtalet som
            det ser ut eller också får de avstå helt från avtalets eventuella
            förtjänster. Sant eller falskt?
          </note>
          <note>
            Detta är de frågor man ställer sig när väl pålästa
          </note>
          <note>
            EU-politiker påstår sådant här. Nu vill jag ha svar på dem.
          </note>
          <note type="speaker">
            Anf. 9 TUVE SKÅNBERG (kd):
          </note>
          <note>
            Herr talman! Diakonia har gjort ett förtjänstfullt arbete genom
            att varna för MAI-avtalets nackdelar.
          </note>
          <note>
            Tidningen Dagen har bevakat den här frågan. Kristenheten i stort
            är djupt engagerad i biståndsarbete och mission. MAI-avtalet berör
            situationen för de fattigaste länderna i vår värld.
          </note>
          <note>
            I regeringens fattigdomsskrivelse anges det ju att
          </note>
          <note>
            Sverige skall verka för att ett MAI-avtal skall komma till stånd.
            Vi kristdemokrater finner det dock anmärkningsvärt att man å ena
            sidan talar om ett partnerskap där parterna skall vara jämbördiga
            men å andra sidan förespråkar ett avtal som får oerhörda konsekvenser
            för en part, nämligen utvecklingsländerna, men som inte alls erbjuder
            denna part något inflytande över avtalets utformning.
          </note>
          <note>
            Sverige måste enligt vår mening verka för att ett globalt regelverk
            för investeringar utvecklas i enlighet med de principer och mål
            om demokratifrämjande, respekt för mänskliga rättigheter, miljöskydd
            m.m.
          </note>
          <note>
            som skall gälla i övrigt för den svenska biståndspolitiken.
          </note>
          <note>
            För att utländska investerare i högre grad skall söka sig till
            utvecklingsländerna krävs tydliga riktlinjer och regler för deras
            placeringar - det är sant. Ett multilateralt investeringsavtal
            är därför angeläget. Att länderna som i mycket hög grad kommer
            att påverkas av avtalet bara ges möjlighet att acceptera avtalet
            i dess helhet eller ej och alltså inte kan påverka dess innehåll
            är däremot oacceptabelt. Pressen på dessa länder att acceptera
            avtalet lär dessutom bli stor, eftersom inget land har råd att
            förlora potentiella investerare. Att flytta förhandlingarna till
            WTO skulle öka möjligheterna till insyn och påverkan, men även
            där dominerar ju klart OECD-länderna.
          </note>
          <note>
            När det gäller innehållet framgår det ju tydligt att det är investerarnas
            rättigheter som skall skyddas.
          </note>
          <note>
            Detta inskränker klart regeringarnas möjligheter att främja lokal
            produktion. Bl.a. innebär det att det blir svårare för regeringar
            att trygga livsmedelssäkerheten utan att riskera att dras inför
            domstol av ett utländskt företag som ser sig missgynnat. Avtalet
            kommer också att omfatta investeringar inom i stort sett alla
            samhällsområden. Generella och landsspecifika undantag kommer
            dock att förhandlas fram, men det är ännu för tidigt att förutse
            vilka områden som blir föremål för undantaget.
          </note>
          <note>
            Över huvud taget är det svårt att få en helhetsbild av detta
            oerhört och väldigt breda avtal. Det är också oklart i vilken
            mån avtalet beaktar andra ingånga internationella avtal och konventioner,
            t.ex. om vilket avtal som skall gälla vid konflikt på miljöområdet.
          </note>
          <note>
            Slutligen innebär avtalet att de länder som skriver under binder
            upp sig för en mycket lång tidsperiod.
          </note>
          <note>
            Första möjliga datum för att lämna avtalet är fem år efter det
            att det har trätt i kraft. Dessutom gäller avtalets regler i femton
            år efter det datum då ett land har sagt upp det, för investeringar
            som gjorts före detta datum.
          </note>
          <note>
            Vi kristdemokrater ser alltså många frågetecken och tveksamheter
            med MAI-avtalet. Vår slutsats blir att det krävs ett bättre underlag
            för beslut, lämpligen i form av konsekvensutredningar som belyser
            de olika aspekter som jag har nämnt. Sverige bör också verka för
            att sådana utredningar sker på internationell nivå, vilket i sin
            tur förutsätter att man verkar för att förlänga internationella
            förhandlingar och att man får ett senarelagt beslutsdatum, vilket
            vi med tillfredsställelse kan registrera.
          </note>
          <note>
            Försiktighetsprincipen bör alltså tillämpas liksom största möjliga
            öppenhet och insyn både för riksdagen och allmänheten. Så kan
            det ju i sammmanhanget vara värt att erinra om att Europaparlamentet
            som första parlament tagit ställning till MAI-avtalet i en resolution
            och att ett nästan enhälligt parlament - 437 röster mot 8 - uttryckte
            i resolutionen stark kritik mot avtalet på flera punkter.
          </note>
          <note>
            Herr talman! Jag nöjer mig med detta på grund av tidsbristen
            nu, men jag skulle vilja höra ministern utveckla de här frågorna.
          </note>
          <note type="speaker">
            Anf. 10 ANNIKA NORDGREN (mp):
          </note>
          <note>
            Herr talman! Efter EU-konferensen om Riokonferensens uppföljning
            finns i alla fall på papperet och i teorin någon form av global
            konsensus om att planeten är på väg åt fel håll och i fel riktning.
            Nu har vi ett avtal på gång som inte utgår från denna globala
            teoretiska konsensus om att planeten är på väg åt fel håll.
          </note>
          <note>
            Det utgår i stället från tron på att alla är lika starka på marknaden
            och att informationen är fri, och den utgår från 1700-talets världsbild
            om obegränsade naturresurser. Jag tycker att detta är en föga
            konstruktiv blandning, minst sagt.
          </note>
          <note>
            MAI-avtalet handlar om, och konkretiserar faktiskt, den snedfördelning
            som i dag råder både när det gäller resurser och makt. Denna snedfördelning
            fortsätter bara att öka resursmässigt mellan nord och syd, och
            maktmässigt mellan medborgare och de parlamentariska församlingarna
            och de transnationella företagen. MAI-avtalet innebär att de multinationella
            och transnationella företagen reglerar regeringarna, och inte
            att regeringarna reglerar dessa företag.
          </note>
          <note>
            Nu har vi fått höra att det inte blir något undertecknande, men
            oavsett resultatet i april är det viktigt att poängtera att detta
            inte är någon fråga som i och med det dör ut eller faller undan
            på något sätt. Sveriges roll i avtalsförhandlingarna och det som
            Sverige driver är fortsatt viktigt. I någon mån är det också viktigt
            att regeringen försöker göra bättre ifrån sig i nästa omgång.
            Det måste bli en demokratisk förankring, debatt och diskussion.
          </note>
          <note>
            Vi skall inte heller sticka under stol med - och det tycker jag
            att ministern också kan peka på - att det hittills knappast är
            de som är drivande för en hållbar social och ekologisk utveckling
            som också har varit drivande i de här förhandlingarna. Detta har
            vi också hört i tidigare interpellationer och frågor här.
          </note>
          <note>
            För min del utmynnar detta i många frågor. Något som jag tycker
            är väldigt viktigt, och som inte har kommit upp här ännu, är vad
            regeringen vill. Vad vill regeringen? Vad har regeringen för vision
            om det framtida samhället? Vad har regeringen för vision om
          </note>
          <note>
            Sveriges internationella engagemang, om investeringar och om
            globaliseringen? Hur stämmer MAI-avtalet överens med regeringens
            vision om det framtida samhället? Vad har transnationella och
            multinationella bolag för möjligheter, och eventuellt rättigheter?
            Jag vet inte. Detta är jag väldigt nyfiken på.
          </note>
          <note type="speaker">
            Anf. 11 LARS HJERTÉN (m):
          </note>
          <note>
            Herr talman! Denna debatt är väldigt viktig, och det är viktigt
            att den kommer i gång i god tid innan avtalet är undertecknat.
          </note>
          <note>
            Vi är en hel del här i riksdagen som har försökt att sätta oss
            in i materian kring MAI-avtalet. Jag har själv försökt läsa det
            avtal som finns i dag. Man har kanske fått ännu mer kött på benen
            när man har läst vad som har skrivits om avtalet både från sådana
            som sympatiserar och sådana som inte sympatiserar med innehållet.
          </note>
          <note>
            Jag har särskilt fäst mig vid en session som hölls i
          </note>
          <note>
            Paris den 17 september förra året med deltagare från
          </note>
          <note>
            60 länder och 7 organisationer. Det var alltså ett mycket brett
            deltagande. Tre svenskar fanns med. Det finns ett utförligt protokoll
            från mötet. En hel del frågor ställdes, inte minst kritiska. Jag
            tycker att det i stort sett var bra och klargörande svar som gavs.
          </note>
          <note>
            Vi hade förstås önskat litet mer information från regeringen
            under resans gång. Under frågestunden förförra torsdagen frågade
            någon om regeringens inställning. Det var ingen som kunde svara.
            Det statsråd som har det övergripande ansvaret sade: Jag kan inte
            svara på frågan om MAI-avtalet, utan vi får överlåta den till
            specialministrarna. Talmannen upplyste då om att det kommer en
            interpellationsdebatt där frågan kunde tas upp. Det kanske inte
            är riktigt så det skall gå till i en sådan här viktig förhandling.
          </note>
          <note>
            Regeringen har ju ändå varit inblandad i förhandlingen i tre
            år.
          </note>
          <note>
            Utan information uppstår lätt en mytbildning. Man tror att vissa
            frågor har ställts som egentligen aldrig har ställts, eller att
            vissa uppgifter gäller som egentligen inte gäller. Dessa tar man
            ad notam och anser att de egentligen borde ställas eller borde
            ha ställts osv.
          </note>
          <note>
            Vi har hört en hel del sådana synpunkter framföras under de senaste
            veckorna.
          </note>
          <note>
            Grunden för MAI-avtalet måste ändå vara bra. Om man tittar på
            vissa portalparagrafer ser man att utländska investeringar inte
            skall behandlas sämre än inhemska i ett land. Utländska investerare
            skall inte heller favoriseras på de inhemska investerarnas bekostnad.
            Landet skall ha kvar sin självbestämmanderätt på alla områden
            - inte minst på arbetsmarknadspolitikens område.
          </note>
          <note>
            Om man ser i stort till frihandelns välsignelser ser man att
            det är frihandeln som förde Sverige ur en stor fattigdom till
            rikedom. Tittar man på t.ex. åren 1973-
          </note>
          <note>
            1996 ser man att utländska direktinvesteringar ökat från 25 miljarder
            dollar till 350 miljarder dollar. Jag såg en studie i Kanada som
            visar att utländska investeringar ökar antalet nya jobb betydligt
            mer än inhemska investeringar gör. Det är klart att det är litet
            svårt att göra en sådan bedömning objektivt, men man är ganska
            mycket på det klara med att så är fallet.
          </note>
          <note>
            De företag som bygger på utländska investeringar i ett land betalar
            som regel också högre löner till de anställda än andra företag
            som redan finns i landet.
          </note>
          <note>
            Man skall ha stor respekt för den kritik som framförs. Vi är
            en hel del här som har lyssnat till den kritiken på olika konferenser,
            i artiklar som vi har läst osv.
          </note>
          <note>
            Men det måste ändå vara huvudidén att fler länder, och därmed
            fler människor, får del av frukterna av en ökad frihandel. Det
            måste vara det mest positiva.
          </note>
          <note>
            Problemet är ju inte att det är för många investeringar och att
            handeln är för omfattande med fattiga länder -
          </note>
          <note>
            det är precis tvärtom.
          </note>
          <note>
            Jag menar att vi gärna skall kritisera innehållet innan vi träffar
            ett avtal. Men vi måste ändå vara överens om att frihandeln är
            positiv för människor inte bara i de rika länderna, som tillämpar
            detta, utan också, och inte minst, för de fattiga länderna och
            deras invånare.
          </note>
          <note type="speaker">
            Anf. 12 Statsrådet LEIF PAGROTSKY (s):
          </note>
          <note>
            Herr talman! Annika Nordgren frågar mig vilken regeringens vision
            är i de här frågorna. Jag har faktiskt en vision om detta, nämligen
            att vi skall få en ordning där investeringarna över gränserna
            kan regleras och hanteras på ett sätt som innebär att vi har gemensamma
            regler. De internationella investeringarna är ju något ganska
            nytt. De har kommit under loppet av en generation eller så. Reglerna
            skall innebära att små och svaga länder kan kräva sin rätt enligt
            dessa regler på samma sätt som stora länder.
          </note>
          <note>
            I dag har vi en ordning där den store och den starke - ett rikt
            litet land möjligen, eller ett stort rikt eller mindre rikt land
            - har stora möjligheter att ta för sig och göra som det vill.
            Det kan inte de mindre och fattigare länderna. För mig är det
            en fantastisk framgång om vi kan få ett regelsystem där också
            de svagare kan göra sin röst hörd.
          </note>
          <note>
            Jag tror att detta inte bara är en fråga om moral och rättvisa
            etc. och att deras röst skall räknas. Jag tror att det också är
            bra för utvecklingen i de fattiga länderna och för standardhöjningen
            för människorna i dessa länder.
          </note>
          <note>
            Jag undrar vilket alternativet är till att delta i den process
            som nu pågår med att försöka skapa sådana här gemensamma regler?
            Är det att se dessa enormt kraftigt expanderande investeringar
            fortsätta utan gemensamma regler, som det har varit hittills?
            Eller är det att försöka sträva efter att åstadkomma regler som
            är så bra som möjligt? Man kanske inte kan uppnå så fullständigt
            ideala regler som man skulle vilja, men man kan få dem så bra
            som det med hänsyn till realiteterna är möjligt. Skall vi delta
            i detta, skall vi vara med och påverka, eller skall vi ställa
            oss vid sidan om och tycka att det är bra som det är utan en sådan
            här förhandling? Det tycker jag är den viktiga frågan man bör
            ställa sig.
          </note>
          <note>
            Berndt Ekholm ställde ett par viktiga frågor. Först och främst
            frågade han om det bara är likabehandling som avtalet syftar till,
            eller om det syftar till att begränsa länders möjligheter att
            reglera sin miljö, sina sociala villkor och sådant.
          </note>
          <note>
            Jag kan bekräfta att vi inte deltar i förhandlingar om att ett
            gemensamt internationellt avtal skall styra vilken nivå vi har
            på arbetsrättslagstiftning o.d. Vi är beredda att i en sådan här
            konvention skriva fast det som redan gäller i Sverige. Vi kommer
            inte att diskriminera med avseende på vem som är ägare. Vi kommer
            att ha samma regler för Expressen och för
          </note>
          <note>
            Aftonbladet. På ett par områden där vi vill ha undantag, där
            vi vill att diskriminering skall fortsätta att vara en princip
            - för vi har sådana områden i Sverige
          </note>
          <note>
            - skall vi anmäla undantag, så att vi där inte kommer att omfattas
            av avtalet.
          </note>
          <note>
            Vilka de undantagen är kan vi besluta om när vi vet mer om hur
            avtalet ser ut. Vissa av dem har vi redan anmält. Kulturområdet,
            som skall diskuteras senare i dag, återstår. Vi kommer gärna att
            utforma detta tillsammans med riksdagen. Det kan jag bekräfta
            på Berndt Ekholms fråga.
          </note>
          <note>
            Vad gäller EU-parlamentet vill jag säga att parlamentet och särskilt
            s-gruppen, som jag har tittat närmare på, säger att vi inte skall
            skriva under det här avtalet, eftersom det inte är bra nog. Det
            är precis vår uppfattning. Vi vill inte skriva under detta avtal,
            eftersom det inte är bra nog för oss.
          </note>
          <note>
            Eva Zetterberg frågar vad som är det viktigaste skälet till att
            det inte har blivit någonting. Det är faktiskt att USA inte är
            berett att göra de eftergifter som krävs av USA för att vi skall
            få ett sådant här avtal.
          </note>
          <note>
            Det är den enskilt viktigaste stötestenen i dag. USA
          </note>
          <note>
            kräver eftergifter av andra men har tjocka buntar av undantag
            för egen del som t.ex. vi i Europa inte är beredda att acceptera.
          </note>
          <note>
            Att USA tvingar på alla andra sin uppfattning stämmer alltså
            inte. Det är snarast tvärtom. USA är den största bromsklossen
            på grund av de privilegier som USA vill ha för egen del när det
            gäller att fortsätta att diskriminera andra.
          </note>
          <note>
            Eva Zetterberg frågar också hur vi skall involvera folkrörelserna.
            Vi har en referensgrupp där LO och ett antal andra folkrörelser
            som är kända för att kunna tala för sig ingår. Jag har inbjudit
            Diakonia, Forum
          </note>
          <note>
            Syd och andra folkrörelser som nu engagerar sig att ingå som
            fullvärdiga partner i referensgruppen, där de skulle kunna följa
            allting och delta i diskussioner inför alla ställningstaganden.
            Jag beklagar att de har avböjt detta. Jag vill gärna att de kommer
            med och skulle välkomna om de ville ändra sig.
          </note>
          <note>
            Till Birger Schlaug vill jag först och främst säga att en konstruktiv
            debatt i så här viktiga frågor inte särskilt främjas av ett tonläge
            präglat av uttryck som att vi nu håller på med en slakt av demokratin.
            Jag vill säga att det är skillnad mellan å ena sidan brister i
            informationsgivningen på grund av att man kanske inte har varit
            tillräckligt bra, alert, kompetent e.d. och å andra sidan en strävan
            att hålla hemligt, mörka osv.
          </note>
          <note>
            Vi har hela tiden haft information tillgänglig. Vi har haft utomstående
            med i förhandlingsarbetet och i referensgruppen. Jag har lagt
            ut hela avtalstexten på min hemsida. Vi har kanske informerat
            riksdagen för dåligt, för litet och för torftigt, men vi har gjort
            försök.
          </note>
          <note>
            Vi hade här en interpellationsdebatt för drygt en månad sedan.
            Det var två deltagare närvarande i hela kammaren - en socialdemokrat
            och den vänsterpartistiska interpellanten Hanna Zetterberg. Från
            Miljöpartiet fanns inte en enda ledamot i hela kammaren ens närvarande
            för att lyssna. Jag tycker inte att jag från det hållet skall
            behöva ta på mig anklagelser om hemlighetsmakeri, när man därifrån
            inte ens velat delta vid ett sådant tillfälle.
          </note>
          <note>
            Det finns flera som har anledning till självkritik.
          </note>
          <note>
            Jag drar mig inte undan från min del, men jag tycker att också
            andra skall ta åt sig.
          </note>
          <note>
            Vi har många konstruktiva förslag till fortsatt arbete. Vi har
            egna planer på informationsgivning, debatter och diskussioner
            när vi får tydligare konturer på det som vi skall analysera. U-ländernas
            aspekter är för mig oerhört viktiga. Vi förhandlar nu om ett avtal
            som reglerar de inbördes mellanhavandena mellan iländer, men hur
            påverkar detta tredje part? U-
          </note>
          <note>
            landsaspekten är oerhört viktig. Vi planerar en hearing om denna
            fråga i juni månad. Vi har också en lång rad andra aktiviteter
            på gång. Jag välkomnar fler förslag och mer aktivitet också i
            riksdagen.
          </note>
          <note type="speaker">
            Anf. 13 BIRGER SCHLAUG (mp):
          </note>
          <note>
            Herr talman! Det är sant att de flesta av oss har vaknat sent.
            Vi skulle ha vaknat redan 1995 eller
          </note>
          <note>
            1996, men man kan inte säga att frågan har drivits med största
            möjliga öppenhet utan snarare med största möjliga tystnad.
          </note>
          <note>
            Dessutom tycker jag att Leif Pagrotsky ger en mycket märklig
            beskrivning av verkligheten. Leif
          </note>
          <note>
            Pagrotsky målar upp bilden att han och MAI vill skydda de små
            och svaga länderna. Man vill skydda de svaga. Men vilka är det
            som har reagerat? Jo, det är de fattiga länderna, den kristna
            rörelsen, miljörörelsen och solidaritetsrörelsen. Det är just
            de rörelser som brukar stå på de svagas sida som har reagerat
            mot att man nu håller på att införa en grundlag i den globala
            ekonomin som säger att regeringar och folk skall regleras för
            att de multinationella och transnationella företagen skall kunna
            gå på tillväxtjakt utan större social och ekologisk hänsyn.
          </note>
          <note>
            Vad vill regeringen? Regeringen talar om att man skall bygga
            ett ekologiskt hållbart samhälle, men titta på vad som nu händer
            i Kanada, där man har ett
          </note>
          <note>
            NAFTA-avtal med ingredienser liknande dem som
          </note>
          <note>
            MAI-avtalet skulle ha. Ett amerikanskt företag håller på att
            stämma den kanadensiska staten för att man i demokratisk anda
            har tagit ett beslut om att en tillsats i bensin skall tas bort.
          </note>
          <note>
            Är det så vi skall ha det? Skall ett land efter det att en investering
            är gjord inte kunna införa hårdare miljöregler fyra år eller kanske
            upp till åtta år senare?
          </note>
          <note>
            Skall man behöva riskera skadestånd om man vill miljön väl? Om
            man lägger in ekonomiska styrmedel som plockar bort den förväntade
            vinsten från företaget i fråga, skall då staten behöva betala
            skadestånd?
          </note>
          <note>
            Det är fullständigt groteskt, Leif Pagrotsky.
          </note>
          <note>
            Jag vill veta: Tycker statsrådet - ja eller nej - att det är
            riktigt att ett multinationellt företag skall kunna kräva skadestånd
            t.ex. från Sverige, Nepal eller något annat land, om vi inför
            hårdare miljöregler som gör att en tilltänkt vinst för företaget
            minskar? Är det rimligt? Ja eller nej.
          </note>
          <note>
            MAI kan också komma att förbjuda de länder som har eller som
            önskar ha regleringar för att sakta ned de snabba finansiella
            rörelserna. Jag tycker att också det är väldigt olyckligt. Om
            man har ett folkvalt parlament som tar beslut i demokratisk anda,
            skall det parlamentet, de folkvalda och därmed medborgarna, kunna
            styra sin framtid. Det skall inte finnas någon överstatlig multinationell
            instans som talar om att de inte får fatta de besluten.
          </note>
          <note>
            Dessutom är grunden för MAI likabehandling av utländska och inhemska
            företag. Erfarenheterna visar dock att man ibland behöver gynna
            inhemska företag, särskilt i utvecklingsländer, för att kunna
            öka självtilliten, för att kunna ta till vara lokala resurser,
            bygga upp lokal produktion osv. Det är faktiskt i vissa fall viktigt.
            Att sätta stopp för detta tycker jag är oerhört olyckligt.
          </note>
          <note>
            För att få en bred och bra debatt behövs det sju saker:
          </note>
          <note>
            att regeringen upprättar en skrivelse om förhandlingarna, att
            skrivelsen sänds ut på bred remiss till folkrörelser, att offentliga
            utfrågningar anordnas kring flera viktiga frågeställningar, att
            konsekvensutredningar i brett samförstånd med många inblandade
            utarbetas, att frågan behandlas schyst i riksdagen, att en svensk
            uppfattning utarbetas efter denna debatt och inte i Regeringskansliet,
            och naturligtvis att tidtabellen för förhandlingarna anpassas
            till dessa demokratiska principer.
          </note>
          <note type="speaker">
            Anf. 14 EVA ZETTERBERG (v):
          </note>
          <note>
            Herr talman! Jag tycker att det är klädsamt att Leif
          </note>
          <note>
            Pagrotsky tar på sig en brist vad gäller informationen, nämligen
            att regeringen inte har fullföljt sin uppgift att föra ut frågan
            om MAI-avtalet till diskussion och inte heller har fört ut informationen
            här i riksdagen och till allmänheten. Det är bra att man åtminstone
            har den insikten.
          </note>
          <note>
            Flera av oss borde ha uppmärksammat detta tidigare, men vi från
            de andra partiernas sida bedriver inte förhandlingarna. Vår sits
            har inte varit sådan att vi har haft möjlighet att påverka direkt,
            och vi har inte haft tillgång till underlaget.
          </note>
          <note>
            Flera av de åtgärder som Leif Pagrotsky redovisar
          </note>
          <note>
            - t.ex. en hearing i juni - är naturligtvis välkomna och bra.
            Men jag kan också förstå att de folkrörelser som har kritiserat
            avtalet, men vars synpunkter inte tidigare varit intressanta,
            nu tycker att regeringen kan fortsätta driva arbetet på egen hand
            och ta till sig de synpunkter som har kommit in. Jag menar att
            ni från regeringens sida ändå måste ligga i och driva på för att
            få till detta samtal med de folkrörelser som kan frågorna - annars
            kommer man ingen vart på området.
          </note>
          <note>
            När det gäller inflytandet och möjligheterna att påverka tycker
            jag inte att Leif Pagrotsky gav något svar. Hur kommer ni tillbaks
            till riksdagen? Det är ju vårt forum. I vilken form skall det
            ske? Birger
          </note>
          <note>
            Schlaug har lämnat olika exempel. Vi andra har också pekat på
            hur regeringen kan komma tillbaka. Det väsentliga är att regeringen
            kommer tillbaka innan det är dags att skriva på ett avtal. Då
            är det för sent. Vill ni att vi skall ha möjlighet att påverka
            måste diskussioner föras innan avtalet gås igenom här i riksdagen,
            så att vi har möjlighet att ändra och tala om vilka frågor Sverige
            bör driva på i.
          </note>
          <note>
            Den vision som Leif Pagrotsky pratar om - det gäller att skapa
            regler och att framför allt gynna den svagare parten - delar vi.
            Det är viktigt att skapa regler, men de skall utformas så, att
            det blir den svagare parten som får fördelarna. Det skall vara
            den svagare parten som skall ges möjligheter till investeringar.
            Det är väsentligt för u-länder. Det görs för få investeringar
            i u-länderna. Det viktiga är att de investeringar som kommer utifrån
            möjliggör inhemska investeringar och inte hämmar sådana. Det är
            där som många av oss har uttryckt väldigt stor oro.
          </note>
          <note>
            Jag skulle gärna höra mer om hur regeringen har tagit till vara
            den kritik som har kommit från de uländer som är kritiska. Jag
            tycker inte att det har framgått särskilt tydligt.
          </note>
          <note>
            EU-parlamentet behandlade det betänkande som speciellt handlade
            om MAI-avtalet i februari. Hur har ärendet gått vidare i EU-kommissionen,
            och hur har
          </note>
          <note>
            Sverige hanterat frågan i EU-kommissionen? Vilka konsekvenser
            har man dragit?
          </note>
          <note>
            Jag vill också slutligen ta upp frågan om de konsekvensanalyser
            som skall komma. Vi har redan berört viktiga områden. Det gäller
            u-ländernas krav. Det gäller miljökrav. Det gäller arbetskrav
            osv. Men hur är det med jämställdhetsaspekten? Hur påverkar avtalet
            jämställdheten? Det gäller möjligheten för exempelvis kvinnor
            att göra investeringar i u-länder. Hur påverkar det sysselsättningen
            för kvinnor? Hur förbättras miljön för kvinnor? Männen är ju självklara
            i sammanhanget. Därför måste man särskilt fråga sig hur avtalet
            påverkar kvinnor.
          </note>
          <note type="speaker">
            Anf. 15 BENGT HURTIG (v):
          </note>
          <note>
            Herr talman! Jag fick inget svar på mina interpellationer. Det
            innebär väl att vi får köra denna debatt en gång till framöver.
          </note>
          <note>
            När EU-parlamentet röstade om avtalet röstade sex fascister och
            två nyliberaler ja. Resten röstade nej eller avstod. Vid den tidpunkten
            tillhörde svenska regeringen dem som stödde MAI-avtalet, om man
            skall gå efter var regeringen har yttrat. Nu låter det litet annorlunda,
            och det är ett positivt tecken.
          </note>
          <note>
            Miljöorganisationer, konsumentrörelser, fackföreningar och politiska
            partier över hela OECD-
          </note>
          <note>
            området är mer eller mindre i uppror. Vi i Sverige kommer snarare
            som eftersläntrare in i detta, just på grund av att vi har kontakter
            med organisationer som
          </note>
          <note>
            Jordens vänner, med kyrkorna och med andra vänsterorganisationer
            i andra delar av världen.
          </note>
          <note>
            Några få toppfunktionärer har möjligen haft insyn.
          </note>
          <note>
            Inte i något OECD-land har regeringsföreträdare fört dialoger
            med sina parlament. Det är den upphöjda internationella förhandlingsbyråkratin
            som tillåts att mala fram detta förslag. Det var först för ett
            år sedan som den internationella debatten drog i gång. Under detta
            år har den vuxit kraftfullt.
          </note>
          <note>
            Jag kan när jag tittar på Internet konstatera att det är unga
            välutbildade jurister som bistår frivilliga organisationer, med
            eller utan lön, för att klargöra konsekvenserna av vad BIAC:s,
            ICC:s och OECD:s byråkrater försöker pressa på oss.
          </note>
          <note>
            Vi är också av den uppfattningen att internationell handel -
            bättre handelsvillkor för de fattiga länderna och bättre tillgång
            till investeringar på rättvisa villkor
          </note>
          <note>
            - är en väldigt viktig del av det internationella samarbetet,
            liksom bistånd, avveckling av skulder osv. Det är väldigt viktigt
            hur handeln och investeringarna organiseras och utnyttjas.
          </note>
          <note>
            Ett stort svenskt företag investerade på 50-talet i
          </note>
          <note>
            Liberia. Det var Lamco, och det skedde med svenska pengar. Det
            var ett svenskt företag som sög ut råvaruresurser ur ett fattigt
            land. Vad byggde det för välstånd? I dag är Liberia ett av världens
            eländigaste länder med fattigdom, sjukdom och inbördes strider.
          </note>
          <note>
            Denna investeringsaktivitet var inte god för Liberia.
          </note>
          <note>
            Ett sätt att reglera detta erbjöd NAFTA, som
          </note>
          <note>
            Mexico gick med i, och som lovade guld och gröna skogar. Nu skulle
            det bli fart i Mexico. Under dessa två år har reallönerna sjunkit
            med 45 %. Två miljoner fler är arbetslösa i Mexico. Andelen extremt
            fattiga har stigit från 31 % till 50 %. Det är utvecklingen för
          </note>
          <note>
            Mexico, trots de löften som utställdes.
          </note>
          <note>
            De 100 största transnationella bolagen, varav 99
          </note>
          <note>
            tillhör triaden, dvs. USA, EU eller Japan, har under de två åren
            mellan 1993 och 1995 minskat sina anställda med 225 000, samtidigt
            som de har ökat sin omsättning med 25 %. Den internationella globala
            kapitalismen måste regleras om vi skall kunna främja en välståndsutveckling
            av den typ som Pagrotsky vill ha. Jag är inte säker på att ni
            får med er de transnationella bolagen på den typen av reglering.
          </note>
          <note type="speaker">
            Anf. 16 HANNA ZETTERBERG (v):
          </note>
          <note>
            Herr talman! Dilemmat med att många lägger sig i interpellationsdebatter
            är att jag som har väckt interpellationen inte får svar på min
            fråga. Det tycker jag är tråkigt. Jag har väckt en interpellation
            därför att jag vill ha svar. Jag vill ha en debatt. Jag förstår
            att handelsministern har hamnat i en tråkig situation när han
            valt att svara på alla frågorna i ett sammanhang. Det gör att
            hans tid att svara på de olika frågorna är minimal.
          </note>
          <note>
            Jag tänker ändå kommentera litet grand ur handelsministerns senaste
            inlägg. Jag funderar över den bild av MAI-avtalet som handelsministern
            presenterar för människor som inte har så stor kunskap om det,
            vilket de flesta inte har. Det har inte jag heller. Jag har en
            del av den kunskap som krävs för att lägga mig i debatten, men
            inte någon fullständig kunskap.
          </note>
          <note>
            Det visas en bild av att det är ett avtal om att behandla investerare
            på samma sätt. Vi skall inte lägga oss i vem som äger Aftonbladet
            och Expressen, utan de två skall behandlas på samma sätt. Det
            tror jag att vi alla är överens om. Jag hoppas ändå att de timmar
            vi lägger på denna debatt bevisar att avtalet innehåller så mycket
            mer än det. Det handlar inte bara om den grundläggande principen,
            som vi kanske kan komma överens om.
          </note>
          <note>
            I den interpellationsdebatt som handelsministern och jag hade
            den 20 februari i år pratade handelsministern mycket om positiv
            diskriminering. Jag undrar om det som Eva Zetterberg var inne
            på. Det gäller t.ex. positiv diskriminering av kvinnligt företagande.
          </note>
          <note>
            Är det möjligt inom MAI-avtalet? Det är den typen av konkreta
            frågor som vi måste få ett svar på. Det är den typen av konkreta
            frågor som måste debatteras.
          </note>
          <note>
            Jag skulle också vilja påpeka att jag tycker att det är väldigt
            bra att avtalstexten numera finns tillgänglig via Internet. Jag
            tycker att det är jättebra. Det visar också att debatten har utvecklats
            på ett väldigt positivt sätt. Internet har också gjort det lättare
            för oss att hålla kontakten med de organisationer och rörelser
            som kan någonting i dessa frågor, nämligen de ideella organisationerna
            och de frivilliga rörelserna runt om i världen. Det är inte det
            politiska etablissemanget.
          </note>
          <note>
            Jag tycker, precis som någon sade här tidigare, att det var väldigt
            talande att ingen av regeringens medlemmar kunde svara på frågan
            i frågestunden för två veckor sedan. De kunde över huvud taget
            inte svara på frågan om tidsperspektivet vad gäller MAI. Det är
            väldigt intressant.
          </note>
          <note>
            Det jag var ute efter var en diskussion om internationella avtal
            och hur MAI behandlas i jämförelse med dem. Jag håller fast vid
            att den frågan måste utredas på ett tydligare sätt. Jag bryr mig
            inte så mycket om ifall en sådan konsekvensanalys görs av den
            svenska regeringen eller någon annan, men jag vill att en sådan
            konsekvensanalys skall göras. Jag är nämligen orolig för de internationella
            avtal, t.ex.
          </note>
          <note>
            Riodeklarationen, som vi har undertecknat och som jag tror är
            helt nödvändiga att utgå från om vi skall klara den här jorden,
            om vi skall klara en ren luft och en schyst natur.
          </note>
          <note>
            En del har här tidigare fört en diskussion om de svagare ländernas
            ställning i det här sammanhanget.
          </note>
          <note>
            Det är värt att notera att när man började diskutera den här
            typen av avtal skedde det inom WTO, där många fler länder, bl.a.
            utvecklingsländer, deltar. När man inte fick igenom avtalet där,
            vad hände då? Jo, man flyttade över de fortsatta förhandlingarna
            om det här viktiga avtalet till de rikaste länderna i världen,
            dvs. OECD-länderna.
          </note>
          <note>
            Jag tycker att det här är ett tydligt tecken på massor med olika
            saker, bl.a. hur den här frågan har behandlats generellt. Visst
            är det bra att regeringen tar på sig ansvaret för att den demokratiska
            processen, dialogen och debatten har kommit litet sent, men jag
            tycker ändå att t.ex. den här interpellationsdebatten, där många
            ministrar inte deltar, visar på att de inte klarar av att ta debatten.
            Det vore intressant att få en kommentar kring det av Leif Pagrotsky.
          </note>
          <note type="speaker">
            Anf. 17 YVONNE RUWAIDA (mp):
          </note>
          <note>
            Herr talman! Jag tror inte att någon av mina frågor blev besvarad.
            Det är väldigt sorgligt. Vi är nästan tio interpellanter här,
            och tiden är ju begränsad. Det känns också synd att inte få svar
            åtminstone på en del av de frågor man ställer. Jag tänker därför
            återkomma till några av de frågor jag ställde.
          </note>
          <note>
            Förhandlingarna har nu pågått i tre år. Avtalet skulle enligt
            tidsplanen ha skrivits under i april. Hur hade regeringen förankrat
            avtalet om de svenska undantagen, den svenska linjen, i den svenska
            riksdagen och även bland den svenska allmänheten? Vad hade man
            för planer för detta? Hur hade man tänkt göra?
          </note>
          <note>
            Man borde ha haft en plan - eller så hade man ingen plan. Jag
            kanske kan få ett besked om hur det var.
          </note>
          <note>
            Jag anser att det vore väldigt bra om de svenska undantagen,
            den svenska linjen, så snabbt som möjligt kunde förankras här.
            Hur ser vi på globalisering, på multinationella företag? Jag skall
            strax komma in på hur jag ser på detta. Det vore bra om vi här
            kunde diskutera dessa frågor, så att vi hade en svensk linje.
          </note>
          <note>
            Nu för regeringen en egen politik. Jag tycker inte att regeringens
            linje är uttömmande. Jag tror att det kan finnas skiljaktigheter.
            Jag kan gå in på några sådana.
          </note>
          <note>
            Pagrotsky pratar här om att vi skall vara en röst för de svaga
            och att det är bra för utvecklingen i de fattiga länderna med
            en total frihandel. Då kan jag hänvisa till exempelvis Mauricio
            Rojas, som har skrivit en bok som just handlar om utvecklingen
            i uländerna. Han hänvisar där till att det som är viktigt för
            utvecklingen i u-länderna, dvs. de länder som inte är med och
            förhandlar om det här avtalet, bl.a. är genomförandet av en jordreform,
            att inte ha total frihandel utan kunna skydda vissa områden för
            att kunna bygga upp en ekonomi i det egna landet. Sådant omöjliggörs
            med det här avtalet, åtminstone de skrivningar som finns i dag.
            Det är väldigt oroande.
          </note>
          <note>
            De här länderna är inte med och påverkar avtalstexten. De kommer
            senare att få ta ställning, att säga ja eller nej till en helhet.
            Det blir en väldigt absurd situation. De är inte med och påverkar
            men måste i slutskedet säga ja eller nej. Då tar man ställning
            till att antingen gå med eller inte gå med. Det är inte delaktighet,
            och det är inte demokrati.
          </note>
          <note>
            Vad gäller nationernas olika lagar gjorde Leif
          </note>
          <note>
            Pagrotsky tummen upp, dvs. de får finnas kvar. Men hur är det
            egentligen? Jag vill på nytt hänvisa till den miljöutredning som
            gjordes. Om en lag, t.ex. en lag om skatteväxling, innebär att
            de förmodade vinsterna för ett företag minskar kan företaget begära
            skadestånd av den svenska staten, något som de inhemska företagen
            inte kan. Detta kan komma att inverka på de lagar vi stiftar här
            i riksdagen. Är det inte ett problem? Jag tycker att det är ett
            problem. Så skall det inte vara.
          </note>
          <note type="speaker">
            Anf. 18 BERNDT EKHOLM (s):
          </note>
          <note>
            Herr talman! Leif Pagrotsky gjorde ett väldigt fint uttalande
            om att avtalet skall stå på de små ländernas sida - jag vet inte
            om han talade om "de svaga länderna". Det är en generell svensk
            position att vi i vår utrikespolitik för de små ländernas del
            ser fördelar med gemensamma lösningar. Det är ju bl.a. därför
            vi är så aktiva i FN. Det är ett bra förhållningssätt, men det
            är naturligtvis också ett förhållningssätt som utmanar och lägger
            väldigt mycket ansvar på den svenska regeringens axlar i olika
            sammanhang.
          </note>
          <note>
            I det här sammanhanget gäller det att se till att avtalet verkligen
            får en sådan utformning så att det fungerar på det sättet. Det
            gäller dels i relationen mellan i-länderna, dels, och naturligtvis
            i mycket större utsträckning, hur avtalet i en framtid kan komma
            att utvecklas till att omfatta också u-länderna och hur den utvecklingen
            då kan te sig. När avtalet kommer i hamn i den här omgången, hur
            kan det då tänkas att fungera för u-länderna i nästa omgång? Behöver
            man redan i ett första steg lösa ett antal grundproblem för att
            få det att fungera bra för u-länderna, eller kan man lösa dem
            i ett senare skede?
          </note>
          <note>
            Jag tror att detta är väldigt viktiga frågor. Det blir fråga
            om undantag, men det blir också fråga om grunder i själva avtalet.
            Det är t.ex. ganska uppenbart att u-länderna måste kunna ha särregler
            för sin livsmedelsproduktion. Den är så grundläggande för deras
            överlevnad att de måste kunna gynna lokala producenter framför
            utländska.
          </note>
          <note>
            Tiden går fort, så jag skall inte ta upp några nya frågor. Jag
            tycker att förslaget om en utfrågning är väldigt bra, och Birger
            Schlaug kom också med en hel del väldigt bra förslag. Jag vill
            stryka under en sak som är väldigt viktig, nämligen att det nu
            blir en ordentlig utskottsdiskussion här i riksdagen, att vi som
            jobbar med det här avtalet går ut i respektive utskott och beskriver
            läget som det är, så att vi får i gång en sakdiskussion. Det är
            väldigt angeläget för att det här skall sluta på ett bra sätt.
          </note>
          <note type="speaker">
            Anf. 19 KARL-GÖRAN BIÖRSMARK (fp):
          </note>
          <note>
            Herr talman! Jag välkomnar den öppenhet som ministern visar här
            i dag och den självkritik som finns som en underton i det han
            säger. I mitt inledningsanförande gav också jag uttryck för självkritik
            gentemot mitt eget agerande. Nu har vi lärt oss det.
          </note>
          <note>
            Vi får ett regelsystem som innebär att fattiga länder kan hävda
            sig, säger ministern. Det låter bra, och blir det så välkomnar
            vi naturligtvis detta. Farhågan här är att så inte är fallet,
            vilket de fattiga länderna har gett signaler om. Det är därför
            viktigt att dessa länder finns med i processen.
          </note>
          <note>
            Vad är alternativet till gemensamma regler? frågar ministern.
            Jag välkomnar gemensamma regler, men det beror naturligtvis också
            på hur dessa regler ser ut.
          </note>
          <note>
            Men det är inte tu tal om annat än att det är bra med gemensamma
            regler.
          </note>
          <note>
            Vi skall vara med och påverka den här processen.
          </note>
          <note>
            Jag blev litet störd av ministerns påpekande om att de enskilda
            organisationerna har tackat nej till att vara med i processen.
            Jag vet inte vad motivet till detta är, men jag skall själv ta
            reda på det. Det vore bra om de var med och gav ett konstruktivt
            bidrag.
          </note>
          <note>
            Jag ställde fyra frågor. Jag förstår att det är svårt att hinna
            svara på alla, men det går ju bra att göra tummen upp eller tummen
            ned. Det var tummen upp på en av mina frågor och neutralt på de
            tre andra. Nu ställer jag bara en fråga, så kanske jag får ett
            svar på den.
          </note>
          <note>
            Avtalet tar inte hänsyn till miljöfrågor, kulturfrågor, sociala
            frågor och mänskliga rättigheter. Det koncentrerar sig helt på
            investerarnas rätt till en oavkortad handlingsfrihet. Det är alltså
            falskt?
          </note>
          <note>
            Tack för svaret!
          </note>
          <note type="speaker">
            Anf. 20 ANNIKA NORDGREN (mp):
          </note>
          <note>
            Herr talman! Leif Pagrotsky pratade om visioner och gav mig svaret
            att det var de svaga och fattiga länderna som skulle sättas i
            främsta rummet. Det låter ju jättebra, och det är jag den första
            att ställa upp på.
          </note>
          <note>
            Men är det inte ganska fantastiskt att påstå att den visionen
            skulle stämma överens med MAI-avtalet?
          </note>
          <note>
            Skulle de pådrivande, de transnationella bolagen i
          </note>
          <note>
            OECD-området, gå i bräschen för de svaga och fattiga länderna?
            Jag vet inte vem som kan tänkas tro på ministern. Jag gör faktiskt
            inte det. Det är inte vidare trovärdigt.
          </note>
          <note>
            Sedan blev jag konfunderad. Ministern sade att
          </note>
          <note>
            Sverige inte vill skriva under avtalet eftersom det inte är bra
            nog. Det är ju väldigt bra, tycker jag, men det är en väldig omsvängning
            på bara ett par veckor. I
          </note>
          <note>
            tidningarna har budskapet från Pagrotsky varit väldigt positivt,
            och han har farit väldigt hårt fram med alla som har vågat sig
            på att kritisera det här. Bilden utåt, åtminstone som jag har
            uppfattat den, har varit att det inte ligger någonting i kritiken
            och att det här är oerhört bra. Någonting måste då ha hänt den
            senaste tiden. Kanske är det den här visionen om de svaga och
            fattiga länderna som i någon mån har slagit igenom i Regeringskansliet.
            Skulle det vara så är jag den första att gratulera statsrådet.
          </note>
          <note>
            Vidhåller Leif Pagrotsky i den sista replikomgången att det är
            de transnationella bolagen inom
          </note>
          <note>
            OECD-området som går i bräschen för de svaga och fattiga länderna?
            De svagas röst - är det de transnationella bolagen? I så fall,
            handelsministern, finns det mycket information på Internet som
            jag rekommenderar att handelsministern tar del av.
          </note>
          <note type="speaker">
            Anf. 21 LARS HJERTÉN (m):
          </note>
          <note>
            Herr talman! I sin replik sade statsrådet att gemensamma regler
            är bra. Han ställde också den kanske smått retoriska frågan: Skall
            vi vara med och påverka eller skall vi stå utanför? Ett ögonblick
            trodde jag att det gällde medlemskap i EMU, men det är ju MAI-
          </note>
          <note>
            avtalet det gäller. Jag håller med om att gemensamma regler är
            bra. Bra gemensamma regler är bra. Vi skall också vara med och
            påverka, inte stå utanför.
          </note>
          <note>
            I statsrådets första svar tycker jag att det finns en hel del
            positivt att ta vara på, t.ex. att riksdagen skall hållas informerad
            när avtalet successivt växer fram och att det skall råda en stor
            öppenhet beträffande förhandlingarna. Men jag håller med K-G Biörsmark
            om att det är viktigt att också ha med samhället utanför riksdagen.
            Vi får väl fundera på vad som har hänt under resans gång, om det
            är någon som har avsagt sig information. Det tycker jag är allvarligt.
          </note>
          <note>
            Statsrådet säger också att vi skall ta hänsyn till individuella
            utvecklingsländers problem - det tycker jag också är positivt
            - och att Sverige skall verka för att en bredare krets av länder
            involveras. Jag ser för min del och för Moderata samlingspartiets
            del fram emot ett kommande samtal kring de här frågorna.
          </note>
          <note type="speaker">
            Anf. 22 Statsrådet LEIF PAGROTSKY (s):
          </note>
          <note>
            Herr talman! Jag tackar för ömsintheten. Det är väldigt många
            som visar någon sorts medlidande med att jag har så litet tid.
            Andra kanske klagar på det.
          </note>
          <note>
            Regeringen har fått elva interpellationer i samma ämne. Vi är
            tre statsråd här. En liten del av riksdagens ledamöter sätter
            av en hel förmiddag åt den här debatten. Jag tycker att det är
            rätt bra med tid. Jag tycker att det är rätt rimligt. Jag klagar
            inte på tidsnöd. Var och en av er har också rätt mycket tid. Ingen
            av er har klagat på egen tidsbrist.
          </note>
          <note>
            Jag ställde bara en fråga till er: Vad skall vi göra nu när förhandlingarna
            pågår? Skall vi ställa oss vid sidan om eftersom det här i grunden
            är ont, en de onda krafternas komplott? Det är tonläget i en del
            av era inlägg. Vad är slutsatsen? Skall vi ställa oss vid sidan
            om och låta det fortsätta som det är i dag när det gäller investeringarna
            över gränserna? Eller skall vi delta i detta och försöka påverka
            med den tjugoniondel av förhandlingen som vi utgör - vi är ju
            en del av
          </note>
          <note>
            OECD?
          </note>
          <note>
            Mångas tonläge antyder att detta att vi rikare länder träffas
            och talas vid i sig är ont, en komplott mot de övriga som inte
            får vara med. Betyder det att ni vill att vi skall gå ur OECD?
            Här sitter vi ju hela tiden och pratar i denna krets, 29 mer utvecklade
            länder, om alla möjliga frågor där vi har gemensamma problem att
            diskutera.
          </note>
          <note>
            När det gäller investeringarna sker den helt dominerande delen
            av de internationella investeringarna internt inom OECD. Vi är
            ett av de länder som nu analyserar och funderar över hur våra
            mellanhavanden påverkar andra länder. Vi hade gärna sett att det
            här bedrevs i WTO där också andra finns vid bordet.
          </note>
          <note>
            Vi hoppas att det kommer dit så småningom. Där kan de fattigare
            länderna själva artikulera sina intressen.
          </note>
          <note>
            Jag tror att det kommer att bli så, men tyvärr kanske det kommer
            att ta litet tid. Nu gäller det att det avtal vi förhandlar fram
            här är bra nog för att inte drabba uländerna.
          </note>
          <note>
            Bengt Hurtig påstår att vi nu skapar ett nytt nyliberalt system
            genom den tvistlösning vi etablerar. Vi har i dag, Bengt Hurtig,
            32 avtal med 32 olika länder om investeringsskydd. De har allihop
            den mekanism för tvistlösning som det gäller här. Detta har vi
            haft sedan 1966. Vi har ännu inte blivit föremål för en enda sådan
            tvistlösning där någon har anklagat Sverige. Var det en nyliberal
            konspiration 1966? Yrkar
          </note>
          <note>
            Vänsterpartiet eller Bengt Hurtig på att vi skall säga upp dessa
            32 avtal, som innehåller detta nya nyliberala genombrott? Det
            vore intressant om Bengt Hurtig kunde ägna sina två minuter åt
            att hjälpa mig förstå hur han ser på den punkten.
          </note>
          <note>
            Annika Nordgren säger att jag har svängt i debatten när jag säger
            att vi inte är beredda att skriva på
          </note>
          <note>
            MAI-avtalet. Man måste hålla isär två saker. Jag tycker att det
            är en bra idé att försöka skapa ordning och reda och regler för
            det här. Men vi är ännu inte tillräckligt långt framme för att
            ha ett bra avtal som förtjänar att skrivas på. Dessa två ståndpunkter
            går bra att förena utan att det skall betyda att man har ändrat
            sig från den ena till den andra. Det har varit min linje, och
            den kommer jag att ha tills vi står vid mållinjen och jag blir
            övertygad om att den är värd att passera. Men som det är nu är
            avtalet otillräckligt.
          </note>
          <note>
            Yvonne Ruwaida beskriver det som att uländernas problem i dag
            är för mycket investeringar och för mycket handel och att detta
            är ont. Min åsikt är faktiskt tvärtom. U-ländernas problem är
            att de handlar för litet med oss därför att vi har för höga tullar
            och för mycket skydd, framför allt på sådana produkter där de
            kan sälja till oss. Där skyddar vi oss mot dem. Det tycker jag
            är ett allvarligt problem.
          </note>
          <note>
            Det sades också att vi inte skulle kunna höja bensinskatten och
            införa miljöregler m.m. därför att MAI-
          </note>
          <note>
            avtalet hindrar oss. Det är ju befängt att tro att det skulle
            sitta 29 demokratiskt valda regeringar vid ett bord i Paris och
            själva bestämma om att avskaffa sin rätt att fatta egna beslut
            i sitt eget parlament av normal regleringsart, t.ex. att påverka
            miljö och arbetsrätt. Så är det inte. Vad det handlar om är att
            de regler man stiftar skall gälla lika för inhemska kvinnor och
            utländska kvinnor. De skall inte diskriminera på basis av nationalitet.
            Men om man har höga eller låga, dåliga eller bra, dumma eller
            kloka - det har inte ett investeringsskyddsavtal med att göra.
            Som sagt: Det finns ingen vid det där bordet som kräver att man
            skall skriva ett avtal där man avhänder sig sin egen, dvs. sitt
            lands, politiska makt.
          </note>
          <note type="speaker">
            Anf. 23 BIRGER SCHLAUG (mp):
          </note>
          <note>
            Herr talman! Det var intressant att höra att det inte finns någon
            politiker som frivilligt avhänder sig makten. Men det är ju det
            ni har gjort hela tiden.
          </note>
          <note>
            Marknaden har faktiskt inte tagit makten - ni har gett den till
            den.
          </note>
          <note>
            Dessutom tycker jag att det var intressant - och kanske också
            viktigt för alla som lyssnar - att det var en stark, rent ömsint,
            gemenskap mellan den socialdemokratiska ledningen och moderaterna.
            Det är nog bra för alla att ha klart för sig att det är så.
          </note>
          <note>
            Vad skall vi då göra? Leif Pagrotsky säger att vi inte ger några
            svar på vad vi skall göra. Jag har gett en handlingsplan i sju
            punkter till Leif Pagrotsky om hur man skulle hantera det rent
            demokratiskt. Det var sex punkter på det papper han fick; jag
            skall tillföra en punkt eftersom det var litet otydligt och han
            kanske inte förstod.
          </note>
          <note>
            Dessutom tycker jag att det är löjligt, på gränsen till förakt
            för parlamentet och de folkvalda, att slå ihop så många interpellationer
            som handlar om så pass olika delar av MAI-avtalet och sedan inte
            kunna svara på de frågor som ställs i interpellationerna. Det
            är faktiskt förakt för de folkvalda. Så kan vi inte ha det, Leif
            Pagrotsky.
          </note>
          <note>
            Jag vill ha svar på den här frågan. Ja eller nej, det tar bara
            20 sekunder. Är det rimligt att ett transnationellt företag, Nestlé
            eller Shell eller något annat, skall kunna stämma ett land som
            inför hårdare miljöregler efter det att en investering är gjord?
            Är det rimligt att
          </note>
          <note>
            Nestlé eller Shell skall kunna stämma ett land som i demokratisk
            anda fattar beslut om hårdare miljöregler eller bättre miljöskatter?
            Är det rimligt, ja eller nej?
          </note>
          <note>
            Avslutningsvis vill jag ändå slå fast att MAI-
          </note>
          <note>
            avtalet är en del i en smygande globalisering som sker på demokratins
            bekostnad. Religionen, överideologin har blivit ekonomismen, där
            allting underställs en enda sak, förräntning av pengar. I ett
            sådant samhälle vill jag inte leva. Jag är förvånad över att socialdemokratiska
            statsråd i slutet av 1900-talet anammar den synen.
          </note>
          <note type="speaker">
            Anf. 24 EVA ZETTERBERG (v):
          </note>
          <note>
            Herr talman! Jag har för egen del och vi har från
          </note>
          <note>
            Vänsterpartiets sida klart deklarerat ett nej till det förslag
            som nu föreligger. Det förslag som har diskuterats är definitivt
            inte godtagbart.
          </note>
          <note>
            Samtidigt säger vi ja till fortsatta förhandlingar, till försök
            att hitta rimliga lösningar. Det är en självklarhet. Men då gäller
            det att de lösningar och de gemensamma regler som man kommer fram
            till faktiskt gynnar den svagare parten. Om det inte blir jämställda
            parter måste man åtminstone göra vad man kan för att hävda den
            svagare partens intressen.
          </note>
          <note>
            Jag vill till K-G Biörsmark säga att jag är litet förvånad över
            att man från Folkpartiets sida antar statsrådet Leif Pagrotsky
            som enväldig domare i en rad frågor som gäller det avtal som föreligger.
            Det är det enda förslag som finns vad gäller mänskliga rättigheter,
            miljö, arbetsmiljö och arbetsrättsliga frågor. Är det ett statsråd
            som skall göra tummen ned eller tummen upp och därmed avgöra om
            det är rätt tolkat eller inte? Jag trodde att det var just därför
            vi ville ha de här konsekvensanalyserna, för att någon ordentligt
            skall belysa de olika aspekterna av det avtal som föreligger,
            men framför allt med de förändrade paragrafer som jag hoppas skall
            komma. Det är därför som vi är väldigt angelägna om det.
          </note>
          <note>
            Till slut vill jag säga att den här frågan har en enorm betydelse.
            Man kan göra en jämförelse med andra frågor som vi har behandlat
            här i riksdagen och kommer att behandla framöver. Det gäller fattigdomsbekämpningen,
            Afrikastrategin, en Asienstrategi som skall komma, osv. Här kan
            och vill vi sträva efter att öka biståndet till 1 %, som ni socialdemokrater
            och regeringen tycks kunna avvakta med upp till 40-
          </note>
          <note>
            50 år att genomföra. Men vi vill få det genomfört inom några
            år. Förhållandevis är detta ändå bagateller jämfört med om man
            får ett dåligt avtal, som inte ger de fattigaste länderna möjlighet
            att värna om sina egna investeringar och sin egen ekonomi. Det
            är därför det är så betydelsefullt att förhandlingarna fortsätter
            och att det är de frågorna som lyfts upp för att man skall få
            ett rättvist avtal.
          </note>
          <note type="speaker">
            Anf. 25 BENGT HURTIG (v):
          </note>
          <note>
            Herr talman! Leif Pagrotsky säger att politiker inte avsäger
            sig makten. Jag tycker att det är det vi håller på med av och
            till här i riksdagen. I förra veckan hade vi en diskussion där
            en ledande folkpartist sade att vi i folkets intresse skulle avsäga
            oss kontrollen av Riksbanken. Det är bara ett exempel. Vi har
            ju socialdemokratiska debattörer, som Bo Södersten, som förespråkar
            att vi skall avsäga oss makten och överlåta åt marknaden att bestämma
            på en rad områden.
          </note>
          <note>
            Vad skall vi göra? Det verkar som om Sverige nu har hamnat i
            den sitsen att man skall säga nej till det förslag till avtal
            som vi har tillgång till nu, därför att en mängd punkter är oklara.
            Naturligtvis förstår vi också att Europaparlamentet anser att
            de här förhandlingarna hellre borde föras inom WTO och också i
            kontakt med t.ex. UNCTAD.
          </note>
          <note>
            Små länder skall har rätt att få vidgade möjligheter. Ja, små
            länder som har egna företag som investerar utomlands kan naturligtvis
            få fördelar av det, och det är inte dåligt. Men vad händer med
            fattiga länder som i dag får ta emot t.ex. mediciner som vi har
            förbjudit i de rika länderna, som inte får säljas här därför att
            de har sådana svåra bieffekter? De säljs i dag i uländerna, på
            torg och andra platser, av de multinationella bolagen. Kommer
            man att kunna införa regler som stoppar den verksamheten?
          </note>
          <note>
            När den här debatten nu har kommit i gång globalt säger Herman
            van Karnebeek, Chairman of BIAC s
          </note>
          <note>
            Committee on Multinational Enterprises, i fri översättning: Vi
            hör nu störande signaler. Många av de element vi hoppades inte
            skulle vara möjliga kommer in, och vi börjar fråga oss själva,
            är MAI verkligen till för oss? Det säger alltså en företrädare
            för de multinationella bolagen i den här debatten.
          </note>
          <note type="speaker">
            Anf. 26 HANNA ZETTERBERG (v):
          </note>
          <note>
            Herr talman! För några veckor sedan skrev jag en interpellation.
            Jag skrev den inte för att jag inte hade något annat för mig.
            Jag skrev den inte för att jag bara tyckte att det vore kul. Jag
            skrev den därför att jag ville ha ett svar. Jag ville ha en debatt.
            Jag vill fortfarande ha en debatt.
          </note>
          <note>
            Jag tror i och för sig att det nu händer massor med saker. Vi
            har de senaste dagarna faktiskt kunnat läsa i tidningarna om det
            här avtalet. Vi kunde höra om det på radio i morse osv. Det är
            mycket viktigt. Men om just den här interpellationsdebatten verkligen
            har rätat ut några frågetecken ställer jag mig litet frågande
            till.
          </note>
          <note>
            Några av de frågetecknen måste vi kunna räta ut, därför att vi
            måste kunna fortsätta den demokratiska dialogen, den demokratiska
            processen, som jag tycker är så viktig.
          </note>
          <note>
            Nej, de som förhandlar om det här avtalet är säkert inga elaka
            människor, det tror inte jag heller.
          </note>
          <note>
            Men de har helt andra intressen än många vanliga människor, än
            många människor som t.ex. bor i utvecklingsländer. Det är trots
            allt de människorna som kommer att bli påverkade av det här avtalet,
            om vi skriver under det som det ser ut och som innehållet är.
          </note>
          <note>
            Samarbete, Leif Pagrotsky, det är jätteviktigt. Frågan är: Vad
            skall vi samarbeta om? Och vad är innehållet i samarbetet? Det
            är det som är det viktiga. Det är det som blir konsekvensen av
            alltihop. Det är det som gör mig orolig.
          </note>
          <note>
            Den här debatten har som sagt inte rätat ut speciellt många frågetecken
            för min del. Utifrån den här debatten och den interpellationsdebatt
            som jag och
          </note>
          <note>
            Leif Pagrotsky hade den 20 februari i år känner jag fortfarande
            att regeringen har en mycket naiv syn på hur världen ser ut. Världen
            är inte rättvis. Det är vår uppgift som människor och som politiker
            att försöka skapa rättvisa villkor för samarbete.
          </note>
          <note>
            Leif Pagrotsky vet att man kan göra det på massor av olika sätt,
            bl.a. kan man låta bli att skriva under avtal som så tydligt visar
            att utvecklingsländer kommer att ställas utanför, som så tydligt
            visar att det är företag och inte politiska institutioner, inte
            demokratiska institutioner som får inflytande över den politik
            som förs.
          </note>
          <note>
            Jag är alldeles säker på att den här debatten kommer att fortsätta.
          </note>
          <note type="speaker">
            Anf. 27 YVONNE RUWAIDA (mp):
          </note>
          <note>
            Herr talman! Avtalet utgår inte från att lösa de stora miljöproblemen,
            växthuseffekten, ozonuttunningen och annat, inte från att minska
            den ökande klyftan mellan de fattiga och de rika och inte från
            att minska antalet inbördeskrig i världen. Avtalet utgår från
            att skydda utländska investerare. Det är utgångspunkten.
          </note>
          <note>
            Det är de som skyddas med avtalet.
          </note>
          <note>
            Investerarna kan peka på väldigt tydlig text i avtalet, medan
            t.ex. nationerna, staterna, regeringarna, de folkvalda inte har
            en lika bra och tydlig text att peka på. Det är inte lika tydligt
            vad som är deras rättigheter och skyldigheter. Där kan det bli
            tolkningsdiskussioner. Utgångspunkten för avtalet är tveksam.
          </note>
          <note>
            När man pratar om de problem som finns vill jag bara påpeka att
            det finns social och ekologisk dumpning. Det är de multinationella
            bolagen som agerar, de som är allra störst, inte i de länder som
            är med i
          </note>
          <note>
            OECD, utan i de länder som inte är med i OECD. Det är där den
            här dumpningen är som allra störst. Det är inte de problemen som
            tas upp i det här avtalet.
          </note>
          <note>
            EU-parlamentet varnar bl.a. för att avtalet kan ge multinationella
            företag rätt att stämma nationella regeringar om de inte ges omedelbar
            och fullständig tillgång till respektive marknad. Det här kan
            vara ett hinder för utvecklingsländer som behöver utveckla sin
            ekonomi och skydda en viss marknad. Men de här länderna skall
            ju ändå ta ställning till det här avtalet i ett senare skede,
            när det redan är skrivet. Det är inte bra.
          </note>
          <note>
            I fråga om förankringen, kan statsrådet kortfattat svara på hur
            man skall göra med de svenska undantagen? Skall den svenska linjen
            tas upp för diskussion och kanske för beslut, innan man fortsätter
            med pågående förhandlingar?
          </note>
          <note type="speaker">
            Anf. 28 Statsrådet LEIF PAGROTSKY (s):
          </note>
          <note>
            Herr talman! Bengt Hurtig försöker undervisa mig om demokrati.
            Det finns kanske andra som är bättre skickade för det.
          </note>
          <note>
            Birger Schlaug framför en grov och allvarlig kritik, som jag
            i viss mån kan instämma i, mot profitens makt och kapitalismen.
            Men var det inte Birger
          </note>
          <note>
            Schlaug som för inte så länge sedan ville sitta i regering med
            Carl Bildt?
          </note>
          <note>
            Detta är mitt sista inlägg, så jag skall inte upprepa mina frågor.
            Jag kan konstatera att jag i dag inte vet om Bengt Hurtig vill
            att vi skall säga upp de 32 investeringsskyddsavtal som har funnits
            i 30 år och som utgör ett nyliberalt påfund. Den enda fråga jag
            ställde till honom valde han att inte säga ett smack om. Det gäller
            likaså en del av de andra frågorna. Jag skall inte uppehålla mig
            vid det.
          </note>
          <note>
            Jag är glad att denna debatt har kommit till och att vi är så
            pass många här. Det är faktiskt inte bara debattdeltagarna. För
            första gången när vi pratar om detta finns folk från medierna
            här. Det är särskilt roligt. Jag har t.o.m. sett en TV-kamera.
            Välkomna!
          </note>
          <note>
            Jämfört med tidigare har interpellationerna och debatten varit
            av mer konstruktiv och lågmäld ton med hänsyn till det komplicerade
            material detta utgör.
          </note>
          <note>
            Det är mycket välgörande.
          </note>
          <note>
            Mycket av diskussionen går ut på frågor av typen:
          </note>
          <note>
            "Om det blir si eller så, vad gör vi då?" Det tyder på en insikt
            om att frågan är komplicerad och att vi har att göra med ett rörligt
            mål. Det avtalsförslag som vi diskuterar förändras hela tiden.
            Vid varje nytt förhandlingstillfälle kommer nya förslag och det
            gamla revideras. Det är svårt att analysera. Vi vet inte hur avtalet
            kommer att se ut, och vi vet inte ens om det över huvud taget
            kommer att bli något avtal. Skillnaderna mellan parterna är stora,
            framför allt mellan
          </note>
          <note>
            Europa och USA. Det är därför det inte är så meningsfullt att
            i särskilt många avseenden göra analyser.
          </note>
          <note>
            Det ideala för mig vore ett globalt investeringsavtal, t.ex.
            inom WTO. Det har alltid varit den svenska positionen. Om det
            blir ett avtal i OECD, kommer det att få en fortsättning i WTO
            där det kan förändras, omförhandlas och ge nya saker som speglar
            intressen hos nya länderna. Att de inte är med kan inte hindra
            huvuddelen av världens investerare att reglera sina inbördes förhållanden.
            Det skall vi göra med beaktande av hur tredje land kan påverkas.
            Vi kan välja att delta eller inte delta i förhandlingarna. Jag
            anser att det är ett självklart val från svenska sida. Vi hjälper
            inte u-länderna genom att ställa oss vid sidan om. Vi kan inte
            uppnå några förbättringar för dem på egen hand.
          </note>
          <note>
            Vår medverkan har redan satt spår. Det kommer inte att bli tillåtet
            med miljödumpning. Vi kan redan säga att det är mycket sannolikt
            att det slutliga avtalet kommer att innehålla de svenska kraven
            att regeringar förbjuds att ge särskilda förmåner på miljöområdet
            och arbetsrättsområdet för utländska investerare. Det är en fantastisk
            framgång för u-länderna, för löntagare i många länder och för
            miljön i hela världen. Vi har varit med i förhandlingarna, drivit
            frågan och fått tillräckligt många av de andra med oss för att
            detta skall kunna bli verklighet.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellationerna 1997/98:237, 223
          </note>
          <note>
            och 239 om MAI-avtalet
          </note>
          <note type="speaker">
            Anf. 29 Miljöminister ANNA LINDH (s):
          </note>
          <note>
            Herr talman! Hanna Zetterberg har frågat mig om jag kommer att
            verka för att det i MAI införs skrivningar t.ex. i form av undantag
            så att det klart framgår att miljöregleringar inte hotas om avtalet
            undertecknas. Vidare har Marianne Samuelsson frågat mig om regeringen
            har analyserat miljökonsekvenserna av
          </note>
          <note>
            MAI. Slutligen har Yvonne Ruwaida frågat mig om regeringen tänker
            avstå att skriva under MAI-avtalet om avtalet kan medföra att
            länder blir skadeståndsskyldiga gentemot företag när länderna
            demokratiskt fattar politiska beslut.
          </note>
          <note>
            Jag tycker att det är lämpligt att besvara alla interpellationerna
            i ett sammanhang.
          </note>
          <note>
            Låt mig först säga att det för mig är självklart att
          </note>
          <note>
            Sverige inte kan ställa sig bakom ett avtal som innebär begränsningar
            i varje stats rätt att föra en nationell miljöpolitik och bestämma
            vilka åtgärder som är nödvändiga för att skydda miljön. Utländska
            investerare skall inte behandlas sämre i detta avseende än de
            inhemska, men de skall heller inte behandlas bättre.
          </note>
          <note>
            Jag kan därför kort besvara Yvonne Ruwaidas interpellation med
            att regeringen inte avser att skriva under ett avtal som innebär
            att berättigade miljöskyddskrav som ställs på utländska investerare
            skall leda till skadeståndsskyldighet för det land som beslutat
            om kraven.
          </note>
          <note>
            När det gäller miljökonsekvenserna i övrigt av
          </note>
          <note>
            MAI har vi på Miljödepartementet bl.a. låtit göra den studie
            som Marianne Samuelsson hänvisar till i sin interpellation. Studien
            gjordes i höstas och visar på vissa principiella problem i förhållandet
            mellan MAI-
          </note>
          <note>
            avtalet - som det då såg ut - och nationella miljöregler. Sverige
            och flera andra länder har under förhandlingarna tagit upp frågan
            om hur avtalet bör ändras för att bl.a. klarlägga att det inte
            begränsar rätten att föra en aktiv nationell miljöpolitik. Numera
            finns det en enighet hos alla länder som deltar i förhandlingarna
            om att avtalet behöver kompletteras på denna punkt.
          </note>
          <note>
            Däremot har man inte nått enighet om hur en sådan komplettering
            skall utformas. Jag kan således svara
          </note>
          <note>
            Hanna Zetterberg att Sverige verkar och kommer att verka för
            skrivningar i avtalet om denna fråga. Till
          </note>
          <note>
            Marianne Samuelsson vill jag säga att regeringen och mitt departement
            även i fortsättningen kommer att arbeta med att analysera förhållandet
            mellan de svenska miljöreglerna och MAI-avtalet.
          </note>
          <note>
            Slutligen vill jag säga att jag tycker att det är positivt med
            en öppen diskussion om miljön och MAI-
          </note>
          <note>
            avtalet. Debatten har kommit i gång sent, men ett avtal kommer
            inte att kunna undertecknas under den närmaste tiden. Därför finns
            det gott om tid för en fortsatt diskussion i frågan.
          </note>
          <note type="speaker">
            Anf. 30 MARIANNE SAMUELSSON (mp):
          </note>
          <note>
            Herr talman! Det finns en del beslut som påverkar framtiden mer
            än andra beslut. Jag skulle vilja nämna något som har påverkat
            framtiden mycket, t.ex. valutaavregleringen. Det innebär att det
            inte finns några regler kvar, icke-fungerande system släpptes
            i total frihet. Det har i sin tur lett till att kapitalmarknaden
            har fått en betydligt större makt över politiken än tidigare.
            EU-beslutet innebär att politiska beslut fattas på en annan nivå
            än vad vi själva kan påverka på ett demokratiskt och bra sätt.
          </note>
          <note>
            Jag har en känsla av att detta beslut också kommer att vara ett
            beslut som kommer att påverka världen, inte minst de fattiga länderna,
            betydligt mer än vad vi i dag anar eller har analyserat ordentligt.
            Det är därför denna debatt är oerhört viktig.
          </note>
          <note>
            Jag är glad att miljöministern säger att avtalet inte kommer
            att gå igenom med mindre än att miljökrav tas med. Jag är förvånad
            över att miljöministern inte talar om vilka problem som har kommit
            fram. Regeringen har inte på något sätt velat tala om att det
            finns problem med avtalet. Det har varit knäpptyst. Kritiken har
            varit stark mot att någon debatt inte har förts. Nu säger miljöministern
            att det har gjorts en analys och att det finns problem i fråga
            om de svenska reglerna.
          </note>
          <note>
            Den stora oron känner jag inte för de svenska reglerna. Jag känner
            störst oro för länderna i tredje världen.
          </note>
          <note>
            Vi vet att de multinationella företagens ansvar inte är vad vi
            vill att det skall vara. Vi har nyligen haft en debatt om Hennes
            &amp; Mauritz och barnarbete. Vi har sett Shells sätt att hantera
            miljön i fattiga länder. Det är exempel på att företag inte tar
            miljöansvar.
          </note>
          <note>
            Nestlé och bröstmjölken kontra ersättningen är också ett typexempel
            som ofta har debatterats från utgångspunkten att företagen inte
            klarar att ta ett miljöansvar utan bara ser till det ekonomiska
            ansvaret.
          </note>
          <note>
            När man då säger att alla skall behandlas lika undrar jag: På
            vilkas villkor? I Sverige har företag som kommer från utlandet
            inte andra villkor än svenskägda företag - om man nu vill ha några
            sådana kvar.
          </note>
          <note>
            Men hur är det med de fattiga länderna? Vilka effekter får det
            här på tredjevärldenfrågorna?
          </note>
          <note>
            Jag tycker att den frågan är väldigt dåligt analyserad. Det är
            bra om den analyseras från svensk miljösynpunkt, men det måste
            naturligtvis också göras en ordentlig analys av effekterna på
            alla de vackra program som vi har tagit när det gäller vårt ansvar
            för tredje världen. Riokonferensen angav tydligt att vi i de rika
            länderna har ett internationellt ansvar för tredje världen. Då
            kan man inte ge storföretagen och handelsvillkoren sådana fördelar
            att alla de här andra programmen blir underställda deras agerande.
          </note>
          <note>
            Det är den oron som jag känner oerhört starkt, och jag skulle
            därför vilja ha ett tydligare svar: Vilka problem har miljöministern
            funnit när hon har gjort den här analysen? Hur ser den problembilden
            ut? Jag vill då ha ett svar inte bara för svensk del, utan utifrån
            vårt miljöansvar för tredje världen.
          </note>
          <note type="speaker">
            Anf. 31 HANNA ZETTERBERG (v):
          </note>
          <note>
            Herr talman! Tack för svaret, miljöministern!
          </note>
          <note>
            Miljöministern skall ha ett stort tack för att hon är här i dag
            och svarar på de här interpellationerna. Det uppskattar jag mycket.
          </note>
          <note>
            Svaret är positivt ur några vinklar, även om det är mycket som
            fortfarande är outrett kring konsekvenser osv. Det är väldigt
            bra att Miljödepartementet har gjort den här konsekvensutredningen
            på miljöområdet. Jag har läst den, och jag tycker att den sätter
            fingret på just många av de punkter som man även i andra länder
            har satt fingret på. Jag utgår från att regeringen har det som
            utgångspunkt för fortsatt arbete.
          </note>
          <note>
            Jag funderar i alla fall på några delar av svaret.
          </note>
          <note>
            Miljöministern säger bl.a. att det numera finns någon sorts enighet
            bland OECD:s länder när man förhandlar om det här avtalet, om
            att miljöfrågor måste komma in och stärkas på något sätt. Då är
            min fråga inte bara vilka problem man har sett utan också hur
            man hade tänkt sig att det skulle göras. Det finns ju andra internationella
            avtal där man har skrivit till texter.
          </note>
          <note>
            Alternativt skulle man bara kunna skriva in principer som är
            gällande i många andra internationella avtal, t.ex. polluters
            pay principle eller försiktighetsprincipen. Det är sådana viktiga
            delar som, såvitt jag kan se, i dag inte ingår i avtalstexten.
            Det kunde vara bra med en kommentar från miljöministern om det.
          </note>
          <note>
            EU är också med och förhandlar, vilket i sig är litet konstigt,
            eftersom det egentligen är OECD:s avtal.
          </note>
          <note>
            Hur är EU:s linje i miljöfrågorna? Hur förhandlar kommissionen
            i de här frågorna?
          </note>
          <note>
            Jag är orolig för många saker. Jag har i tidigare interpellationsdebatter
            tagit upp skadeståndsproblemen - jag tror att miljöministern är
            medveten om det
          </note>
          <note>
            - dvs. om man vill gå vidare och utveckla saker. Jag har förstått
            att alla inte är lika övertygade om att miljöprinciper skall tas
            in i avtalet. Många vd i stora företag har sagt att de inte har
            något intresse av detta avtal om det skulle innebära utökade krav
            på miljöhänsyn eller sociala rättigheter osv.
          </note>
          <note>
            Jag har en fråga om en process som kallas stand still and roll
            back, som finns i MAI och som jag inte riktigt vet hur det fungerar.
            I princip betyder stand still att regeringarna kommer överens
            om att inte vidta några nya åtgärder som skulle kunna skada utländska
            investerare. Med roll back menas snarare att man inför en sorts
            mekanism som på sikt eliminerar existerande förordningar som är
            motstridiga med det nuvarande avtalet, t.ex. om man har tillfört
            reservationer till avtalet och man skall backa från det.
          </note>
          <note>
            Jag undrar om miljöministern har några kommentarer till det.
            Det har inte nämnts så mycket i debatten, men det kan få ganska
            stora konsekvenser för miljöarbetet. Med tanke på bl.a. den interpellationsdebatt
            som jag nyligen hade med Leif Pagrotsky är jag orolig för övriga
            internationella avtal som vi har undertecknat. Jag skulle hellre
            se ett internationellt handelsavtal som grundar sig på Riodeklarationen
            eller Kyotoprotokollet, eller den typen av regler och internationella
            överenskommelser som syftar till att bevara helt andra intressen
            än bara ekonomiska investeringar.
          </note>
          <note type="speaker">
            Anf. 32 YVONNE RUWAIDA (mp):
          </note>
          <note>
            Herr talman! Jag skall börja med att berömma
          </note>
          <note>
            Miljödepartementet. Ni har gjort en studie som rör miljökonsekvenserna
            och MAI-avtalet - även om det inte är en omfattande studie. På
            så sätt är ni det bästa departementet av alla, och det vill jag
            berömma er för.
          </note>
          <note>
            Däremot önskar jag att informationen hade kommit ut mer över
            lag, men det finns andra i regeringen som har det ansvaret.
          </note>
          <note>
            När det gäller miljöfrågorna är det inte lätt; det är tolkningsfrågor.
            I rapporten av Jonas Ebbesson skriver han att möjligheterna att
            bedriva en aktiv miljöpolitik förhindras. Även om det är en svensk
            linje att se till att den rätten inte skall förhindras, och man
            nu även har kommit överens om det i förhandlingarna, tror jag
            att vi har väldigt olika syn på vad det är som begränsar rätten
            att föra en aktiv nationell miljöpolitik.
          </note>
          <note>
            Vad är miljöpolitik? Jag tror att det inom OECD-
          </note>
          <note>
            länderna finns oerhört många olika uppfattningar på detta område.
            För mig är miljöpolitik t.ex. skattepolitik och trafikpolitik.
            Miljöpolitiken går in på alla områden - allt hänger ihop. Jag
            tror inte att alla
          </note>
          <note>
            OECD-länder ser t.ex. skattepolitik som miljöpolitik.
          </note>
          <note>
            De kanske menar att man har rätt att t.ex. förbjuda vissa väldigt
            farliga ämnen, och där kanske man kan finna konsensus - kanske
            inte. Men om man finner en konsensus kring att t.ex. en omfattande
            skatteväxling är nödvändig för framtiden och miljön, vad innebär
            då detta? Hur kommer företagen att agera? Det finns alltså många
            stora frågetecken.
          </note>
          <note>
            Jag är tveksam till att man kommer att hitta en gemensam linje
            som är tillräckligt bra när det gäller vad det är som begränsar
            rätten att föra en aktiv nationell miljöpolitik. Det är en av
            de frågor som jag tycker är allvarligast med MAI-avtalet.
          </note>
          <note>
            En fråga som rör detta är att miljölagar kan minska de vinster
            som ett företag har om det är miljöförstörande: ju större miljöbov,
            desto mindre förväntad vinst blir det. Men här skyddar man alltså
            miljöbovarna: ju större miljöbov, desto bättre skydd kan avtalet
            ge. Då kan företaget begära skadestånd av staten. Det är någonting
            som är väldigt allvarligt.
          </note>
          <note>
            När det gäller de här frågorna tror jag inte att det finns några
            enkla svar. Det finns olika tolkningar bland jurister både i EU-parlamentet
            och i Sverige om vad det exakt kommer att innebära. Det beror
            på att avtalet fortfarande är vagt formulerat. Jag tror inte heller
            att det finns en konkret svensk syn i regeringen
          </note>
          <note>
            - jag har inte hört det - om exakt vad man driver och tycker
            från Sveriges sida. Min tolkning är att man går in i förhandlingarna
            med vissa principer men på något sätt hoppas att det går bra.
            Det är en syn som oroar.
          </note>
          <note>
            Jag vill veta hur Anna Lindh som miljöminister tänker förankra
            den svenska synen från ett miljöperspektiv vad gäller MAI-avtalet.
          </note>
          <note type="speaker">
            Anf. 33 BERNDT EKHOLM (s):
          </note>
          <note>
            Herr talman! Det blir en upprepning det här. Debattordningen
            för interpellationsdebatter bör nog ses över så att man får litet
            mer effektiva debatter än vad det blir nu.
          </note>
          <note>
            Jag vill återigen säga att strävan mot gemensamma avtal såsom
            GATT-avtalet, som sedan kommer in i
          </note>
          <note>
            World Trade Organization, och MAI-avtalet, som jag hoppas kommer
            att landa i World Trade Organization, känns alldeles rätt med
            tanke på att vi skall driva en politik som bygger på internationell
            solidaritet.
          </note>
          <note>
            Det är också positivt för miljöområdet om man får gemensamma
            spelregler. Miljön är ju global och man kan inte fastställa nationella
            gränser kring den.
          </note>
          <note>
            Problemet ligger i vad vi fyller ramarna med. Inom GATT fanns
            ju miljöfrågan över huvud taget inte med från början. Så småningom
            försökte man på olika sätt att lyfta in den. Bl.a. var det ett
            stort möte i Marrakech för några år sedan, och senare tillsattes
            det en kommitté inom World Trade Organization. Såvitt jag har
            kunnat förstå arbetar denna kommitté i väldig motvind. Jag antar
            att orsaken till det är att man har kommit i alldeles för sent
            med miljöfrågorna.
          </note>
          <note>
            Beträffande MAI-avtalet finns nu en möjlighet att sätta ned foten
            från början. Skall det bli ett MAI-avtal måste det innehålla någon
            form av grundläggande krav på hänsyn till miljöfrågorna, så att
            man inte släpper igenom ett avtal som saknar dessa grunder.
          </note>
          <note>
            Det första grunden är att de miljökonventioner som gäller är
            bindande för de stater som har undertecknad dem. Dessa miljökonventioner
            måste följas upp i MAI-avtalet i den mån som de är tillämpbara.
          </note>
          <note>
            Det driver vi ju när det gäller World Trade Organization, men
            i det sammanhanget möts vi av oerhörda problem. Nu måste vi sätta
            ned foten inför MAI-
          </note>
          <note>
            avtalet. Vi kan inte ha ett avtal som inte tar hänsyn till andra
            avtal som vi har skrivit på. Det revirtänkande som finns också
            i internationell politik måste vi komma bort ifrån, så att vi
            får ett helhetsperspektiv. Jag tar för givet att Sverige driver
            detta så långt det är möjligt i de fortsatta förhandlingarna kring
            MAI.
          </note>
          <note>
            Sedan förstod jag att Sverige hoppas på framgång när det gäller
            att det inte skall vara möjligt för utländska företag att dumpa
            miljöregler när de kommer till
          </note>
          <note>
            Sverige eller etablerar sig i något annat land. Såvitt jag har
            förstått av den tidigare förda debatten och av papper som jag
            har tagit del av kommer vi att kunna höja våra miljöskatter om
            vi vill göra det. Birger
          </note>
          <note>
            Schlaug tog i den förra debatten upp exemplet Kanada där man
            införde spelregler inom ramen för
          </note>
          <note>
            NAFTA-avtalet för något kemiskt ämne som då kunde medföra skadestånd.
            Så skall inte MAI-avtalet fungera. Det är oerhört viktigt att
            vi kan höja vår miljöstandard om vi vill göra det, om vetenskapen
            visar att det är viktigt för oss. Det är också väldigt viktigt
            att man tar hand om arbetsmiljöfrågorna i det här avtalet.
          </note>
          <note>
            Det grundläggande är alltså att vi nu när det skapas ett nytt
            avtal utnyttjar möjligheterna att sätta ned foten. Vi får inte
            göra de misstag som vi gjorde på produktområdet när det gällde
            GATT-avtalet. Nu måste vi göra rätt från början. Jag tar för givet
            att det är på det sättet, men jag ville bara stryka under detta
            i den här debatten.
          </note>
          <note type="speaker">
            Anf. 34 Miljöminister ANNA LINDH (s):
          </note>
          <note>
            Fru talman! Vi kunde redan under den tidigare interpellationsdebatten
            konstatera att diskussionen om
          </note>
          <note>
            MAI-avtalet har kommit i gång ganska sent. Det idkades en hel
            del självkritik i den tidigare debatten.
          </note>
          <note>
            Jag har varit förvånad över att debatten har kommit i gång så
            sent. Jag frågade mina nordiska kolleger och mina EU-kolleger
            som jag har träffat under den här veckan. Det visade sig då att
            mönstret är detsamma i alla dessa länder. Det är egentligen först
            nu under våren som debatten i de olika europeiska länderna har
            blivit politisk. Det är beklagligt, men vi får försöka att lära
            oss för framtiden hur viktigt det är att den här sortens avtal
            verkligen diskuteras politiskt och att alla som är berörda deltar
            i debatten från början, så att det inte bara blir en teknisk debatt.
          </note>
          <note>
            Men nu för vi den politiska debatten, och det är nödvändigt.
            Det är viktigt att vi också då får tid, möjlighet och chans att
            belysa alla miljöaspekter. Jag kommer att bjuda in både miljöorganisationerna
            och jordbruksutskottet, som är det riksdagsutskott som berörs
            av miljöfrågorna, för att diskutera de olika förslagen och konsekvenserna
            av dem.
          </note>
          <note>
            Men jag skall så långt möjligt försöka att reda ut hur vi ser
            på de frågor som har rests här i dag. Till att börja med är det
            viktigt att komma ihåg att vi självfallet inte skall ha ett avtal
            som försvårar eller förhindrar en fortsatt aktiv miljödebatt.
            Vad driver Sverige?
          </note>
          <note>
            frågade Marianne Samuelsson, Hanna Zetterberg och
          </note>
          <note>
            Yvonne Ruwaida.
          </note>
          <note>
            Jag skall ge er några exempel. Det är viktigt att komma ihåg
            att det har skett en hel del med förslagen jämfört med hur MAI-diskussionen
            lät i höstas. Vi har fått en betydligt större förståelse, bl.a.
            för miljöfrågorna.
          </note>
          <note>
            En av de frågor som har diskuterats är riskerna för den nationella
            lagstiftningen. Finns det en risk, även om det inte är formellt
            diskriminerande, att det ändå kan anses diskriminerande om ett
            land inför nya miljöregler? Det vill vi naturligtvis undvika.
            Därför arbetar man nu med ett undantag - och här är länderna överens
            om att det behövs ett sådant - på miljöområdet som är tydligt.
            Man skall t.ex. inskriva i avtalet att det är tillåtet med åtgärder,
            även om det kan tyckas strida mot avtalet om åtgärderna syftar
            till att skydda människa, djur, natur eller naturresurser. Ännu
            finns inte detta med tillräckligt tydligt. Man är överens om målet,
            men man är ännu inte överens om hur ett undantag skall formuleras
            och uppfyllas.
          </note>
          <note>
            Ett annat exempel gäller tvistelösningarna. Kanada nämndes i
            den tidigare debatten. Det är ju absurt exempel. Det är självklart
            att man inte kan ha en lösning som gör att man kan bli dömd till
            skadestånd för att man förbjuder en farlig tillsats eller en farlig
            kemikalie. Här finns det också förslag om att man skall ha speciallösningar
            för miljön. Exemplet med Kanada gäller ju NAFTA-avtalet. Därför
            måste man se till att
          </note>
          <note>
            MAI-avtalet inte kommer att fungera likadant, och det finns flera
            olika förslag om hur man skulle kunna få till stånd undantag som
            gör att MAI-avtalet inte blir som NAFTA-exemplet. Jag - och inte
            heller någon annan i regeringen - skulle aldrig acceptera några
            avtal som uppmuntrar den sortens agerande som vi har sett i exemplet
            med det kanadensiska företaget och den kanadensiska staten.
          </note>
          <note>
            Det tredje exemplet gäller ifall det blir konflikt med de multilaterala
            miljöavtalen. Där är det viktigt att se till att MAI-avtalet inte
            får ta över de multilaterala miljöavtalen. Även där arbetar Sverige
            tillsammans med andra länder för att få till stånd ett undantag.
          </note>
          <note>
            Jag får försöka att besvara övriga frågor senare, eftersom min
            taletid är slut.
          </note>
          <note type="speaker">
            Anf. 35 MARIANNE SAMUELSSON (mp):
          </note>
          <note>
            Fru talman! Det är intressant att miljöministern säger att debatten
            kom i gång sent. Då skulle jag vilja fråga: Vem är det som skall
            initiera en politisk debatt?
          </note>
          <note>
            Förhandlingarna inför det här avtalet har ju förts i all hemlighet.
            Ingen utanför regeringskretsen har känt till någonting. Det var
            först när det uppdagades och folkrörelserna slog larm som det
            uppstod en debatt. Det berodde inte på att folkrörelserna hade
            känt till avtalet och struntat i debatten, utan det berodde på
            att man inte visste någonting. I det fallet tycker jag att ansvaret
            ligger på regeringen. Ni kunde ha dragit i gång debatten i riksdagen
            mycket tidigare.
          </note>
          <note>
            När det gäller miljön och ett sådant här handelsavtal undrar
            jag: Får man in någonting om hållbar utveckling i avtalet? Vad
            står det egentligen i förhållande till MAI-avtalet? Inte minst
            i fråga om utvecklingsländerna tog miljöministern upp ganska litet
            kring dem. Det berodde kanske på att den frågan inte ligger på
            hennes bord utan mer på biståndsministerns bord.
          </note>
          <note>
            Visst måste det finnas gemensamma spelregler, eftersom vi lever
            i en global miljö. Det gäller ju också att man bestämmer sig för
            vad målet skall vara. Målet måste ändå vara en hållbar utveckling,
            och då måste ju spelreglerna anpassas efter detta. Det kan man
            inte se här, utan här är spelreglerna väldigt mycket anpassade
            efter företagens ekonomiska intressen.
          </note>
          <note>
            Det skulle vara intressant om miljöministern kunde beskriva hur
            hon ser på t.ex. ett skadeståndsansvar för företagarna utifrån
            den skada som de kan göra på miljösidan. Vi har ju fört den diskussionen
            t.ex. när det gäller Världsbanken, IMF osv. Vi vet nämligen att
            de i många fall har orsakat en väldigt stor miljöskada.
          </note>
          <note>
            Men det blir det land som har drabbats av skadan som får ta kostnaderna
            för skadan. Jag tycker att man här upplever att det är likadant.
            Det är de enskilda företagen som skall ta ansvaret för vad de
            orsakar.
          </note>
          <note>
            Är det inte dags att börja diskutera någon form av uppförandekod
            eller någon drulleförsäkring, som innebär att de företag som ger
            sin in i ett enskilt land också får stå för de konsekvenser som
            de orsakar ur miljösynpunkt? Man skall inte, som jag tycker att
            man gör här, skydda företagen genom lika regler, lika spelregler
            och skydd för företagen. Är det inte dags att sätta upp ett regelsystem
            som skyddar miljön mot det som företagen och deras ageranden kan
            orsaka?
          </note>
          <note>
            Gång på gång kan de dra sig undan och försvinna, och sedan står
            stackars människor kvar och får lida av den skada som företagen
            har orsakat.
          </note>
          <note>
            Det skulle vara intressant att höra om miljöministern har någon
            sådan fundering, om det har förts någon sådan diskussion och hur
            man ser på det stora målet hållbar utveckling i förhållande till
            MAI-
          </note>
          <note>
            avtalet.
          </note>
          <note type="speaker">
            Anf. 36 HANNA ZETTERBERG (v):
          </note>
          <note>
            Fru talman! Först en liten kommentar kring detta med den demokratiska
            processen. Vad jag har förstått fanns MAI-avtalet i princip inte
            att tillgå hos andra än väldigt högt uppsatta politiker och tjänstemän
            och inte förrän under hösten 1997. Det är klart att när det inte
            finns ett underlag för debatt om en fråga och man inte talar om
            den, så faller den undan. Det är ju en väldigt krånglig lagstiftning
            och ett väldigt stort avtal. Vi har märkt, vad gäller journalisters
            hantering av frågan här i Sverige t.ex., att det är väldigt många
            som backar därför att den är för stor. Man har inte tid att sätta
            sig in i alla olika detaljer, och därför väljer man att lämna
            det litet åt sidan. Det är beklagligt att det har blivit så.
          </note>
          <note>
            Jag tycker att vi skall rätta till det nu, och det har vi också
            börjat göra.
          </note>
          <note>
            När det gäller miljöfrågorna litet mer konkret tror jag inte
            att problemet handlar om att ha gemensamma regler eller inte.
            Jag tror att vi till väldigt stor del måste ha gemensamma regler.
            Problemet är hur vi skapar de gemensamma reglerna och vad de egentligen
            innehåller. Här ligger Sverige jämfört med många andra länder
            väldigt bra till på många olika sätt. Vi har framför allt en väldigt
            hög kunskapsnivå bland alla i befolkningen. Det gäller såväl tjänstemän
            som domstolar osv., och det skall vi naturligtvis utveckla.
          </note>
          <note>
            Jag är litet orolig för principerna, som miljöministern inte
            hann kommentera. I stället kan jag utveckla litet detta med stand
            still och roll back. Med stand still menas att man kommer överens
            om att man inte skall utveckla lagstiftningen därför att man kan
            se att det hindrar olika investeringar. En konkret fråga skulle
            då kunna vara om detta t.ex. kan handla om bilindustrin. Om bilindustrin
            halkar efter och inte klarar av att producera de bilar som vi
            egentligen vill ha - låg energiförbrukning, bra miljöhantering,
            bra återvinning osv. - skall vi då låta bli att ställa den typen
            av krav på bilproducenter därför att så många skulle slås ut och
            skulle kunna drabbas av skadestånd? Eller hur skall man tolka
            reglerna? Problemet är hur vi skall göra den här typen av principer
            konkreta, så att vi förstår vad de innebär och kan ta den politiska
            diskussionen. Jag skulle kunna tänka mig att stand still-principen
            kanske hamnar där någonstans.
          </note>
          <note>
            Roll back syftar snarare till att harmonisera alla länders lagstiftning.
            Även om man formellt sett har reservationer med från början, syftar
            väl avtalet till att det på lång sikt skall bli gemensamma regler.
            En reservation är visserligen en reservation, men man kanske skall
            avhända sig den rättigheten till ett senare tillfälle. Jag skulle
            gärna vilja ha kommentarer till det, därför att detta är väldigt
            svårt för mig som inte är jurist. Jag har visserligen kontakter.
            Men jag måste ju lita på andras tolkningar av principerna. Därför
            ber jag om en tolkning från miljöministerns sida. Den tolkning
            som jag har gjort gör mig väldigt oroad just från miljöfrågehänsyn.
          </note>
          <note>
            När det sedan gäller frågan om den nationella lagstiftningen,
            som regeringen driver, är det viktigt att få tydliga undantag.
            Det känns ändå positivt att det finns skrivningar som säger att
            man kan få undantag för de facto-diskriminering om man kan bevisa
            att syftet är att skydda människor, miljö, naturreserurser osv.
            Det är väldigt bra att naturresurser står med i skrivningarna,
            för det är någonting som annars glöms bort.
          </note>
          <note>
            Jag vill bara ha en bedömning av hur pass tydliga skrivningarna
            är. Jag tolkade miljöministern så att hon gärna skulle vilja ha
            litet tydligare och hårdare skrivningar. Går det som är inskrivet
            i de nya avtalstexterna att använda konkret? Kan vi luta oss mot
            dessa regler?
          </note>
          <note type="speaker">
            Anf. 37 YVONNE RUWAIDA (mp):
          </note>
          <note>
            Fru talman! Det behövs väldigt många olika delar för att skapa
            ett hållbart samhälle. En lokal produktion är en del i detta.
            Att använda sig av offentlig upphandling och att i samband med
            den ställa olika miljökrav är också en del av detta liksom den
            nationella miljöpolitiken.
          </note>
          <note>
            Undantaget vad gäller nationell miljöpolitik beror väldigt mycket
            på hur undantaget ser ut. Kommer det att vara utformat på samma
            sätt som inom EU, så ger jag inte så mycket för det undantaget.
            Det är otroligt viktigt hur undantaget kommer att utformas. Vad
            händer t.ex. med offentlig upphandling? Har man rätt att ställa
            vissa krav i ett land? Skall vi kunna säga att här i Sverige bör
            man ställa de här kraven vid upphandling? Är det en nationell
            miljöpolitik, eller vad är det?
          </note>
          <note>
            Att ha en lokal produktion av basvaror har mer och mer blivit
            en nödvändig del av miljöpolitiken.
          </note>
          <note>
            Hur blir det med detta? Är det diskriminerande mot utländska
            företag t.ex.? Det finns många, många frågetecken, och jag förstår
            att miljöministern inte hinner svara på alla frågor här i dag
            under den korta tid som hon har på sig för att svara.
          </note>
          <note>
            Om jag kan lämna över litet av min tid till miljöministern för
            svar, så gör jag gärna det. Det är tydligen omöjligt. Vi kanske
            får ändra debattreglerna framöver.
          </note>
          <note>
            Jag har egentligen under förra debatten, som jag vet att miljöministern
            lyssnade på, sagt vad jag ville säga. Jag hade hoppats på mer
            tid för svar.
          </note>
          <note type="speaker">
            Anf. 38 BERNDT EKHOLM (s):
          </note>
          <note>
            Fru talman! Avtalet blir något mer komplicerat när man lyfter
            fram u-landsperspektivet. Det är uppenbart att många strävar efter
            att det s.k. MAI-avtalet inte bara skall omfatta i-länderna utan
            förhoppningsvis hela världen så småningom. Därför är det väldigt
            viktigt hur avtalet byggs upp från början, och då blir u-landskopplingen
            central.
          </note>
          <note>
            När det gäller miljöområdet skall vi vara medvetna om att det
            finns mängder av u-länder som inte har någon miljölagstiftning
            att tala om. Jag är ganska säker på att många länder som har en
            väldigt svag miljölagstiftning finns med i World Trade Organizations
            handelsavtal. Därför skulle jag önska att det i
          </note>
          <note>
            MAI-avtalet fanns skyldigheter för företagen och att skyldigheten
            inte skulle behöva begränsas till att uppfylla respektive lands
            lag. Jag inser att detta blir grunden i resonemangen i sådana
            här avtal. Men jag skulle önska att avtalet kunde sträcka sig
            längre, så att man exempelvis kunde hävda en sådan sak som försiktighetsprincipen,
            dvs. att om ett land deltar i investeringssamarbetet gäller också
            försiktighetsprincipen, oavsett om landet har infört miljölagstiftning
            eller inte.
          </note>
          <note>
            Jag skulle vilja se att vi kunde vara offensiva när vi bygger
            upp MAI-avtalet. EU-parlamentet har ju antagit en resolution som
            innehåller en serie av olika punkter, som på miljöområdet bl.a.
            pekar på Riodeklarationen. Den bas som man kan kräva är åtminstone
            att de internationella konventionerna, som ju är mer bindande,
            kommer att integreras i avtalet. Jag inser svårigheterna här,
            men jag tycker att vi måste jobba så offensivt som möjligt för
            att få ett avtal som också innebär skyldigheter för företagen.
          </note>
          <note type="speaker">
            Anf. 39 Miljöminister ANNA LINDH (s):
          </note>
          <note>
            Fru talman! Jag skall börja med att kommentera undantagen. Jag
            tog tre viktiga exempel där vi behöver tydliga skrivningar på
            miljöområdet. Det handlar om den nationella lagstiftningen, det
            handlar om att undvika skadestånd och en felaktig tvistelösning,
            och det handlar om att inte sätta de multilaterala miljöavtalen
            ur spel utan att de skall väga tungt. Detta tycker jag är viktigt
            för Sverige men också för eventuella uländer som i ett senare
            skede kan komma att omfattas av avtalet. Men det är viktigt att
            komma ihåg att de uländer som då skall omfattas måste själva också
            vara med och förhandla och kan alltså få ytterligare undantag.
          </note>
          <note>
            När jag informerade mina europeiska kolleger om denna fråga gjorde
            jag det bl.a. därför att jag ville att
          </note>
          <note>
            Sverige skulle få stöd från andra länder när vi driver miljöfrågorna.
            Jag förstod att mina EU-kolleger har precis samma utgångspunkt.
            Men jag kunde också se att man i några av de andra europeiska
            länderna inte ens har tagit upp diskussionen nu. Där ligger man
            alltså ännu längre bak i diskussionen.
          </note>
          <note>
            Hanna Zetterberg ställde några frågor om stand still och roll
            back. Det som man skall komma ihåg är att det handlar om att man
            inte skall införa nya diskriminerande undantagsregler när det
            är stand still.
          </note>
          <note>
            Det innebär inte att miljöpolitiken och miljölagstiftningen skall
            vara stand still. Sedan sägs det att det skall vara roll back
            av undantag. Det är alltså de nationella specifika reservationerna
            och undantagen. Det är en diskussion som det finns 3 000 olika
            frågetecken kring. Med tanke på att alla länder har anmält så
            många undantag, alltifrån de små svaga länderna till de stora
            starka länderna som USA, tror jag att möjligheten att driva igenom
            något slags fullständig roll back av nationella undantag är helt
            utsiktslös.
          </note>
          <note>
            Vad kan vi då själva göra? Kan vi t.ex. driva egna miljöregler
            och egna upphandlingsregler? Det är självklart att vi kan. Upphandlingsregler
            är ju något som vi tycker är ett viktigt instrument i den nationella
            miljölagstiftningen. Det skall inte ett sådant här avtal kunna
            sätta ur funktion, utan det är klart att vi skall kunna använda
            upphandling som ett bra miljöpolitiskt instrument även i framtiden
            och även t.ex. skattepolitiken.
          </note>
          <note>
            Jag hann i mitt förra anförande inte säga att det är viktigt
            att komma ihåg att vi från svensk sida också vill ha in viktiga
            miljöprinciper i avtalet, t.ex. pollutor pays principle, som är
            ett sådant exempel som Sverige har tagit upp för att få med några
            av de internationella miljöprinciperna i avtalet. Det hoppas vi
            få stöd för. Men jag tror också att det är viktigt att se att
            de starka miljöfrågorna i realiteten fortfarande kommer att finnas
            i de globala miljöavtalen. Därför är det viktigt att man fortsätter
            att arbeta också med de globala miljöavtalen för att se till att
            de är starka, även i förhållande till MAI-avtalet. Man kanske
            inte kan reglera allt i ett enda avtal, utan då får man se till
            att miljöavtalen är starka.
          </note>
          <note>
            När det gäller hur företagen uppför sig vet jag, även om det
            inte riktigt är min fråga, att det förs en diskussion inom OECD
            om något slags uppförandekodex för företagen. Tanken är att det
            skall utgöra någon form av bilaga till MAI-avtalet, så att man
            även skall kunna se exempel även på vad företagen faktiskt har
            för förpliktelser.
          </note>
          <note type="speaker">
            Anf. 40 MARIANNE SAMUELSSON (mp):
          </note>
          <note>
            Fru talman! Det sista som miljöministern sade, att det också
            skall finnas med någonting om företagens förpliktelser, tror jag
            faktiskt är oerhört viktigt i det globaliseringsläge som vi har,
            annars kommer vi aldrig att komma till rätta med de internationella
            avtalen utifrån att miljön sätts i fokus.
          </note>
          <note>
            Beträffande de globala miljöavtalen, dvs. de avtal som har träffats
            mellan länder, och avtalens status är jag litet osäker. På miljöministern
            låter det som om detta avtal underställs alla de avtal som vi
            har på miljöområdet. Men på handelsministern låter det som om
            detta är ett mer övergripande avtal där man inte självklart väger
            in alla andra avtal. Vi har ju en hel del miljöavtal. Men vad
            man allmänt uppfattar är ju att de internationella överenskommelserna
            ofta är ganska svaga och tyvärr inte kan ställas över ett sådant
            här specifikt avtal på handelsområdet. Det skulle vara mycket
            intressant att höra om miljöministern anser att de andra avtal
            som är träffade på miljöområdet kan ställas över MAI-avtalet,
            så att man med dem kan reglera MAI-avtalet utifrån att regelsystemet
            blir sådant. Jag är inte riktigt lika säker på att det rättsligt
            går att ha det på detta sätt, eftersom de internationella överenskommelserna
            är, som man brukar säga, ganska bilaterala och inte alltid följs,
            eftersom de inte är lagstadgade. Detta är en viktig del i det
            hela. Vilken status får detta?
          </note>
          <note>
            Det som miljöorganisationerna ofta har kritiserat är att handeln
            ofta så att säga ställs över miljökraven.
          </note>
          <note>
            Och vi vet ju att de multinationella företagen i den ekonomism
            som råder i världen i dag söker efter största möjliga vinst. Då
            utnyttjar företagen de lägsta miljökraven, de utnyttjar de lägsta
            lönerna, de utnyttjar barnarbete, osv. just därför att det är
            vinsten som är viktigt. Det är detta som man globalt borde komma
            till rätta med. Det är därför som det är viktigt att avtalet är
            riktigt.
          </note>
          <note type="speaker">
            Anf. 41 HANNA ZETTERBERG (v):
          </note>
          <note>
            Fru talman! Jag är också orolig för de internationella avtalen,
            och det har jag redovisat. Såvitt jag har förstått finns det inte
            fastställt någonstans vilka avtal som väger tyngst, vilket vi
            efterlyser. Det måste vi få klart för oss innan vi undertecknar
            någonting över huvud taget.
          </note>
          <note>
            Beträffande stand still kan jag i och för sig förstå att man
            inte får införa nya diskriminerande lagar om man inte har reserverat
            sig för det från början. Frågan är bara vad som är diskriminerande
            lagar och nya diskriminerande krav. Det är i fråga om detta som
            jag tror att man kan hamna i knipa när det gäller kemikalier osv.
            Även om det kan ske i ett teoretiskt exempel är det kanske så
            att vi om några år, efter att ha undertecknat detta avtal, kommer
            fram till att det finns ett antal kemikalier som vi av miljöskäl
            måste avveckla och genomför det politiska beslut som krävs på
            nationell nivå. Sedan kanske det finns ett antal företag som i
            princip baserar hela sin produktion på den här typen av kemikalier.
            Utan denna kemikalie faller hela deras idé till produkt, vilken
            den nu är.
          </note>
          <note>
            Då undrar jag: Kan inte miljöfrågorna då komma i kläm? Kan inte
            den svenska staten drabbas av stora skadestånd, oavsett om detta
            företag är svenskt, norskt eller från något annat land och oavsett
            om det är privat eller offentligt? Det är det som gör mig orolig.
            Därför vill jag ha detta klarlagt.
          </note>
          <note>
            Sedan förstår jag att det säkert finns tusentals liknande frågetecken,
            och vi har väl bara börjat nysta i det som kommer att bli den
            riktiga debatten och det riktiga avtalet.
          </note>
          <note>
            Eftersom detta är mitt sista inlägg vill jag ändå tacka miljöministern
            för ett ordentligt försök till konkreta svar på våra frågor.
          </note>
          <note type="speaker">
            Anf. 42 YVONNE RUWAIDA (mp):
          </note>
          <note>
            Fru talman! Det hade varit intressant om man hade sagt till de
            multinationella företagen att de får investeringsskydd om de lever
            upp till vissa tydliga miljökrav och tydliga sociala krav. Det
            hade varit bra om man hade utgått från den punkten. Det hade kanske
            inneburit ett hållbart avtal om man hade haft ett investeringsskydd
            som bygger på att man skriver under på att man lever upp till
            vissa krav. Annars kan man etablera sig utan investeringsskydd.
          </note>
          <note>
            Jag säger inte att den modell som jag talar om är rätt. Men jag
            vet att ett av grundproblemen med MAI-
          </note>
          <note>
            avtalet är vad man utgår ifrån. Man utgår från OECD,
          </note>
          <note>
            29 rika länder, och många andra länder står utanför.
          </note>
          <note>
            Man utgår också från att skydda investeringar. Man utgår inte
            från miljöfrågor, framtidsfrågor, global rättvisa, osv.
          </note>
          <note>
            Man har fel utgångspunkter. Då är det problematiskt. Det företag
            i Kanada som nämndes har krävt
          </note>
          <note>
            Kanada på 251 miljoner dollar i skadestånd därför att regeringen
            i Kanada vill förbjuda ett ämne. Det är ett enda företag som sysslar
            med det ämnet. Även om företaget skulle få ett undantag är det
            en diskriminerande åtgärd just därför att det är det enda företaget
            som tillverkar en viss produkt som förbjuds. Då tycker man kanske
            i företaget att man diskrimineras från utlandet. De här frågeställningarna
            kommer alltid in, de är inte gamla utan de finns även inom EU
            och i andra frihandelssammanhang. Det är det man vill garantera
            ett visst skydd för. Man utgår från ett skydd för företagen. Som
            sagt tycker jag att man kanske skulle vända på det hela och skydda
            människor, miljö och de utsatta.
          </note>
          <note type="speaker">
            Anf. 43 Miljöminister ANNA LINDH (s):
          </note>
          <note>
            Fru talman! Jag skall börja med det sista Yvonne
          </note>
          <note>
            Ruwaida sade. Jag tror att det finns en risk med att ha den omvända
            ordning som Yvonne Ruwaida föreslår.
          </note>
          <note>
            Jag förstår tanken, men det är väldigt lätt att det i stället
            skulle bli ett slags minimiregler som alla länder skulle anpassa
            sig efter. Jag tror tyvärr inte att det är den ideala modellen
            heller.
          </note>
          <note>
            Vad är då diskriminerande nya krav? Skulle Kanadaexemplet kunna
            inträffa? Jag hoppas att Kanadaexemplet skall underkännas även
            av NAFTA, där frågan bedöms för närvarande. Det är viktigt att
            komma ihåg att inget land faktiskt vill befinna sig i samma situation
            som Kanada. Alla tycker vi att detta är ett absurt exempel, så
            får det inte gå till. Därför försöker vi hitta så tydliga regler
            som möjligt i MAI-
          </note>
          <note>
            avtalet för att man definitivt skall undvika att komma i närheten
            av den sortens situationer.
          </note>
          <note>
            När det gäller de globala miljöavtalen är det viktigt att de
            inte får inskränkas på grund av MAI-
          </note>
          <note>
            avtalet. I allmänhet är det inga problem mellan dem, men det
            finns problem. Det har OECD påpekat i sin studie. Med tanke på
            det gör vi en genomgång för att se hur man kommer ifrån de problem
            som OECD ha pekat på kan finnas i relationen mellan MAI-avtalet
            och de globala miljöavtalen. Tyvärr måste jag tillägga att detta
            inte bara är ett problem när det gäller MAI-
          </note>
          <note>
            avtalet, utan det problemet har vi med WTO över huvud taget.
            Det är en ständigt återkommande debatt hur vi skall kunna stärka
            de globala miljöavtalen så att de inte undermineras eller helt
            enkelt körs över att
          </note>
          <note>
            WTO och handelsreglerna. Det är viktigt att vi har frihandel
            och global handel. Det är fullständigt centralt att vi kan ha
            globala miljöavtal som också respekteras.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1997/98:225 om
          </note>
          <note>
            MAI-avtalets konsekvenser för kultur- och medieområdet
          </note>
          <note type="speaker">
            Anf. 44 Kulturminister MARITA ULVSKOG (s):
          </note>
          <note>
            Fru talman! Charlotta Bjälkebring har frågat mig om regeringen
            har analyserat konsekvenserna för kultur- och medieområdet om
            MAI-avtalet i nuvarande skick skulle undertecknas och om regeringen
            i så fall är beredd att acceptera konsekvenserna för kulturoch
            medieområdet.
          </note>
          <note>
            Mitt svar är följande. Sverige accepterar inte ändringar i svensk
            kultur- och mediepolitik på grund av ett internationellt investeringsavtal.
            Sverige är visserligen ett frihandelsland, men vi slår självfallet
            samtidigt vakt om den nationella politiken på båda dessa viktiga
            områden, dvs. kultur- och medieområden.
          </note>
          <note>
            MAI-förhandlingarna är ännu inte klara. Vi vet nu att det inte
            blir något avtal i april 1998. En bedömning är att förhandlingarna
            kommer att utsträckas ett eller ett par år.
          </note>
          <note>
            Frågan om MAI-avtalet diskuterades vid en lunch mellan EU:s kulturministrar
            vid ett informellt ministerrådsmöte den 16 mars. En majoritet
            av ministrarna är överens om att kultur- och mediesektorn behöver
            särskilt skydd eller undantag i MAI-avtalet.
          </note>
          <note>
            Det finns flera alternativ för hur kultur- och medieområdet kan
            behandlas i MAI-avtalet. Inom EU-
          </note>
          <note>
            kretsen diskuterar vi såväl ett generellt kulturellt undantag
            för EU-länderna som ett audiovisuellt undantag av samma slag som
            i GATS-avtalet. Det finns också möjlighet att anmäla nationella
            undantag. Kulturdepartementet prövar samtliga dessa alternativ.
          </note>
          <note>
            Än så länge har inget EU-land lagt något undantag för kulturen
            i sin preliminära nationella undantagslistor. I avvaktan på en
            grundlig diskussion om det franska förslaget om ett generellt
            kulturellt undantag kommer det sannolikt heller inte att ske inom
            den närmaste tiden att man lämnar sådana förslag till undantag.
          </note>
          <note>
            Inom Kulturdepartementet pågår ett fortlöpande arbete parallellt
            med avtalsförhandlingarna för att bedöma innebörden för kultur-
            och medieområdet.
          </note>
          <note>
            Min inställning till de pågående MAI-förhandlingarna är att det
            slutliga avtalet, om ett sådant kommer till stånd, skall vara
            bra för Sverige och - för att ankyta till den debatt som förts
            tidigare här i dag - bra också för små länder och även de utvecklingsländer
            som i denna omgång inte sitter med vid förhandlingsbordet.
          </note>
          <note>
            Självfallet får svenska kultur- och medieintressen inte hotas
            av ett sådant avtal.
          </note>
          <note type="speaker">
            Anf. 45 CHARLOTTA L BJÄLKEBRING (v):
          </note>
          <note>
            Fru talman! Jag får inleda med att tacka kulturministern för
            svaret. Svaret av kulturministern och tidigare besked från Leif
            Pagrotsky och Anna Lindh om att det inte blir något avtal i april
            utan att förhandlingarna kommer att utsträcka sig i ett eller
            ett par år samt att det också skall underställas riksdagen före
            undertecknande är lugnande. Men givetvis finns det många frågetecken
            kvar. Det är också därför vi har de här debatterna i dag.
          </note>
          <note>
            Kulturministern utlovar att Sverige inte kommer att acceptera
            ändringar i svensk kultur- och mediepolitik på grund av att ett
            internationellt investeringsavtal, MAI, skall undertecknas. Det
            tackar jag särskilt för, eftersom svensk kultur och det lilla
            språkområdet måste värnas. Men värnas måste också utvecklingsländernas
            möjlighet att få ett bra avtal, deras kultur och mänskliga rättigheter.
          </note>
          <note>
            Det som är oroande i den här processen är den demokratiska debatt
            vi haft kring avtalet. Kulturministern säger i sitt svar att avtalet
            diskuterades vid en lunch mellan EU:s kulturministrar vid ett
            informellt rådsmöte den 16 mars. Där framgick det att majoriteten
            av ministrarna är överens om att kultur och medier behöver särskilt
            skydd eller undantag i avtalet. Det här förklarar också det svar
            kulturutskottet fick den
          </note>
          <note>
            12 mars av representanter för Kulturdepartementet, att man ännu
            inte visste så mycket i denna fråga, utan den håller på att beredas
            på departementet.
          </note>
          <note>
            Svaret och den sena tidpunkten för debatten bland
          </note>
          <note>
            EU:s kulturministrar är väldigt förvånansvärt, eftersom avtalet
            egentligen funnits på ritbordet redan sedan 1988. Det har således
            funnits väldigt gott om tid att bereda frågan och föra fram den
            till kulturutskottet. Jag undrar varför så inte har skett och
            anser även att avtalet för kulturens del är lika ringa som det
            antogs vara när det drogs i EU-nämnden för ett antal år sedan.
            Det drogs då som en A-punkt, en punkt som inte är kontroversiell.
            Det tycker jag är väldigt anmärkningsvärt.
          </note>
          <note>
            Kulturministern säger att ännu så länge har inget
          </note>
          <note>
            EU-land lagt något undantag för kulturen i sina preliminära nationella
            undantagslistor. Men hur kan det då komma sig att Frankrike har
            detta enligt en uppgift som jag har fått? Dessutom var det ju
            så att Kanada redan på 80-talet begärde undantag för kultur. Det
            innebar att förhandlingarna strandade då. Enligt uppgift har också
            Korea undantag för tidningar och böcker, och så även Australien.
          </note>
          <note>
            Med tanke på detta vill jag säga att den här frågan omöjligtvis
            kan ha varit okänd för Kulturdepartementet. I en kraftfull debatt
            i flera länder har det även tagits upp frågor som rör just medier
            och immaterialrätt. Hur kommer det sig då att Kulturdepartementet
            inte har kommit längre i sina diskussioner vad gäller avtalet?
            Från början skulle det ju faktiskt ha skrivits under redan nästa
            månad. Jag vill gärna att kulturministern kommenterar det.
          </note>
          <note type="speaker">
            Anf. 46 ELISABETH FLEETWOOD (m):
          </note>
          <note>
            Fru talman! Detta är den tredje debatten om MAI-
          </note>
          <note>
            avtalet. Det är väldigt många som har deltagit; tre statsråd
            och ett otal riksdagsledamöter - höll jag på att säga.
          </note>
          <note>
            Det kan inte hjälpas att en hel del av som har sagts tidigare
            kommer att upprepas. Det kommer vi väl att se när vi läser protokollet.
            Det blir inget avtal i april, det vet vi. Det sade Leif Pagrotsky
            redan för ett par timmar sedan. Det är bra, för då kan vi verkligen
            få i gång den politiska debatten. Det har vi inte börjat med här
            i Sveriges riksdag förrän just i dag. Det kommer att dröja ett
            par år till. Det kommer också att finnas möjlighet till överprövning
            av det förslag som sedan läggs fram. Inte minst viktigt är att
            riksdagen kommer att hållas informerad.
          </note>
          <note>
            Jag är övertygad om att det intresse som man kanske inte har
            sett tidigare i den allmänna debatten nu kommer att ta sin början.
            Fattas bara annat! Det är ju ett stort och viktigt beslut som
            vi kommer att fatta. Vi kommer också att få se en utvärdering
            av det här förslaget innan det slutgiltigt läggs fram. Det är
            också positivt.
          </note>
          <note>
            Mycket av det som kulturministern här har sagt kan man verkligen
            instämma i. Vi kan inte acceptera ändringar i vår svenska kultur-
            och mediepolitik på grund av ett internationellt avtal. Samtidigt
            har jag dock en del frågetecken. Jag blev litet förskräckt när
            jag såg att frågan om MAI-avtalet diskuterades vid en lunch. Det
            var ärligt, tycker jag, att säga att det var vid en lunch. Men
            samtidigt hade det nästan varit klokt att fördölja att det var
            vid en kort lunch som man diskuterade det här.
          </note>
          <note>
            Jag tycker att frågan är av en sådan vikt att den borde ha diskuterats
            vid ett sammanträde - ett rejält sådant. Då är min fråga nu: När
            vet kulturministern när EU-ministrarna kommer att ta upp det här
            igen?
          </note>
          <note>
            Att det här kommer att diskuteras är jag helt övertygad om.
          </note>
          <note>
            Vad jag förstod av miljöministern tidigare så har vi kanske fått
            i gång debatten nu här i Sverige. Men det har inte skett i de
            övriga länderna. Då är det ännu mer intressant för oss att veta:
            När kommer EU-
          </note>
          <note>
            ministrarna på kulturområdet att ta upp det här till verklig
            prövning och diskussion?
          </note>
          <note>
            Kulturministern säger också att flera alternativ föreligger.
            Jag skulle gärna vilja höra litet mer om det.
          </note>
          <note>
            Vilka är alternativen och vilken inställning har kulturministern
            i dag till de alternativ som finns? Naturligtvis tar jag för givet
            att flera alternativ också kommer att väljas.
          </note>
          <note>
            Det här är ett viktigt avtal. Det har många konstaterat. Det
            är inte minst viktigt för de svaga länderna.
          </note>
          <note>
            Då blev jag litet förskräckt när jag tidigare hörde bl.a.
          </note>
          <note>
            Birger Schlaug, som sade att vi mer eller mindre skall skippa
            det här. Då frågar man sig: Skall vi verkligen delta eller skall
            vi ställa oss utanför? För mig är det självklart att vi skall
            delta. Jag tycker inte, som tydligen Birger Schlaug och hans parti,
            att vi skall ställa oss utanför.
          </note>
          <note>
            Vi skall delta för allas vår skull. Globalisering är bra om den
            går framåt på ett positivt sätt. Det tycker jag att vi skall försöka
            medverka till. Jag har bara litet tid kvar. Jag kanske kan återkomma
            i nästa inlägg.
          </note>
          <note type="speaker">
            Anf. 47 Kulturminister MARITA ULVSKOG (s):
          </note>
          <note>
            Fru talman! Jag börjar med Charlotta Bjälkebrings frågor. Hon
            tycker att det här är en sen tidpunkt. Den som tidigare informerade
            EU-nämnden om bl.a. kulturfrågorna, som då upplevdes som mindre
            problematiska än i dag, var dåvarande finansminister Göran
          </note>
          <note>
            Persson. Han informerade EU-nämnden om detta inför ett rådsmöte
            1995.
          </note>
          <note>
            Man kan naturligtvis ha synpunkter på att vi inte har informerat
            riksdagen i detalj när det gäller kulturfrågorna. Det här har
            inte varit uppe i formella sammanhang i EU-kretsen. Därför har
            det inte varit naturligt att ta upp det i EU-nämnden. Vi hade
            kunnat ta upp det i andra sammanhang. Men jag tror att vi alla
            har påverkats av det faktum att tidtabellen inte har upplevts
            som realistisk. Vi ser ju att det finns mycket gott om tid att
            agera i de här frågorna. Jag tror att det är det som förklarar
            vår uppläggning av arbetet. Man kan kritisera det, men det är
            ändå en förklaring.
          </note>
          <note>
            Vi har alltså inte känt att det här är något som vi ligger illa
            till med när det gäller tiden. De kontakter vi har tagit med t.ex.
            kulturarbetarorganisationer kommer att formaliseras. Vi kommer
            självfallet att fortsätta dialogen. Vi kommer att föra en dialog
            med enskilda engagerade - och självfallet också med riksdagen.
          </note>
          <note>
            Jag tror att det är den medvetenhet som har funnits hos många
            av oss om att vi har gott om tid som kan vara en av förklaringarna.
          </note>
          <note>
            Det stämmer att det inte har lämnats några nationella undantag.
            Det finns inget land som har lämnat förslag till nationella undantagslistor.
            Det beror på att det franska undantaget handlar om en tanke på
            att göra ett generellt kulturundantag som berör oss alla och som
            berör hela kulturområdet. Det är det som för oss ligger först
            på dagordningen nu. Vi vill penetrera den frågan grundligt innan
            vi på allvar börjar fundera på de andra alternativen, som inbegriper
            de nationella undantagslistorna.
          </note>
          <note>
            Sedan vill jag ta upp frågan från Elisabeth Fleetwood om att
            man diskuterade vid en lunch. Som EU-
          </note>
          <note>
            motståndare känner jag mig inte ett dugg generad av att tala
            om hur det fungerar i EU-sammanhang. EU-
          </note>
          <note>
            ministrarna avhandlar ofta de viktiga frågorna vid luncherna
            eftersom det inte finns några tjänstemän närvarande då utan bara
            politiker. Det är alltså en markering av att MAI-avtalet var en
            mycket viktig fråga. Det var därför vi avhandlade den på lunchen
            vid det här mötet i Manchester för några veckor sedan.
          </note>
          <note>
            Vi kommer att återkomma till den här frågan den
          </note>
          <note>
            28 maj. Jag vet inte exakt vilken position debatten kommer att
            ha på dagordningen. Men då kommer det sannolikt att vara fler
            inblandade. Detta vet vi dock inte med säkerhet i dag.
          </note>
          <note type="speaker">
            Anf. 48 CHARLOTTA L BJÄLKEBRING (v):
          </note>
          <note>
            Fru talman! Det var intressant att höra att frågor av formell
            vikt alltid tas upp vid informella möten -
          </note>
          <note>
            på grund av sin speciella vikt.
          </note>
          <note>
            Jag vill inte att det skall råda något tvivel om att
          </note>
          <note>
            Vänsterpartiet är positivt inställt till frihandel, globalisering
            och gemensamma avtal. Givetvis är vi det.
          </note>
          <note>
            Men det måste garanteras att även u-länder och länder med minoritetsspråk
            ges rätt att hävda sina intressen mot de multinationella företagen.
            Det måste garanteras böcker på vårt eget modersmål och annan film
            än
          </note>
          <note>
            Walt Disneys även i framtiden.
          </note>
          <note>
            Jag skall läsa ett yttrande från den 20 januari 1998
          </note>
          <note>
            från utskottet för kultur, ungdomsfrågor, utbildning och medier.
            Det här ser jag som en formell behandling av MAI-avtalet, och
            det är väl intressant för kulturministern att få höra det också:
            "I de förhandlingar som för närvarande förs om OECD:s multilaterala
            avtal om investeringar (MAI) används en mycket bred definition
            av investeringar. Detta innebär att immateriella rättigheter och
            audiovisuella tjänster i praktiken kommer att omfattas av avtalet.
          </note>
          <note>
            Detta är mycket oroande mot bakgrund av att Europeiska unionen
            har rättslig skyldighet att 'beakta de kulturella aspekterna då
            den handlar enligt andra bestämmelser i detta fördrag, särskilt
            för att respektera och främja sin kulturella mångfald'". Vidare
            står det: "Utskottet understryker att ingenting får äventyra
          </note>
          <note>
            Europeiska unionens eller dess medlemsstaters frihet att ta initiativ
            för att främja och stödja kulturell och språklig mångfald, nu
            eller i framtiden". Det framgår också att man avser att ha åsikter
            om detta.
          </note>
          <note>
            Enligt min bedömning har frågan diskuterats i EU, och man kommer
            också att begära undantag för den här delen. Det innebär att EU-stödda
            verksamheter är i fara. Ett exempel är det EU-stöd som finns på
            filmområdet vilket har till syfte att bilda en motkraft mot den
            anglosaxiska filmindustrin. Såvitt jag förstår blir vi utan undantag
            skyldiga att öppna dessa fonder även för de länder vilka fonderna
            är avsedda att bilda en motkraft till. Det innebär att syftet
            inte längre kan uppnås med fonderna. Utan undantag kan som jag
            bedömer det heller inga filmkvoter längre kunna finnas.
          </note>
          <note>
            Kan kulturministern garantera att MAI-avtalet inte motverkar
            kulturellt utbyte och inskränker de mänskliga rättigheterna utifrån
            detta perspektiv? Frågan kvarstår också när det gäller länder
            som finns utanför
          </note>
          <note>
            EU. Det gäller givetvis också för Sveriges del, men där tycker
            jag att vi har fått svar på frågan. Jag vill också fråga om ministern
            kommer att arbeta för att värna kulturell mångfald och utbyte
            vad gäller andra länders kulturella möjligheter även utanför EU.
          </note>
          <note>
            Man bör försöka få med folkrörelserna och politikerna i de övriga
            valda församlingarna och ge möjlighet att diskutera innehållet
            i MAI-avtalet. Jag vill också gärna veta om ministern har något
            svar på hur hon exakt kommer att gå vidare med att försöka få
            till stånd den breda demokratiska diskussion som jag tycker att
            den här debatten är början på.
          </note>
          <note type="speaker">
            Anf. 49 ELISABETH FLEETWOOD (m):
          </note>
          <note>
            Fru talman! Det franska förslaget om generellt undantag är ganska
            intressant. Jag tar för givet att vi kommer att få höra mer om
            det så småningom, eller om det kommer lämnas åt sidan och man
            kommer att få andra former av undantag.
          </note>
          <note>
            Det finns flera alternativ, men jag fick inte höra mycket om
            dem. Det kan jag också förstå. De kanske inte ännu finns på papper.
            Vi kommer att återkomma till dem under senare interpellationsdebatter.
          </note>
          <note>
            Det är självklart att vi i Sverige skall slå vakt om vår kulturs
            frihet, vår konstnärliga frihet, vår yttrandefrihet, kvalitet
            och allt vad allihop vill stå bakom. Min uppfattning av debatten
            om EU och inte minst mina erfarenheter från min verksamhet i Europarådet
            är att debatten lett till att praktiskt taget varje land slår
            vakt om sin egen kultur. Det har blivit motsatt effekt till det
            man fruktade, nämligen att vi skulle få ett utsuddande av de nationella
            kulturerna.
          </note>
          <note>
            Det har fått den andra effekten. Det är ett stärkande av kulturerna
            i samband med att man öppnar sina gränser och sina sinnen för
            kulturer från andra länder.
          </note>
          <note>
            Jag ser det som någonting väldigt positivt. Det är ett stärkande
            av vår egen kultur i samarbete och ett öppnande för andra kulturer.
            Jag hoppas att vi skall återkomma till den debatten under de år
            som nu kommer och innan vi når fram till ett slutligt MAI-avtal.
          </note>
          <note type="speaker">
            Anf. 50 Kulturminister MARITA ULVSKOG (s):
          </note>
          <note>
            Fru talman! Charlotta Bjälkebring undrar om jag kan lämna några
            garantier när det gäller svensk kulturpolitik men kanske framför
            allt mänskliga rättigheter och utvecklingsländers möjligheter
            när det gäller att hävda egna språk och egna kulturer.
          </note>
          <note>
            För svensk del kommer vi inte att skriva på ett avtal som inte
            ger oss det vi vill ha. Det är att inte ändra på svensk kultur-
            och mediepolitik med anledning av ett internationellt investeringsavtal.
            Det gör vi inte. Det framgick också tydligt av interpellationsdebatten
            med handelsministern tidigare i dag att vi i praktiken säger nej
            till det som nu föreligger men att vi fortsätter att förhandla
            och hoppas på att det skall komma fram något bättre.
          </note>
          <note>
            När det gäller de länderna som nu inte sitter med vid förhandlingsbordet,
            utvecklingsländerna, är det självklart att vi driver deras sak,
            precis som flera andra länder i MAI-förhandlingarna gör. Jag är
            övertygad om att den stora världskonferens som inleds nästa vecka
            här i Stockholm, där fler än hundra länder kommer att vara representerade
            med små eller stora delegationer för att diskutera just kulturfrågorna,
            också kommer att ta upp frågorna kring MAI-avtalet, en WTO-modell,
            eller över huvud taget sakfrågorna.
          </note>
          <note>
            Det handlar om att hävda små eller stora länders egna språk och
            alla kulturer för mångfald och egen kulturell identitet. Det är
            självklart att detta är något som vi verkar för.
          </note>
          <note>
            Om vi återgår till EU-kretsen kan jag kort säga att det är samma
            sak där. Diskussionen har kommit igång väldigt sent när det gäller
            MAI-avtalet över huvud taget men också när det gäller kulturfrågorna.
            Jag tror att förklaringen finns att söka i att vi inte har tyckt
            att det har brunnit i knutarna. Vi kommer självfallet att gå vidare
            här hemma med dialogen med riksdagen.
          </note>
          <note>
            Det är oerhört viktigt. Men vi kommer också att föra en dialog
            med de intresseorganisationer som finns på kulturområdet. Där
            finns en mycket stor kunskap.
          </note>
          <note>
            Vi kommer att föra en dialog med alla myndigheter och andra organiserade
            verksamheter som finns på kulturområdet men också med folkrörelserna.
            Vi har inte någon färdig plan för detta. Men det kommer att vara
            en viktig del av det fortsatta arbetet. Precis som
          </note>
          <note>
            Elisabeth Fleetwood sade kommer vi att återkomma med många debatter
            i dessa frågor också i denna kammare.
          </note>
          <note>
            Jag skall väldigt kort säga något angående frågan om alternativen,
            som Elisabeth Fleetwood inte fick svar på första gången. Det finns
            det generella kulturundantagsalternativet, det finns ett enbart
            audiovisuellt alternativ, och sedan finns de nationella listorna.
            Det finns säkert också kombinationsmöjligheter här.
          </note>
          <note>
            Vi vill vara så heltäckande som möjligt. Vi vill självfallet
            också täcka in detta med eventuella negativa konsekvenser av stand
            still-resonemanget som finns i MAI-sammanhang, dvs. att vi icke
            skall vara förhindrade att lägga fram nya framåtsyftande förslag
            som gäller medieområdet och kulturområdet. Vi skall icke vara
            bakbundna av ett investerings avtal när det gäller att komma med
            nya förslag till förändringar.
          </note>
          <note>
            Därmed avslutar jag detta inlägg.
          </note>
          <note type="speaker">
            Anf. 51 CHARLOTTA L BJÄLKEBRING (v):
          </note>
          <note>
            Fru talman! Jag vill avslutningsvis tacka Marita
          </note>
          <note>
            Ulvskog för att hon är en av de ministrar som har kommit hit
            i dag för att debattera den här frågan. Jag tycker också att hon
            har haft kloka synpunkter, och vi har kunnat räta ut en hel del
            av de frågetecken som ändå finns. Jag hoppas att det skall bli
            startskottet till en bra och bred debatt så att vi skall kunna
            värna de intressen som finns och få ett väldigt bra avtal inte
            bara för Sverige utan också för övriga länder.
          </note>
          <note>
            Jag har en sista liten fråga. Leif Pagrotsky har lagt ut avtalet
            på sin hemsida. Nu har jag inte öppnat hans hemsida. Men jag har
            läst ett tryckt exemplar av avtalet, och det är på engelska. Det
            är ett mycket långt och stort avtal. Det är på 140 sidor.
          </note>
          <note>
            Jag undrar vad kulturministern tänker göra för att avtalet skall
            bli tillgängligt för vanligt folk, dvs. även för dem som inte
            har tillgång till Internet och inte kan tillägna sig ett avtal
            som är 140 sidor långt och på ett främmande språk. Jag undrar
            om det finns några planer på att göra en kortvariant på det hela
            på svenska, så att vanligt folk kan sätta sig in i frågan.
          </note>
          <note type="speaker">
            Anf. 52 Kulturminister MARITA ULVSKOG (s):
          </note>
          <note>
            Fru talman! Att handelsministern har valt den form han har gjort
            har att göra med att detta är en rörlig text. Det görs ändringar
            hela tiden. Det har varit enklast för dem som är väldigt inne
            i detta, experterna. De som arbetar med frågorna mer eller mindre
            på heltid skall kunna följa utvecklingen.
          </note>
          <note>
            Jag tror säkerligen att vi, bl.a. efter dagens debatt, kommer
            att finna former för att göra det arbete som pågår mer lättillgängligt.
            Det kan kanske ske genom kortversioner på svenska språket som
            uppdateras, kanske inte med samma snabbhet som det är nödvändigt
            att ha när det gäller själva arbetsmaterialet. Men jag utgår ifrån
            att vi gemensamt kommer att verka för en ökad tillgänglighet.
            Det är ett gemensamt intresse för handelsministern, för mig som
            kulturminister, för miljöministern, för biståndsministern och
            för alla andra som är oerhört engagerade i denna fråga.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1997/98:194 om Moderna museet och
            sponsring
          </note>
          <note type="speaker">
            Anf. 53 Kulturminister MARITA ULVSKOG (s):
          </note>
          <note>
            Fru talman! Elisabeth Fleetwood har frågat dels om jag är beredd
            att utfästa mig att ge det nya Moderna museet de resurser som
            krävs för en vital och offensiv verksamhet, dels om jag är beredd
            att ompröva min negativa inställning till sponsring i kultursammanhang.
          </note>
          <note>
            Som tydligt framgår av bl.a. kulturpropositionen och ett antal
            andra offentliga dokument är regeringen positiv till att enskilda
            personer, organisationer eller företag med ett genuint intresse
            för våra kulturinstitutioner också stöder dem ekonomiskt. Jag
            och regeringen har alltså inte, som interpellanten hävdar, någon
            generellt negativ hållning till sponsring. Däremot finns en hög
            medvetenhet om att omfattande sponsring innebär risker för verksamheten.
            För att garantera kontinuitet, tillgänglighet och konstnärlig
            integritet bör därför statliga kulturinstitutioner, utöver biljettintäkter
            och andra inkomster av verksamheten, ha en till övervägande del
            offentlig finansiering.
          </note>
          <note>
            När enskilda bidrag utgör en så stor del av finansieringen att
            verksamhetens oberoende kan ifrågasättas finns anledning att känna
            oro. Sveriges offentligstödda kulturinstitutioner befinner sig
            dock regelmässigt långt från den gränsen. Som exempel kan nämnas
            Operan i Stockholm som sponsras av skattebetalarna med 276 miljoner
            kronor per år och av privata sponsorer med 10 miljoner kronor
            per år. Den privata sponsringen motsvarar 2,7 % av de totala kostnaderna.
            Dramatens sponsorandel är 1,3 %, och
          </note>
          <note>
            Moderna museets sponsorandel är 3,5 %.
          </note>
          <note>
            Statens satsning på Moderna museet och Arkitekturmuseet är utan
            tvekan en av de större kultursatsningarna under de senaste decennierna.
            Vi har, precis som Elisabeth Fleetwood formulerar det, fått ett
            museum i världsklass. När det avgörande beslutet om det nya Moderna
            museet skulle fattas - den 10 juni 1992
          </note>
          <note>
            - röstade dock Elisabeth Fleetwood och flertalet borgerliga riksdagsledamöter
            emot en projektering av museet. Hade den linjen samlat en majoritet
            skulle det följaktligen inte ha funnits något nytt modernt museum
            att diskutera i dag. Det var socialdemokraterna i riksdagen som
            drev fram beslutet om Moderna museet. Socialdemokratiska regeringar
            kommer att verka för att denna gigantiska kultursatsning inte
            förfuskas.
          </note>
          <note type="speaker">
            Anf. 54 ELISABETH FLEETWOOD (m):
          </note>
          <note>
            Fru talman! Som kutym är, vill jag börja med att tacka för svaret.
            Jag är väldigt glad för orden: "Jag och regeringen har alltså
            inte, som interpellanten hävdar, någon generellt negativ hållning
            till sponsring."
          </note>
          <note>
            Det är bra, men vid ett tidigare tillfälle uttryckte kulturministern
            motsatsen. Det var detta som fick mig att interpellera. Det var
            i anslutning till invigningen av
          </note>
          <note>
            Moderna museet. Den nuvarande chefen, David Elliot, uttryckte
            en i och för sig kanske för optimistisk tanke att kunna höja sponsormedlen
            från 4 till 20. Då sade kulturministern att hon inte ansåg att
            sponsormedel skulle tillfalla museet i den utsträckningen. David
          </note>
          <note>
            Elliot blev ganska förbluffad och frågade vad kulturministern
            då ville säga. Kulturministern svarade att staten får skjuta till
            mer pengar, och finns det inte några pengar får man dra ned på
            ambitionerna.
          </note>
          <note>
            Det var det som gjorde mig förskräckt. Jag tyckte att det var
            en väldigt negativ inställning till sponsorpengar. Vi vet från
            flera av våra institutioner, inte minst Nationalmuseum, att när
            man har betalat de fasta avgifterna kommer medel för verksamheten
            ofta från sponsormedel. Därför finns det ingen anledning att vara
            så negativ.
          </note>
          <note>
            Men det är små pengar som kommer från sponsorer i förhållande
            till de statliga bidragen. Vi skall självfallet ha statliga bidrag,
            men jag tycker inte att man uppmuntrar företagen att sponsra våra
            kulturinstitutioner genom att gå ut och säga att man skall dra
            ned på ambitionerna om det inte finns några statliga pengar.
          </note>
          <note>
            Sedan får jag en liten känga, och inte så liten heller förresten,
            beträffande omröstningen. Jag måste erkänna att jag först blev
            litet ställd. Jag har inget minne av att jag röstade på det sättet.
            Jag gick tillbaka till de olika protokollen. Då såg jag vad den
            dåvarande borgerliga regeringen och utskottet - med borgerlig
            majoritet - sade, nämligen: "Enligt finansutskottets mening är
            det angeläget att olika typer av statliga byggnadsinvesteringar
            tidigareläggs för att sysselsättningsläget inom byggarbetsbranschen
            skall förbättras. Flera av förslagen i kompletteringspropositionen
            har också detta syfte. Eftersom sysselsättningsaspekten måste
            väga tungt vid valet av investeringsobjekt bör i första hand sådana
            projekt komma i fråga som kan påbörjas tämligen omgående, men
            självklart måste också andra aspekter beaktas i sammanhanget."
          </note>
          <note>
            Det var således det enda som skilde mellan majoriteten och den
            minoritet som då fanns i kammaren.
          </note>
          <note>
            Det vi ville säga var: Är det så att något annat kulturprojekt
            ger ännu större möjlighet för arbetslösa byggnadsarbetare att
            få jobb får vi kanske ta det litet tidigare.
          </note>
          <note>
            Då skulle Moderna museet eventuellt få vänta några veckor eller
            någon månad. Vi tyckte att det var klokt ur sysselsättningssynpunkt.
            Jag kan inte tänka mig att inte kulturministern håller med mig
            om detta.
          </note>
          <note>
            Skulle man inte ha kunnat prioritera ett annat stort kulturprojekt,
            i Stockholm eller någon annanstans, om vi hade kunnat hjälpa kanske
            några hundra byggnadsarbetare till jobb? För mig är det självklart.
          </note>
          <note type="speaker">
            Anf. 55 Kulturminister MARITA ULVSKOG (s):
          </note>
          <note>
            Fru talman! En 20-procentig sponsring av en stor offentlig kulturinstitution
            i Sverige är naturligtvis ingenting som den här regeringen skulle
            ställa sig bakom. I Storbritannien är det en sponsringsandel som
            inte är extrem. Det har naturligtvis att göra med att man under
            lång tid levde under regeringen Thatcher som höll ned alla offentliga
            satsningar på alla områden, självfallet också på kulturområdet.
          </note>
          <note>
            För svensk kulturpolitik är det en sponsringsandel som är omöjlig.
            Vi kan inte lägga in 460 miljoner av allmänna medel, något som
            innebär ett höjt årligt anslag till Moderna museet med 52 miljoner
            kronor, för att åstadkomma det fantastiska moderna museum och
            arkitekturmuseum som vi nu har, och samtidigt öka sponsringsandelen.
            Skulle vi göra det skulle vi ju smygvägen delprivatisera denna
            stora allmänneliga satsning.
          </note>
          <note>
            Vi vet att Moderna museet redan under den första månaden hade
            100 000 besökare. De 38 visningsturerna per dag är inbokade ända
            fram till midsommar.
          </note>
          <note>
            Man möts av ett myller av barnvagnar och punkare, av alla åldersgrupper
            och sociala grupper. Då ser man att nya Moderna museet är ett
            folkets hus. Det kommer det inte att vara om vi hamnar i en situation
            där sponsringsandelen markerar att detta är ett hus om icke är
            i allmänhetens ägo och tjänst.
          </note>
          <note>
            Jag tror inte att det finns några som helst meningsmotsättningar
            i den frågan mellan mig och den mycket professionelle chef som
            Moderna museet har.
          </note>
          <note>
            När det gäller min känga till Elisabeth Fleetwood kände jag mig
            tvungen. Historien var ju den att i riksdagen den 10 juni 1992
            drev oppositionen, mot den dåvarande regeringens och regeringspartiernas
            vilja, igenom att regeringen omgående skulle ge Byggnadsstyrelsen
            i uppdrag att börja projekteringen av det nya Moderna museet.
            Det ställde Elisabeth Fleetwood inte upp på. Det fanns en del
            kvinnliga kolleger i regeringspartierna som valde att lägga ned
            sin röst.
          </note>
          <note>
            Men Elisabeth Fleetwood gjorde inte det.
          </note>
          <note type="speaker">
            Anf. 56 ELISABETH FLEETWOOD (m):
          </note>
          <note>
            Fru talman! Jag tror inte att någon som lyssnade på mitt första
            inlägg skulle tro att jag vill höja sponsormedlen så mycket att
            man skulle kunna dra ned på de statliga bidragen. Det sade jag
            inte, och jag menade det inte heller. Det som jag reagerade mot
            var kulturministerns svar, att om inte de statliga bidragen räckte
            skulle man "få dra ned på ambitionerna". Det var det som jag tyckte
            var så negativt.
          </note>
          <note>
            Vi vet att många av dessa institutioner anser att just sponsormedlen,
            och kanske andra bidrag och egen verksamhet, som kommer förutom
            de statliga bidragen, ger möjlighet till större verksamhet. Det
            tycker jag att vi skall vara glada över.
          </note>
          <note>
            I England har man för kulturbevarande och framför allt kulturmiljövård,
            om jag får nämna det som en parentes, ett väldigt bra system genom
            Europa Nostra, där ju många länder är med. Man har också mycket
            positiva skatteavdragsmöjligheter för de institutioner och enskilda
            människor som satsar sina pengar på kulturmiljövård och bevarande
            av det gamla kulturarvet. Så där tycker jag faktiskt att vi har
            en del att lära.
          </note>
          <note>
            Jag har själv fått möjlighet att närvara på några möten, och
            det är många svenska företrädare som tycker att vi skulle titta
            närmare på det.
          </note>
          <note>
            Sedan till det här med beslutet. Det vi avsåg var faktiskt att
            öka sysselsättningen och ge fler byggnadsarbetare jobb. Jag har
            mycket svårt att förstå varför det skulle gå emot de intentioner
            som kulturministern har.
          </note>
          <note type="speaker">
            Anf. 57 Kulturminister MARITA ULVSKOG (s):
          </note>
          <note>
            Fru talman! Jag tycker att det är alldeles utmärkt om Elisabeth
            Fleetwood och jag är överens om att vi inte skall ha sponsringsandelar
            av brittiska mått.
          </note>
          <note>
            Jag skall också läsa exakt vad jag sade i den TV-
          </note>
          <note>
            intervju som jag tror att Elisabeht Fleetwood har utgått från.
            Så här sade jag:
          </note>
          <note>
            Jag tycker att 20 % - dvs. som sponsringsandel -
          </note>
          <note>
            är en helt orimlig siffra. Att det behövs sponsorstöd för vissa
            satsningar i vissa lägen är självklart. Men det skall inte handla
            om att man skapar en så osäker situation att man blir beroende
            av tillfälligt stöd från mecenater som snabbt kan dra undan sitt
            stöd. Den situationen skall vi inte hamna i. Då får man sänka
            ambitionsnivån i så fall, eller också får staten gå in med pengar.
          </note>
          <note>
            Detta är, tycker jag, en mycket rimlig konsekvens av att vi inte
            accepterar sponsringsandelar av sådana dimensioner. Det skulle
            jag gladeligen upprepa även i dag om jag fick en TV-mikrofon framför
            mig. Men det är utmärkt att vi är överens på den punkten.
          </note>
          <note>
            Jag tror inte att vi skall föra debatten om Moderna museet och
            byggandet av det så förfärligt mycket längre. Det var en lång
            diskussion framför allt mellan
          </note>
          <note>
            Åke Gustavsson, socialdemokrat i kulturutskottet, nuvarande ordföranden,
            och Birgit Friggebo. Jag kan bara konstatera att en motion och
            en reservation från socialdemokraterna i riksdagen lyckades vinna
            majoritet. Regeringen förlorade. De som röstade som
          </note>
          <note>
            Elisabeth Fleetwood förlorade. Vi fick en omedelbar projektering
            när det gällde Moderna museet, och det var mycket bra. Jag tror
            att vi känner en gemensam stolthet över det som nu existerar.
          </note>
          <note type="speaker">
            Anf. 58 ELISABETH FLEETWOOD (m):
          </note>
          <note>
            Fru talman! Vi fick en omgående projektering och det var bra
            eftersom man ansåg att inte heller något annat projekt i den situationen
            skulle kunna ge fler jobb, som avsikten var. Därför blev det så.
          </note>
          <note>
            Låt mig också säga att den dåvarande ordföranden, Ingrid Sundberg,
            var, som jag förstår det, den allra första som tog upp tanken
            på ett modernt museum i Stockholm. Det gladde mig, som konstintresserad
            och som Stockholmare, i högsta grad. Om vi nu skall dra fram dem
            som vi har att tacka för någonting tycker jag inte heller att
            vi skall glömma Ingrid Sundbergs namn.
          </note>
          <note>
            När det gäller sponsormedlen har jag en känsla av att David Elliot
            talade om en höjning från 4 till 20
          </note>
          <note>
            miljoner. Att komma upp till några 20 % tycker jag verkar fullständigt
            orealistiskt. Det tror jag inte heller skulle gå ihop med de regler
            som gäller för sponsring.
          </note>
          <note>
            När ett företag sponsrar måste man ju också följa aktiebolagslagen
            om man är ett aktiebolag. Sådana summor tror jag aldrig någonsin
            att man skulle kunna komma upp till.
          </note>
          <note>
            Jag vill avsluta för min del och säga att om kulturministern
            är positivt inställd till sponsring är jag glad. Kammarrätten
            har nu också givit Pharmacia &amp;
          </note>
          <note>
            Upjohn rätt i sina avdragskrav när man skänker 11
          </note>
          <note>
            miljoner till Operan.
          </note>
          <note>
            Det stämmer således med den lagstiftning som vi har haft länge.
            För ett par år sedan deltog jag i en debatt om detta. Då visade
            det sig att skattemyndigheternas företrädare i Stockholm sade:
            Det går att dra av. Det är bara det att våra företrädare inte
            har tillräcklig kunskap om vår lagstiftning. Det gjorde mig den
            gången orolig.
          </note>
          <note type="speaker">
            Anf. 59 Kulturminister MARITA ULVSKOG (s):
          </note>
          <note>
            Fru talman! Några korta fakta: David Elliot talade om 20 %, inte
            om 20 miljoner. Men det kan, som sagt var, vara svårt att kliva
            från det som fortfarande var
          </note>
          <note>
            Thatchers England när han lämnade det till ett socialdemokratiskt
            Sverige, där vi vill lägga mycket av allmänna gemensamma medel
            på kultursektorn.
          </note>
          <note>
            Ingrid Sundberg, moderat, var positiv till Moderna museet. Det
            sade hon som en kommentar till att den dåvarande, socialdemokratiske
            kulturministern Bengt
          </note>
          <note>
            Göransson hade förklarat att vi kommer att ha ett museum av internationell
            klass på Skeppsholmen.
          </note>
          <note>
            Ingrid Sundberg var positiv till det, men Bengt Göransson var
            alltså ute långt dessförinnan.
          </note>
          <note>
            Elisabeth Fleetwood hänvisade till ett beslut när det gäller
            Pharmacia &amp; Upjohn och Kammarrätten.
          </note>
          <note>
            Som statsråd kan jag självfallet inte kommentera enskilda ärenden,
            men rent principiellt kan jag väl säga att frågan om att få göra
            avdrag för bidrag till kulturella och liknande ändamål har prövats
            av skatteutskottet vid ett antal tillfällen. Förslaget har alltid
            avvisats, eftersom utskottets ståndpunkt har varit att man inte
            skall använda sig av avdragsrätt i de här fallen - av en rad principiella
            skäl men också på grund av gränsdragningsproblem och smittorisk.
            Det är en ståndpunkt som jag helt delar.
          </note>
          <note>
            Jag tycker att det är utmärkt om företag och enskilda personer
            som har ett kulturintresse är beredda att gå in och sponsra kulturverksamhet
            till en del.
          </note>
          <note>
            Men villkoret för att man skall få avdragsrätt är ju att sponsorn
            får en ordentlig motprestation - det är det som skattemyndigheterna
            går efter. Motprestationen kan t.ex. bestå i aktiva reklamåtgärder
            från mottagarens sida eller av att mottagaren ställer sitt namn
            till förfogande för sponsorn i reklamsammanhang. Det vore mycket
            illa om vi hamnade i en sådan situation.
          </note>
          <note>
            Då skulle våra kulturinstitutioner bli prostituerade. De kommer
            aldrig att gå så långt att de träder över den gränsen - det är
            min övertygelse.
          </note>
          <note>
            7 § Svar på interpellation 1997/98:228 om
          </note>
          <note>
            ROT-avdraget
          </note>
          <note type="speaker">
            Anf. 60 Statsrådet THOMAS ÖSTROS (s):
          </note>
          <note>
            Fru talman! Sten Andersson har frågat inrikesministern vilka
            åtgärder han är beredd att vidta i syfte att fastighetsbolag och
            fastighetsföretag själva skall kunna utföra renoverings-, om-
            och tillbyggnadsarbeten inom eget bestånd utan att förlora ROT-avdraget.
          </note>
          <note>
            Arbetet inom regeringen är så fördelat att det är jag som skall
            besvara interpellationen.
          </note>
          <note>
            Reglerna om det s.k. ROT-avdraget syftar till att öka antalet
            arbetstillfällen inom byggnadssektorn. Om t.ex. en fastighetsägare
            låter den egna personalen utföra arbeten på det egna fastighetsbeståndet
            innebär detta normalt inte ett sådant tillskott av arbetstillfällen
            att det är motiverat att låta ROT-reglerna omfatta också denna
            situation. Jag avser inte att vidta några åtgärder för att ändra
            dessa regler.
          </note>
          <note type="speaker">
            Anf. 61 STEN ANDERSSON (m):
          </note>
          <note>
            Fru talman! Det här var ju ett unikt kort svar, men det kan ju
            bero på att statsrådet blev tvingad hit till riksdagen en månad
            tidigare än vad som var planerat i hans kalender.
          </note>
          <note>
            I dag upplever vi odiskutabelt den värsta arbetslösheten någonsin
            i Sverige. Vi är inte överens om hur vi skall göra, men vi vet
            om att det är enorma tal i jämförelse med vad vi brukar ha här
            i Sverige. För att i någon mån hjälpa upp situationen har man
            infört
          </note>
          <note>
            ROT-avdrag. Det innebär att fastighetsägare kan göra avdrag vid
            renovering. Man får alltså statligt stöd vid om- och tillbyggnad
            av sitt fastighetsbestånd.
          </note>
          <note>
            Men det gäller inte för det fall då fastighetsägaren eller bolaget
            har egna anställda som skall göra jobbet.
          </note>
          <note>
            Det är ju litet knepigt. Det kan vara så att ett fastighetsbolag
            anser att man kan klara av att göra en renovering tack vare det
            här stödet och då också klara att behålla arbetskraft som man
            annars kanske hade behövt säga upp. Men nu får de inte lov att
            konkurrera om arbetet med sin egen arbetskraft, och det är ju
            litet konstigt.
          </note>
          <note>
            Låt oss tänka oss två företag som bägge har egna snickare anställda.
            De får alltså inte ROT-avdrag för reparationer i sitt eget bestånd.
            Kan de däremot cleara så att det ena bolagets snickare kan göra
            jobbet i det andras fastighetsbestånd och tvärtom utgår tydligen
            avdraget. Statsrådet säger att det inte skapar arbetstillfällen
            om man arbetar inom det egna beståndet. Men om man clearar mellan
            två företag och exakt samma arbete blir utfört - på vilket sätt
            skapar det fler arbetstillfällen?
          </note>
          <note>
            Ett företag som befinner sig i en tillfällig kris kan låta personalen
            delta i det myller av olika bostadsutbildningar som vi i dag har
            inom arbetsmarknadssektorn i Sverige. Då betalar staten det. Däremot
            får de anställda inte vara kvar i företaget och producera, om
            det skulle innebära att de renoverade i det egna företaget.
          </note>
          <note>
            Fastigo, som är fastighetsägarnas branschorganisation, säger
            att man tidigare hade 1 400 målare - i dag finns det bara 700
            kvar. Man menar att detta till stor del beror på det här systemet,
            som infördes den
          </note>
          <note>
            1 januari 1997. Jag läste häromdagen i tidningen att det i Lund
            är aktuellt att avskeda den egna personalen
          </note>
          <note>
            - man har inte råd att låta den göra de här jobben, eftersom
            det blir mycket dyrare om man gör det själv än om man lägger ut
            det på andra.
          </note>
          <note>
            Man kan alltså cleara mellan två företag eller mellan ett moderföretag
            och ett dotterföretag som inte är helägt, få exakt samma jobb
            utfört och få det här avdraget. Förklara för mig men framför allt
            för fastighetsbranschen och byggnadsarbetarna vari poängen ligger
            i statsrådets resonemang!
          </note>
          <note type="speaker">
            Anf. 62 Statsrådet THOMAS ÖSTROS (s):
          </note>
          <note>
            Fru talman! Jag är glad att Sten Andersson är nöjd med att vi
            kunde ordna interpellationsdebatten så snabbt och med så kort
            varsel.
          </note>
          <note>
            Det är klart att alla typer av undantag och avdrag av det här
            slaget i skattesystemet skapar snedvridningar och inkonsekvenser.
            Det är ett generellt argument för att ha så litet som möjligt
            av särskilda avdragsmöjligheter, undantag, och för att ha ett
            så enkelt, likformigt skattesystem som möjligt. Sedan finns det
            ibland skäl att ändå göra på det sätt som vi har gjort med ROT-avdraget:
            att införa ett särskilt avdrag av konjunkturpolitiska skäl. Skälet
            är alltså att försöka locka över så mycket som möjligt av reparation
            och tillbyggnad till den lågkonjunktur i byggbranschen som vi
            fortfarande befinner oss i, så att de inte behöver göras den dag
            i framtiden när konjunkturen i byggbranschen förstärks.
          </note>
          <note>
            Det handlar alltså om att bedriva konjunkturpolitik. Då är det
            viktigt att också avgränsa avdraget så snävt som möjligt, så att
            vi får just den effekten att vi drar extra jobb till lågkonjunkturen
            från den framtida högkonjunkturen. De arbeten som utförs av den
            stadigvarande personalen i fastighetsföretagen är ju inte extra
            anställningar utan det är anställningar som finns där ändå. Därför
            har vi valt den här typen av avgränsning, och den har gällt under
            den här perioden.
          </note>
          <note>
            ROT-avdraget är ju ett tillfälligt avdrag. Det har fått en kortare
            förlängning därför att vi ser att konjunkturen ännu inte har börjat
            komma i gång. Men när vi ser en bättre konjunktur framöver i byggbranschen
            räknar vi med att det här avdraget försvinner efter hand. Det
            är alltså ett speciellt avdrag, orsakat av lågkonjunkturen. Jag
            skall inte ta upp diskussionen om vem som orsakade den, om inte
            Sten Andersson absolut vill det - där har jag mycket tunga argument
            på min sida. Det är alltså detta som är bakgrunden till att vi
            har ROT-avdraget.
          </note>
          <note type="speaker">
            Anf. 63 STEN ANDERSSON (m):
          </note>
          <note>
            Fru talman! Det var ju bra att statsrådet sade den sista meningen
            i sin replik, så att jag får en chans att replikera: Var så god,
            berätta nu om bakgrunden till dagens ekonomiska situation och
            vem som i grunden är skuld till den - eller i varje fall inte
            så oskyldig som han försöker spela från riksdagens talarstol.
          </note>
          <note>
            De anställda som jobbar på ett företag känner ju det företaget,
            normalt sett. Då bör de ju rimligtvis kunna göra en ombyggnad
            billigare och kanske t.o.m.
          </note>
          <note>
            bättre. Det skulle kunna innebära att statens kostnader för ROT-avdraget
            - om det nu utgick till de här företagen - skulle bli lägre och
            folk skulle få ha kvar sina jobb.
          </note>
          <note>
            Detta vill alltså inte statsrådet. Men han inser i alla fall
            att det som alltid finns omvägar. Jag delar hans uppfattning om
            att de här avdragen på sikt är litet dumma. Men så länge de finns,
            och när de nu finns i den form som de finns i i dag, kan två företag
            cleara med arbetskraften. Det stora Skanska t.ex. har säkert många
            dotterbolag som inte är helägda. Den arbetskraft som då ändå i
            praktiken är Skanskas får man alltså avdragen för. Det finns absolut
            ingen konsekvens i detta.
          </note>
          <note>
            När statsrådet säger att man skall göra det hela så bra och så
            klokt som möjligt kan jag bara kommentera att han i det här fallet
            inte har gjort det så bra och så klokt som möjligt.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1997/98:213 om kartmaterialet för
            fördelning av EU-stödet till jordbrukare
          </note>
          <note type="speaker">
            Anf. 64 Jordbruksminister ANNIKA ÅHNBERG (s):
          </note>
          <note>
            Fru talman! Peter Weibull Bernström har frågat mig vilka åtgärder
            regeringen är beredd att överväga för att förenkla metoderna för
            fördelningen av EU:s arealstöd. Han har vidare frågat vilka åtgärder
            regeringen är beredd att vidta eller överväga för att korrekta,
            aktuella och moderna kartor skall användas som underlag vid fördelningen
            av EU-stöden till jordbruket samt för att komma till rätta med
            påtalade problem vad avser integritet m.m.
          </note>
          <note>
            Inför ansökan om jordbrukarstöd år 1998 har ett nytt system införts
            för att namnge jordbruksskiften.
          </note>
          <note>
            Systemet baseras på s.k. jordbruksblock i stället för på fastigheter.
            Systemet har införts för att tillgodose de krav som ställs för
            administration och kontroll av vissa stödsystem inom EG. Om kraven
            inte tillgodoses kommer Sverige inte att erhålla ersättning från
            den gemensamma budgeten för de olika stöden.
          </note>
          <note>
            De blockkartor som har skickats ut till jordbrukarna baserar
            sig på den ekonomiska kartan i digital form. Detta kartmaterial
            uppdateras kontinuerligt.
          </note>
          <note>
            Först år 2003 beräknas den digitala ekonomiska kartan vara klar
            i hela landet. Detta kan medföra att det på vissa brukarkartor
            saknas viss bakgrundsinformation. Om denna är av betydelse för
            det stöd som söks skall jordbrukaren rita in den på kartan så
            noggrant som möjligt. Det framgår klart av anvisningarna, som
            också beskriver hur jordbrukaren skall rita in de olika skiftena.
          </note>
          <note>
            Ett jordbruksblock kan bestå av ett eller flera jordbruksskiften.
            Ett skifte kan däremot bara tillhöra ett block. Flera jordbrukare
            kan ha skiften inom ett och samma block eftersom en fastighetsgräns
            kan gå över ett block utan att dela detta. Syftet med blocken
            är att skapa en beständig indelning av marken där i första hand
            naturliga gränser som vägar, sjöar och skog utgör avgränsningen
            och där varje block ges en unik identitet.
          </note>
          <note>
            Oavsett om en jordbrukare sökt något stöd tidigare år eller inte
            redovisas en unik blockidentitet för varje block. På blockkartan
            finns således ingen information om ifall en brukare sökt stöd
            eller inte. Kartan beskriver heller inte på något sätt hur en
            jordbrukare i ekonomiskt hänseende bedriver sitt jordbruk.
          </note>
          <note>
            Syftet med blockindelningen är således inte att dessa block skall
            ansluta till den enskilde lantbrukarens skiftesgränser eller att
            blocket skall utgöra grunden för arealberäkning av enstaka skiften.
          </note>
          <note>
            Jag ser inga skäl att hysa oro för rättssäkerheten med det nu
            införda systemet. Jag är övertygad om att berörda myndigheter
            kommer att göra vad som är möjligt för att införandet av det nya
            systemet sker så smidigt som möjligt. Sverige kommer också att
            i fortsättningen driva frågan om förenklingar i regelverken för
            att undvika onödigt administrativt arbete hos såväl myndigheterna
            som hos jordbrukarna.
          </note>
          <note type="speaker">
            Anf. 65 PETER WEIBULL BERNSTRÖM (m):
          </note>
          <note>
            Fru talman! Jag tackar jordbruksministern för svaret. Jag är
            glad att denna debatt kunde bli av redan i dag, och inte om tre
            veckor.
          </note>
          <note>
            Jordbruksministerns svar är tyvärr ganska förutsägbart - EU har
            krävt detta, finns det brister i kartmaterialet är det jordbrukarens
            ansvar att rätta till dem, det finns inga skäl för oro för rättssäkerheten,
            och myndigheterna kommer att göra vad som är möjligt för att införandet
            skall ske så smidigt som möjligt.
          </note>
          <note>
            Tro det den som kan, efter de signaler som Jordbruksverket lämnade
            för någon tid sedan om att myndigheten skulle slänga alla ofullständigt
            ifyllda ansökningar.
          </note>
          <note>
            För övrigt vill jag passa på att tacka statsrådet även för svaret
            på min fråga i det ärendet. Jag välkomnar verkets besked om att
            det för närvarande inte kommer att ändra på svensk förvaltningstradition.
            Jag hoppas också att verkets tillträdande generaldirektör på ett
            seriöst sätt kommer att betrakta den lilla människan som kan ha
            problem med komplicerade ansökningar. Vi får inte glömma att vi
            faktiskt inom vårt eget land bidragit till att utveckla denna
            formidabla byråkrati för att hantera EU:s jordbruksstöd.
          </note>
          <note>
            Därför drar jag litet på smilbanden när jag hör jordbruksministern
            slå fast att Sverige även i fortsättningen kommer att driva frågan
            om förenklingar i regelverken för att undvika onödigt administrativt
            arbete hos såväl myndigheterna som hos jordbrukarna. Men jag välkomnar
            verkligen denna inställning, och önskar såväl jordbruksministern
            som den nytillträdande generaldirektören lycka till i denna strävan.
          </note>
          <note>
            När det gäller dagens interpellationsdebatt om kartorna är jag
            av motsatt uppfattning. Inför EU-
          </note>
          <note>
            ansökningen 1995 tvingade regeringen och Jordbruksverket alla
            lantbrukare att själva ta fram ett helt nytt kartmaterial. Inget
            av det som vi hade i landet dög. Vi skulle anpassa oss till EU:s
            hårda krav. Kraven var rigorösa. Jordbruksverket ställde mycket
            höga krav på karteringsmetoder, och lantbrukarna tog hjälp av
            modern teknik i form av GPS, s.k. satellitnavigering. Det kostade
            mycket pengar. Dessutom skulle varje ansökan kompletteras med
            en översiktskarta som placerade in ägokartan i ett större sammanhang.
          </note>
          <note>
            Plötsligt dög inte de här kartorna längre. EU sades ställa helt
            nya krav. Ett helt nytt system skulle tas fram - denna gång av
            staten, trots att andra aktörer som varit inblandade i framtagandet
            av det första systemet erbjöd sig att hjälpa till, med det som
            redan fanns som grund. Det anmärkningsvärda var att även denna
            gång skulle jordbruket tvingas stå för kostnaderna. En kartavgift
            skulle täcka framtagningskostnaderna av det nya systemet. Det
            blev 100 miljoner kronor i en engångsframtagningskostnad, och
            därefter
          </note>
          <note>
            17 miljoner per år. De 100 miljonerna skall amorteras till år
            2019, tror jag, med ett avkastningskrav på 8 %
          </note>
          <note>
            statslåneränta. Det är en ganska hög ränta. Man undrar om jordbruksministern
            verkligen är av åsikten att
          </note>
          <note>
            CAP i dess nuvarande utformning kommer att bestå till dess.
          </note>
          <note>
            Det skulle vara mycket intressant att veta om denna förändring
            även gäller övriga EU, eller om det bara är Sverige som har behövt
            nya kartor. Såvitt jag vet har inte Finland behövt förnya sina
            kartor.
          </note>
          <note>
            Man kan starkt misstänka att regeringen och Jordbruksverket begick
            ett fel när de begärde de första kartorna. De var uppenbarligen
            inte överens med EU
          </note>
          <note>
            om vad som egentligen skulle krävas. Är det då verkligen rätt
            att den som felet gick ut över, i detta fall lantbrukarna, skall
            stå för fiolerna? Mitt svar på denna fråga är självfallet nej.
            Det är inte hederligt att kräva detta. Delar inte jordbruksministern
            min uppfattning här?
          </note>
          <note>
            Det som gäller själva kartorna får jag ta i mitt nästa inlägg.
            Jag ser att talartiden är ute.
          </note>
          <note type="speaker">
            Anf. 66 Jordbruksminister ANNIKA ÅHNBERG (s):
          </note>
          <note>
            Fru talman! Låt mig först konstatera att jag vid mina resor i
            landet faktiskt också möter lantbrukare som inte alls vare sig
            protesterar eller har invändningar mot detta nya system. De tycker
            att det är ett bra system.
          </note>
          <note>
            Låt mig sedan säga att vi skall komma ihåg att syftet med det
            nya systemet är att varje areal som man kan söka bidrag för bara
            skall förekomma en gång i systemet. I samhället finns det en allmän
            diskussion om och en oro för att det skulle kunna uppstå en mer
            eller mindre utbredd tendens att man försöker skaffa sig ett stöd
            som man egentligen inte har rätt att få.
          </note>
          <note>
            Sett i det perspektivet tror jag att det är en trygghet också
            för lantbrukarna själva att veta att man har ett system som omöjliggör
            den typen av fusk med bidrag.
          </note>
          <note>
            Det måste kännas bra också för lantbrukarna själva att kunna
            säga till resten av samhället: Titta här! Vi har ett system som
            omöjliggör att t.ex. två olika brukare kan söka och erhålla stöd
            för samma areal.
          </note>
          <note>
            Eftersom det är mångmiljardbelopp som vi diskuterar som går till
            olika typer av stöd till jordbruket är det viktigt att vi kan
            garantera en hög rättssäkerhet i sammanhanget.
          </note>
          <note>
            Låt mig också säga att kostnaden för blockkartorna är 10 kr per
            hektar som jordbrukaren söker stöd för. Det betyder att ett genomsnittsföretag
            betalar ungefär 500 kr för en karta. Man får betala minst
          </note>
          <note>
            200 kr men högst 3 000 kr. För att komma upp i beloppet 3 000
            kr måste man ha en areal om minst 300
          </note>
          <note>
            hektar. Jag vill peka på att arealbidraget för 300 hektar spannmål
            är i genomsnitt 600 000 kr. Den avgift som man betalar för att
            få ut 600 000 kr är alltså
          </note>
          <note>
            3 000 kr.
          </note>
          <note>
            Jag tycker personligen inte att det är alldeles orimligt att
            den sektor som åtnjuter de här ersättningarna från den europeiska
            unionen också till viss del bekostar administrationen av dem.
          </note>
          <note>
            Låt mig avslutningsvis också säga att jag djupt beklagar att
            Sveriges lantbrukare har tvingats att i olika omgångar komma in
            med olika uppgifter och att man har fått göra om ett arbete som
            man till stor del redan gjort. Vi måste dock inse att om vi inte
            har ett system som lever upp till de krav som ställs i den aktuella
            EU-förordningen, riskerar vi att det stora återflödet från EU-budgeten
            inte kommer oss till del.
          </note>
          <note>
            Hur systemet ser ut i andra länder vet jag inte, men jag kan
            konstatera att samma regler gäller för andra länder som för Sverige.
            Jag tror att vi kanske har en överdriven föreställning om att
            det är just vi som är noggranna, medan man i andra länder struntar
            i reglerna. Jag är rätt övertygad om att EG-
          </note>
          <note>
            kommissionen lika noggrant granskar andra medlemsländer som de
            granskar oss och att därför också andra medlemsländer gör sitt
            allra yttersta för att få ett kartsystem som är i överensstämmelse
            med förordningen.
          </note>
          <note type="speaker">
            Anf. 67 PETER WEIBULL BERNSTRÖM (m):
          </note>
          <note>
            Fru talman! Det gläder mig att höra att jordbruksministern beklagar
            att jordbruket på detta sätt får betala ytterligare en omgång
            kartor. Jordbruksministern säger också att detta skall garantera
            hög rättssäkerhet, och det är det som också jag efterlyser. Jag
            menar dock att det system som vi har fått med dessa kartor inte
            garanterar någon hög rättssäkerhet. Information som jag har från
            hushållningssällskapen, som nu har väldigt bråda dagar för att
            hjälpa sina kunder till rätta, säger att långt mer än hälften
            av kartorna har varit i behov av ändring.
          </note>
          <note>
            Exempel på brister är att s.k. block saknas på marker som tidigare
            varit med i programmen och att vall- och betesmarker ofta inte
            är utmärkta utan endast plöjd åker. Blockindelningen tycks också
            många gånger inte följa naturliga gränser, såsom statsrådet hävdar
            i sitt svar, utan i stället följer gamla administrativa gränser
            som kommun- och sockengränser.
          </note>
          <note>
            Dessutom förekommer också ett nytt begrepp, s.k.
          </note>
          <note>
            regionindelningsgränser. Sammanhängande skiften försvårar på
            ett mycket påtagligt sätt den här redovisningen.
          </note>
          <note>
            Eftersom dessa gränser inte går att finna i terrängen, tvingas
            jordbrukaren på annat sätt uppskatta arealerna på ömse sidor om
            den här gränsen. Någon exakthet går helt enkelt inte att uppnå,
            utan han tvingas lita till hoppet att för mycket areal på ena
            sidan av gränsen kompenseras av för litet areal på den andra sidan.
            Detta kan väl accepteras så länge det rör sig om samma gröda,
            men med ytterligare en gröda i den här ekvationen blir osäkerheten
            mycket stor. Samtidigt ställer myndigheterna mycket stora krav
            på exakt redovisade arealer.
          </note>
          <note>
            De nya REKO-stöden kräver per definition att skyddszoner anläggs
            längs vattendrag som är utmärkta på den s.k. topografiska kartan
            i skala 1:50 000.
          </note>
          <note>
            Problemet är bara att dessa vattendrag inte alltid är utmärkta
            på de här blockkartorna.
          </note>
          <note>
            Fru talman! Jag hävdar alltså med bestämdhet att rättssäkerheten
            inte är tillfredsställande i detta sammanhang. Det kan inte vara
            rimligt att ansvaret läggs på den sökande, i detta fall på lantbrukaren,
            för att korrigera ett av staten tillhandahållet material, vid
            äventyr att han drabbas av stora sanktioner och riskerar att gå
            förlustig hela inkomststödet om han inte gör detta.
          </note>
          <note>
            Jag tycker faktiskt att det är helt upprörande att ansvaret läggs
            på jordbrukaren. Jag menar att staten här måste ta sitt ansvar.
            Jag skulle vara mycket glad om jordbruksministern här kunde uttala
            att regeringen i stället kommer att ikläda sig detta ansvar och
            följaktligen hålla bonden skadeslös, om felen i hans ansökan är
            att härleda till statens kartmaterial.
          </note>
          <note type="speaker">
            Anf. 68 Jordbruksminister ANNIKA ÅHNBERG (s):
          </note>
          <note>
            Fru talman! Låt mig först säga att jag när jag talade om rättssäkerhet
            gjorde det i den helt grundläggande betydelsen att när vi via
            den gemensamma budgeten för den europeiska unionen avsätter så
            stora belopp som det här handlar om, finns det ett berättigat
            anspråk från samhället som helhet att det finns en god grund för
            detta stöd och att vi kan vara trygga i vetskapen att inga felaktigheter
            uppstår.
          </note>
          <note>
            Jag kan förstå de problem som här väcks när det gäller svårigheterna
            att få de här kartorna exakta redan från början. Den digitala
            ekonomiska kartan kan ju som sitt utgångsmaterial ha kartmaterial
            som är föråldrat, och det är helt klart att detta innebär att
            den karta som kommer ut inte är en exakt eller alltid korrekt
            återgivning av verkligheten. Det ställer mycket riktigt krav på
            jordbrukaren att han skall göra kompletteringar och ändringar
            i den.
          </note>
          <note>
            Låt mig, utan att vid detta tillfälle ha exakt kännedom om vilken
            typ av problem som det kan ge upphov till, säga att jag givetvis
            delar uppfattningen att det finns ett ansvar dels hos jordbrukaren,
            dels också hos myndigheten att under det nya systemets intrimningsperiod
            ha förståelse för de problem som kan komma att uppstå.
          </note>
          <note>
            Vi måste alla göra vårt bästa för att se till att få det nya
            systemet att fungera bra och utan mer krångligheter än nöden kräver.
            Längre än så kan jag inte, utan mer detaljerad kännedom om de
            problem som kan tänkas uppstå, gå i ett svar från riksdagens talarstol.
          </note>
          <note>
            Men låt mig än en gång understryka att det är min bestämda uppfattning
            att det är en viktig del av myndigheters uppgifter att ge god
            service till de medborgare som är berörda av deras verksamhet.
          </note>
          <note type="speaker">
            Anf. 69 PETER WEIBULL BERNSTRÖM (m):
          </note>
          <note>
            Fru talman! Jag tolkar jordbruksministerns svar i det senaste
            inlägget så att man är beredd att ta det ansvar som jag menar
            faller på regeringen och staten, om det blir felaktigheter. Det
            gläder mig naturligtvis.
          </note>
          <note>
            Något annat vore helt orimligt.
          </note>
          <note>
            Vad gäller kostnaderna för allt detta vill jag säga att dessa
            kvarstår som en klart konkurrenssnedvridande faktor, som det många
            gånger har talats om här i kammaren under den sista tiden. Det
            är fråga om kostnader som enligt min mening inte borde läggas
            på jordbruket i den situation som vi har i dag, när vi redan har
            svårt att konkurrera med andra länder.
          </note>
          <note>
            Detta är, som sagt, den andra kartomgång som jordbruket tvingas
            betala. Jag menar, som vi för övrigt också gjorde när frågan behandlades
            för ett år sedan, att staten borde ha tagit på sig den här kostnaden.
          </note>
          <note>
            Det ges vidare inte i avtalet med EU någon rätt att ta ut en
            ansökningsavgift för den som vill komma i åtnjutande av EU:s jordbruksprogram,
            men det är egentligen det som man gör här. Det finns teknikaliteter
            som gör att man kanske kan hävda att det inte är så, men man tar
            de facto ut en avgift. Jag kan tänka mig att detta så småningom
            kommer att bli föremål för prövning i EU-domstolen. Jag ser i
            så fall fram emot det och hoppas att vi vid den tidpunkten kan
            rätta till reglerna för kostnaderna med kartorna.
          </note>
          <note type="speaker">
            Anf. 70 Jordbruksminister ANNIKA ÅHNBERG (s):
          </note>
          <note>
            Fru talman! Låt mig först säga att jag som jordbruksminister
            verkligen inte, vare sig här i riksdagen eller någon annanstans,
            kan uttrycka uppfattningen att vi skall se mellan fingrarna. Jag
            tror egentligen inte heller att en ledamot av Sveriges riksdag
            kan säga det.
          </note>
          <note>
            Däremot tror jag att vi kan vara helt överens om att vi skall
            ha ett regelverk som är så smidigt, obyråkratiskt, enkelt och
            serviceinriktat som möjligt. Det är min avsikt att även fortsättningsvis
            sträva efter det och givetvis också att följa denna fråga och
            dess hantering vid Jordbruksverket, som är den myndighet som har
            ansvaret.
          </note>
          <note>
            Fru talman! Jag redovisade en genomsnittskostnad på 500 kr per
            jordbruksföretag för kartorna. Man skall komma ihåg proportionerna.
            Vi talar om stöd på hundratusenkronorsnivån, och vi talar om en
            kartkostnad som är 500 eller 1 000 kr. När man lyfter fram den
            typen av kostnad som en orsak till att det svenska jordbruket
            är utsatt för konkurrenssnedvridande åtgärder tror jag att man
            riskerar att inte bli tagen på allvar. Om allmänheten får klart
            för sig att det är problem i den storleksordningen som skulle
            vara hindret för svenskt jordbruk när det gäller att hävda sig
            här hemma och på den internationella marknaden tror jag nog att
            kompetensen hos det jordbruket ifrågasätts. Klarar man inte en
            ekonomisk belastning på 500 kr per företag och år?
          </note>
          <note>
            Peter Weibull Bernström frågade huruvida det egentligen är förenligt
            med EU-reglerna, och om det är avsikten, att ett land tar ut denna
            typ av avgift. Vi har gjort den mycket bestämda tolkningen från
            svensk sida att det är möjligt. Vi är inte ensamma om att göra
            den tolkningen. Vi vet att det nu pågår mål i EG-
          </note>
          <note>
            domstolen mellan andra medlemsländer och deras medborgare som
            rör samma fråga. Utan att ha en klar uppfattning om vad som kommer
            att hända i den frågan kan jag säga att vi skall följa den med
            största noggrannhet. Givetvis har vi ingen annan avsikt än att
            tolka regelverket på det sätt som bedöms vara korrekt.
          </note>
          <note>
            Överläggningen var härmed avslutad.
          </note>
          <note>
            9 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen meddelade att följande faktapromemoria
            om förslag från Europeiska kommissionen inkommit och delats ut
            till kammarens ledamöter:
          </note>
          <note>
            Förslag till Europaparlamentets och rådets direktiv om ändring
            i rådets direktiv av den 25 juni 1985
          </note>
          <note>
            om tillnärmning av medlemsstaternas lagar och andra författningar
            om skadeståndsansvar för produkter med säkerhetsbrister KOM (97)
            478
          </note>
          <note>
            10 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1997/98:109 till socialutskottet
          </note>
          <note>
            Motioner
          </note>
          <note>
            1997/98:A12-A60 till arbetsmarknadsutskottet
          </note>
          <note>
            1997/98:Ju33-Ju37 till justitieutskottet
          </note>
          <note>
            1997/98:So12-So14 till socialutskottet
          </note>
          <note>
            1997/98:Sf28 till socialförsäkringsutskottet
          </note>
          <note>
            1997/98:U38 och U39 till utrikesutskottet
          </note>
          <note>
            1997/98:Fö4 och Fö5 till försvarsutskottet
          </note>
          <note>
            1997/98:U31-U37 till utrikesutskottet
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1997/98:134 Kontrolluppgiftsskyldighet vid optionsoch terminsaffärer,
            m.m.
          </note>
          <note>
            1997/98:140 Beskattning av elpannor och vissa andra punktskattefrågor
          </note>
          <note>
            Motioner med anledning av prop. 1997/98:57 Ombildning av
          </note>
          <note>
            Handikappinstitutet
          </note>
          <note>
            1997/98:So19 av Gullan Lindblad m.fl. (m)
          </note>
          <note>
            1997/98:So20 av Marietta de Pourbaix-Lundin och
          </note>
          <note>
            Ulla Löfgren (m )
          </note>
          <note>
            1997/98:So21 av Chatrine Pålsson m.fl. (kd)
          </note>
          <note>
            1997/98:So22 av Roland Larsson m.fl. (c)
          </note>
          <note>
            1997/98:So23 av Åsa Stenberg (s)
          </note>
          <note>
            1997/98:So24 av Stig Sandström m.fl. (v)
          </note>
          <note>
            med anledning av prop. 1997/98:70 Att utveckla ett grannlandssamarbete
            - Sveriges utvecklingssamarbete med Central- och Östeuropa år
            1999-
          </note>
          <note>
            2001
          </note>
          <note>
            1997/98:U40 av Göran Lennmarker m.fl. (m)
          </note>
          <note>
            1997/98:U41 av Eva Zetterberg m.fl. (v)
          </note>
          <note>
            1997/98:U42 av Agne Hansson och Sivert Carlsson
          </note>
          <note>
            (c)
          </note>
          <note>
            1997/98:U43 av Bodil Francke Ohlsson m.fl. (mp)
          </note>
          <note>
            1997/98:U44 av Ingrid Näslund m.fl. (kd)
          </note>
          <note>
            1997/98:U45 av Lennart Rohdin m.fl. (fp)
          </note>
          <note>
            1997/98:U46 av Berit Andnor och Leo Persson (s)
          </note>
          <note>
            med anledning av prop. 1997/98:98 Vissa stiftelserättsliga frågor
            m.m.
          </note>
          <note>
            1997/98:L22 av Martin Nilsson (s)
          </note>
          <note>
            1997/98:L23 av Bengt Harding Olson och Kerstin
          </note>
          <note>
            Heinemann (fp)
          </note>
          <note>
            med anledning av prop. 1997/98:108 Hälsodata- och vårdregister
          </note>
          <note>
            1997/98:So15 av Gullan Lindblad m.fl. (m)
          </note>
          <note>
            1997/98:So16 av Stig Sandström m.fl. (v)
          </note>
          <note>
            1997/98:So17 av Thomas Julin m.fl. (mp)
          </note>
          <note>
            1997/98:So18 av Barbro Westerholm och Kerstin
          </note>
          <note>
            Heinemann (fp)
          </note>
          <note>
            med anledning av prop. 1997/98:128 Lag om vilotid för sjömän
            m.m.
          </note>
          <note>
            1997/98:T46 av Karl-Erik Persson och Hanna Zetterberg (v)
          </note>
          <note>
            med anledning av prop. 1997/98:130 Ändringar i konkurrenslagen
            (1993:20) m.m.
          </note>
          <note>
            1997/98:N13 av tredje vice talman Christer Eirefelt m.fl. (fp)
          </note>
          <note>
            1997/98:N14 av Karin Falkmer m.fl. (m)
          </note>
          <note>
            med anledning av prop. 1997/98:137 Förvaltning av statens fastigheter
            och statliga myndigheters lokalförsörjning, m.m.
          </note>
          <note>
            1997/98:Fi12 av Carl B Hamilton m.fl. (fp)
          </note>
          <note>
            1997/98:Fi13 av Lars Tobisson m.fl. (m)
          </note>
          <note>
            1997/98:Fi14 av Carl-Johan Wilson m.fl. (fp, m, c, v, mp, kd)
          </note>
          <note>
            1997/98:Fi15 av Johan Lönnroth m.fl. (v)
          </note>
          <note>
            1997/98:Fi16 av Roy Ottosson m.fl. (mp)
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 26 mars
          </note>
          <note>
            1997/98:610 av Jerry Martinger (m) till kommunikationsministern
          </note>
          <note>
            Godstransporter till och från Gotland
          </note>
          <note>
            den 27 mars
          </note>
          <note>
            1997/98:611 av Lars Hedfors (s) till kommunikationsministern
          </note>
          <note>
            Vägprojekt i Kronobergs län
          </note>
          <note>
            1997/98:612 av Erik Arthur Egervärn (c) till försvarsministern
          </note>
          <note>
            Markförvärv och markbyten med Försvarsmakten
          </note>
          <note>
            1997/98:613 av Eva Goës (mp) till utrikesministern
          </note>
          <note>
            Mänskliga rättigheter i Kina
          </note>
          <note>
            1997/98:614 av Eva Goës (mp) till näringsministern
          </note>
          <note>
            Bidrag till vindkraftverk
          </note>
          <note>
            1997/98:615 av Eva Goës (mp) till näringsministern
          </note>
          <note>
            Minerallagen
          </note>
          <note>
            1997/98:616 av Eva Goës (mp) till näringsministern
          </note>
          <note>
            Polsk kolbaserad el
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 14 april.
          </note>
          <note>
            13 § Kammaren åtskildes kl. 12.52.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 4 § anf. 33 (delvis) och av andre vice talmannen
            därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
