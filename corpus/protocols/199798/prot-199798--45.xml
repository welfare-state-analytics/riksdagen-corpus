<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--45</head>
          <docDate when="1997-12-11">1997-12-11</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 5 december.
          </note>
          <note>
            2 § Ny riksdagsledamot, m.m.
          </note>
          <note>
            Upplästes och lades till handlingarna följande från
          </note>
          <note>
            Valprövningsnämnden inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Till Valprövningsnämnden har från Riksskatteverket inkommit bevis
            om att Anders Johnson (fp), Hägersten, utsetts till ny ledamot
            av riksdagen fr.o.m.
          </note>
          <note>
            den 1 januari 1998 sedan Birgit Friggebo (fp) avsagt sig sitt
            uppdrag som riksdagsledamot och Lotta Edholm (fp) avsagt sig sitt
            uppdrag som förste ersättare för riksdagsledamöter. Till ersättare
            för riksdagsledamöter har utsetts Ana Maria Narti (fp), Stockholm
            och John Ahlmark (fp), Stockholm, fr.o.m. den
          </note>
          <note>
            1 januari 1998. Från Riksskatteverket har också inkommit ny bilaga
            till bevis för ersättare i detta fall.
          </note>
          <note>
            Valprövningsnämnden har denna dag granskat bevisen och de nya
            bilagorna till bevis för ersättare och därvid funnit att de blivit
            utfärdade i enlighet med
          </note>
          <note>
            19 kap. 11 § vallagen.
          </note>
          <note>
            Stockholm den 10 december 1997
          </note>
          <note>
            Lars Tottie
          </note>
          <note>
            Kerstin Siverby
          </note>
          <note>
            3 § Meddelande om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1997/98:65
          </note>
          <note>
            Till riksdagen
          </note>
          <note>
            Interpellation 1997/98:65 av Kent Olsson (m) om sjömansskatten.
          </note>
          <note>
            Interpellationen kommer att besvaras tisdagen den
          </note>
          <note>
            20 januari.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 8 december 1997
          </note>
          <note>
            Thomas Östros
          </note>
          <note>
            4 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Utbildningsutskottets betänkanden 1997/98:UbU1och
          </note>
          <note>
            UbU2 samt 1997/98:UbU5-UbU7
          </note>
          <note>
            5 § Kommunikationer
          </note>
          <note>
            Föredrogs
          </note>
          <note>
            Trafikutskottets betänkande 1997/98:TU1
          </note>
          <note>
            Utgiftsområde 22 Kommunikationer (prop. 1997/98:1
          </note>
          <note>
            delvis och 1996/97:160 delvis)
          </note>
          <note>
            Anslagsfrågor, övergripande trafikpolitiska frågor och Vägverket
          </note>
          <note type="speaker">
            Anf. 1 PER WESTERBERG (m):
          </note>
          <note>
            Fru talman! I trafikutskottets betänkande nr 1 behandlas utgiftsområde
            nr 22. Beträffande budgetramarnas storlek har vi moderater inga
            stora och avgörande avvikelser från majoritetsskrivningarna. Däremot
            finns det när det gäller transportväsendets innehåll, inriktning
            och funktion avgörande och strategiska skiljelinjer.
          </note>
          <note>
            För oss moderater är transporter och kommunikationer, precis
            som energi, nödvändiga ingredienser i all ekonomisk aktivitet.
            Den positiva välfärdsutveckling som vi har haft i vårt land under
            det senaste århundradet är i stor utsträckning direkt förknippad
            med ökad handel och därmed ökade transporter och ökad kommunikation.
            För ett litet land som Sverige är möjligheten till fri handel
            över gränserna av speciell betydelse för den ekonomiska utvecklingen.
          </note>
          <note>
            Nationell konkurrenskraft för tryggad sysselsättning och miljö
            förutsätter därför både ökande och miljöanpassade transporter.
            Högt ställda krav på god miljö och varaktig hushållning med resurser
            måste också i hög grad påverka utformningen av transportsystemet.
          </note>
          <note>
            För enskilda människors välfärd är goda kommunikationer avgörande.
            Rörligheten är ett väsentligt inslag för god livskvalitet och
            en grundförutsättning för ett fungerande vardagsliv. Goda kommunikationer
            underlättar arbetspendling och ökar möjligheterna att kombinera
            en god boendemiljö med en stor och bred arbetsmarknad. Informationsteknikens
            möjligheter måste därför utnyttjas fullt ut för ett intelligentare
            och effektivare nyttjande av befintlig infrastruktur. Satsningarna
            inom området måste intensifieras.
          </note>
          <note>
            Socialdemokraterna ger uttryck för en stark vilja att minska
            alla typer av transporter genom höjda avgifter, skatter, regleringar
            och andra begränsningar i syfte att åstadkomma en uthållig och
            hållbar miljöbelastning, i stället för en miljöanpassning av transporterna
            i sig.
          </note>
          <note>
            Det bestående intrycket blir att stora delar av transportsystemet
            därför centralplaneras med mycket svaga inslag av marknadsstyrning.
            Framtidstron, framstegsvänligheten och tron på utvecklingen av
            ny kunskap och teknik är därmed svaga.
          </note>
          <note>
            Den valda inriktningen är enligt vår uppfattning omöjlig att
            förena med ekonomisk återhämtning, full sysselsättning och en
            rimlig levnadsstandard. Därmed kommer heller inte de resurser
            att skapas som behövs för att kunna åstadkomma nödvändiga miljöförbättringar.
          </note>
          <note>
            Som övergripande strategi måste därför transportpolitiken grundas
            på kundernas efterfrågan av transporter och likaså på kundernas
            krav på miljöanpassning av desamma. Den fortsatta inriktningen
            måste klara följande grundmål:
          </note>
          <note>
            För det första gäller det att skapa ett kundorienterat, snabbt
            och effektivt transportsystem som utgör en klar konkurrensfördel
            för svenskt näringsliv och därmed för svensk sysselsättning
          </note>
          <note>
            För det andra skall transportslagen stegvis och målmedvetet miljöanpassas
            i takt med den allt snabbare teknikutvecklingen.
          </note>
          <note>
            För det tredje måste transportsystemet lösa människornas berättigade
            efterfrågan på arbets- och rekreationstransporter till rimliga
            kostnader
          </note>
          <note>
            För det fjärde skall varje transportslag behandlas likvärdigt
            i förhållande till sina kostnader och intäkter med den begränsning
            och den målkonflikt som ligger i att varje transportslag också
            måste kunna erhålla så likvärdiga villkor som möjligt gentemot
            inkommande eller utgående internationell konkurrens på transportområdet.
          </note>
          <note>
            Detta kan uppnås bl.a. genom fortsatt avreglering och full konkurrensutsättning
            inom samtliga trafikslag. Därmed tillgodoses kundernas efterfrågan
            i stället för de centrala planerarnas.
          </note>
          <note>
            SJ bör sättas på bolag och konkurrensutsättas fullt ut. En uppdelning
            av SJ i ett mera renodlat bolag för godstransporter helt eller
            delvis ägt av godsköparna, ett för fjärrtågen och ett för den
            regionaltrafiken, bör närmare övervägas.
          </note>
          <note>
            Konkurrensen på järnväg skärps genom att bangårdar, yttre bannät
            och fastigheter/terminaler säljs till
          </note>
          <note>
            Banverket. Trafikeringsrätten på järnvägen bör upplåtas av Banverket.
            Den långväga busstrafiken bör släppas fri. Konkurrensvårdande
            åtgärder bör vidtas för inrikesflyget. De statliga flygplatserna
            får ett konkurrensfrämjande mål, samtidigt som privata medfinansiärer
            prövas. Småflygplatsernas ersättning bör prövas efter "värdet"
            av inmatade passagerare till de större flygplatserna respektive
            de regionalpolitiska satsningarna.
          </note>
          <note>
            Byggande, drift och underhåll av infrastrukturen bör upphandlas
            i konkurrens eller privatfinansieras där så är möjligt. Ett uttalat
            mål med ett ökad privat ägande och ett strikt kommersiellt beteende
            i de kommunägda hamnarna bör även genomföras och stuverimonopolet
            bör avskaffas.
          </note>
          <note>
            Det finns även skäl att satsa mera på elektroniska trafiksystem
            för att få en effektivare trafikledning, en bättre miljö, en ökad
            säkerhet och ett bättre kapacitetsutnyttjande.
          </note>
          <note>
            Vi är också öppna för att i förekommande fall använda väg- och
            broavgifter för att delfinansiera tidigareläggning av investeringar,
            för att avhjälpa trängsel och för att skapa fungerande trafiksystem.
          </note>
          <note>
            Investeringar i drift, underhåll och infrastruktur skall enligt
            vår uppfattning styras dit där transportarbetet finns eller kan
            förväntas uppstå. Stråktänkandet vad avser godsflödet måste man
            därför ta hänsyn till.
          </note>
          <note>
            Hamnarna som trafikknutpunkter/omlastningsterminaler har enligt
            vår uppfattning inte beaktats i tillräcklig utsträckning. Alla
            åtgärder måste styras respektive fördelas efter största möjliga
            ekonomiska effektivitet.
          </note>
          <note>
            Pålagorna bör kopplas till insatser på respektive område. Därför
            tycker vi att man bör pröva och utreda en affärsverksmodell vad
            avser Banverket och Vägverket, precis som när det gäller sjöfart
            och luftfart.
          </note>
          <note>
            Storstädernas trafiksystem måste lösas skyndsamt, och långsiktigt,
            inom ramen för samma metoder och miljökrav som ställs i övriga
            landet. Detta är av stor betydelse, inte minst vad avser Uppland
            som många gånger har större behov av detta än själva storstäderna.
          </note>
          <note>
            Det mest centrala i arbetet med att hitta vägen till det miljöanpassade
            transportsystemet måste vara att komma till rätta med växthusgaserna
            och de problem som är relaterade till dessa. Den teknikutveckling
            som pågår i alla biltillverkande länder kommer att resultera i
            energieffektivare fordon. Detta uppnås genom att vidareutveckla
            och produktionsanpassa material och komponenter. För att Sverige
            skall kunna hålla jämn takt med sina konkurrentländer är det viktigt
            med en fortsatt effektiv forskning och framtagning av nytänkande
            inom bilindustrin.
          </note>
          <note>
            Vi anser att miljömålen väl kan uppnås genom en stegvis och fortsatt
            målmedveten miljöanpassning i internationellt samarbete av respektive
            transportslag.
          </note>
          <note>
            Sverige kan i viss utsträckning gå före och agera föredöme, men
            det får inte leda till väsentliga förluster av konkurrenskraft
            för näringslivet.
          </note>
          <note>
            En miljöanpassning av transportsystemen måste vara folkligt förankrad
            för att kunna uppnås. Detta försvåras allvarligt genom beslutet
            att avveckla en reaktor på ett år med ökad fossilanvändning av
            kol, olja och naturgas som följd. Enbart det beslutet innebär
            mellan 4 och 6 miljoner ton ökade utsläpp av växthusgaser. Detta
            motsvarar ungefär en tredjedel av allt transportarbete på väg.
            Detta kan inte vara förenligt med en offensiv miljö- och transportpolitik.
          </note>
          <note>
            Vid miljöjämförelser mellan de olika trafikslagen bör självfallet
            elen till järnvägen bedömas efter den sist producerade kilowattimmen,
            dvs. att man måste använda kolkondenskraftverk enligt gängse nationalekonomisk
            teori som jämförelsegrund. Vid en sådan jämförelse mellan trafikslagen
            visar sig tåg, buss, bil ge likartad miljöbelastning i förhållande
            till ett halvfullt tåg, en halvfull buss och en halvfull bil,
            dvs. att det avgörande är hur effektivt man använder antalet sittplatser.
          </note>
          <note>
            Den 1 juli 1998 införs s.k. fritt cabotage i Europa.
          </note>
          <note>
            Det innebär att utländska buss- och lastbilsflottor fritt kan
            konkurrera i hela Europa. En hårdare beskattning och restriktivare
            regler för svenska fordon riskerar att leda till en ensidig utflaggning
            av bussar och lastbilar och därmed även en utflaggning arbetstillfällen.
          </note>
          <note>
            Sverige har en av de äldsta lastbilsflottorna. Fasta fordonskostnaden
            är den näst högsta i Europa. Dieselkostnaden inklusive skatt är
            en av de högsta. Detta är enligt vår uppfattning inte acceptabelt.
            Endast 6 %
          </note>
          <note>
            av transporterna går över 30 mil. Det innebär att de olika trafikslagen
            i stor utsträckning är komplementära.
          </note>
          <note>
            Vi skall heller inte i onödan leka med egna tekniska standarder
            och särregler som kan öka kostnaderna och därmed minska konkurrenskraften
            för svensk industri.
          </note>
          <note>
            Jag har tidigare påpekat att vi är öppna för vägoch broavgifter
            som används för att finansiera tidigareläggning av åtgärder för
            att få bort trängsel och köer. Vad gäller trafiksäkerheten och
            nollvisionen delar vi målsättningen, men vi vill samtidigt markera
            vår principiella syn, att de åtgärder som genomförs måste ha folklig
            förankring. Delmål bör därför uppställas. Det finns också anledning
            att erinra om den kraftiga nedgången i antalet döda under senare
            år i trafiken.
          </note>
          <note>
            Jag delar heller inte den övertro på samhällsekonomiska analyser
            och kalkyler som den socialdemokratiska trafikpolitiken grundar
            sig på. Samhällsekonomiska kalkyler måste vara tydliga, rättvisande
            och brett accepterade för att fullt ut kan användas som beslutsunderlag
            som majoriteten tenderar att göra. Så är i dag inte fallet. I
            de samhällsekonomiska kostnader som transportslagen skall bära
            genom
          </note>
          <note>
            "internalisering" av dessa kostnader i gällande skatter och avgifter
            tas inte hänsyn till transportslagens helt avgörande samhällsekonomiska
            nyttor, t.ex. transporter för arbetsresor, brandbekämpning, olycksfall,
            bredare arbetsmarknad.
          </note>
          <note>
            I betänkandet behandlas även Göteborgsdelen av storstadsuppgörelsen.
            Den är för oss helt oacceptabel.
          </note>
          <note>
            Det är för oss oacceptabelt att genomföra en storstadsuppgörelse
            för Göteborgs infrastruktur när vi inte har någon långsiktig finansiering
            för kostnaderna, när det sker i öppen konfrontation med en mycket
            stor opposition i Göteborg och i avsaknad av en långsiktig uppgörelse
            som kan bli bestående över genomförandetiden och därmed över flera
            mandatperioder. Vi moderater kommer inte att respektera detta
            beslut vid förändrade majoritetsförhållanden. Vi betraktar beslutet
            som djupt ansvarslöst. Det riskerar att leda till kapitalförstöring.
          </note>
          <note>
            Vi kan heller inte acceptera att riksdagen avhänder sig all påverkan
            vid anslagsfördelningen mellan vägoch järnvägsinvesteringarna.
            Majoriteten överlåter därmed en betydande beslutanderätt från
            riksdagen till regeringen, något som är oacceptabelt.
          </note>
          <note>
            Det är också oacceptabelt att starta nya statliga bolag för att
            bygga infrastruktur och låna upp hela investeringskostnaden utan
            att rimliga intäktsflöden finns till bolagen. Det är i praktiken
            en dold statsupplåning, som skall förräntas och amorteras under
            lång tid. Därmed kommer det att belasta de löpande anslagen för
            aktuella regioners framtida infrastrukturinvesteringar under många
            år.
          </note>
          <note>
            Socialdemokraterna tar inte heller till vara Sveriges nationella
            intressen på teleområdet. Vi anser att en ny nummerplan bör genomföras
            så snart som möjligt. Det bör bli ett riktnummerområde för hela
            Sverige. Man bör få möjlighet att ta med sig sitt gamla telefonnummer
            när man flyttar inom landet, s.k.
          </note>
          <note>
            nummerportabilitet. Det måste påskyndas. Det finns risk att Sverige
            hamnar på efterkälken.
          </note>
          <note>
            Ett av Sveriges teknik- och kunskapsintensivaste företag, Telia,
            ges inte tillräckliga möjligheter att expandera och ta till vara
            de affärsmöjligheter som ges. Industriella kluster som Telia,
            Ericsson och den s.k. software-industrin är en av nycklarna till
            Sveriges framtid. På ett år har värdet på Telias aktier fallit
            med
          </note>
          <note>
            10 miljarder. En privatisering av bolaget önskas av såväl företagsledning
            som fack. Varje dröjsmål minskar därmed värdet på bolaget, ger
            förlorade arbetstillfällen och sämre utvecklingspotential.
          </note>
          <note>
            Fru talman! Sverige är ett land utanför Europas kärna. Många
            konkurrenskraftiga industriföretag tenderar att utvecklas till
            monteringsindustrier med full internationell konkurrenskraft av
            varje enskild komponent. Det innebär kraftigt ökade krav på punktliga
            leveranser, val av transportmedel efter varuvärde. Transportslagen
            kompletterar därmed varandra och konkurrerar endast i begränsad
            omfattning.
          </note>
          <note>
            Betydelsen av näringslivets behov av transporter är kraftigt
            underskattad. Sysselsättningseffekter och ekonomiska tillväxtfaktorer
            av transportsystemets funktion lyser därför med sin frånvaro.
            Socialdemokraterna verkar helt ha glömt transportpolitikens centrala
            roll för företagens utveckling, sysselsättningen och välståndsutvecklingen.
          </note>
          <note>
            Med det anförda står vi moderater fast vid samtliga reservationer
            vi fogat till betänkandet. Vi avser för tids vinnande att endast
            yrka bifall till och begära rösträkning på reservation nr 2.
          </note>
          <note type="speaker">
            Anf. 2 SIVERT CARLSSON (c):
          </note>
          <note>
            Fru talman! Det trafikutskottets betänkande som vi nu behandlar,
            betänkande nr 1, har rubriken Kommunikationer. Det är ett ord
            med vidare innebörd än vad man till vardags kanske tänker på.
            Visst är kommunikationer både väg- och järnväg, både sjö- och
            luftfart, både post och tele, men kommunikationer är också möjlighet
            för människor för att träffas, möjlighet för att utbyta tankar
            och idéer, möjlighet att byta varor och tjänster, möjlighet för
            kulturer att mötas, möjlighet för människor men också för regioner,
            nationer och länder att utvecklas.
          </note>
          <note>
            Men goda kommunikationer minskar avståndets betydelse, ökar tillgängligheten
            och möjligheterna till decentralisering.
          </note>
          <note>
            Vårt land, som är ett land i utkanten av Europa, är givetvis
            mycket beroende av goda kommunikationer.
          </note>
          <note>
            Långa avstånd inom landet, till övriga Europa och till andra
            marknader gör att våra avståndsnackdelar måste kompenseras med
            väl fungerande transporter och en väl utbyggd infrastruktur som
            måste skapa förutsättningar för att ta till vara utvecklingsmöjligheterna
            i hela Sverige.
          </note>
          <note>
            Ett väl utbyggt väg- och järnvägsnät, en utbyggnad av kollektivtrafiken,
            av flyget och av sjöfarten samt en god tillgång till ett brett
            utbud av post- och telekommunikationer på likvärdiga villkor och
            till rimliga priser i hela landet ökar möjligheterna för ett livskraftigt
            och decentraliserat samhälle. Men inte ens tillsammans utgör dessa
            en garanti för den flexibilitet, tillgänglighet och frihet som
            dagens och morgondagens decentraliserade samhälle kräver. För
            detta fordras också bilen som transportmedel.
          </note>
          <note>
            Jag säger detta eftersom jag tycker att vi ibland, när kommunikationer
            och olika transportmedel diskuteras, har en förmåga att antagligen
            omedvetet glömma bort att det i vårt land rullar mer än 3 miljoner
            bilar. Många av dessa rullar i områden, på landsbygd och i glesbygd,
            där övriga transportmöjligheter lyser med sin totala frånvaro.
            Där är bilen inte bara en möjlighet utan också en nödvändighet
            och en förutsättning för såväl det privata resandet som för näringslivet
            och dess verksamhet.
          </note>
          <note>
            Den höjning av reseavdraget som genom Centerns påverkan nu kommer
            till stånd är ett steg i rätt riktning, men det ger inte den rättvisa
            som på sikt måste skapas åt boende i dessa områden. Andra möjligheter
            måste också utredas, vilket vi har föreslagit i vår partimotion.
          </note>
          <note>
            En av de större utmaningarna ligger i att skapa ett kommunikationssystem
            som bygger på insikten om behoven av omställning mot ett ekologiskt
            hållbart och uthålligt samhälle. Arbetet med en miljöanpassning
            av transportsystemet måste oförtrutet gå vidare.
          </note>
          <note>
            Ett kretsloppsanpassat samhälle förutsätter ett
          </note>
          <note>
            "grönare" transportsystem. Användningen av fossila bränslen måste
            minska, och vissa tendenser börjar nu kunna skönjas, men mera
            måste till.
          </note>
          <note>
            På liknande sätt som vi i dag diskuterar nollvisionen inom trafiksäkerhetsarbetet
            menar Centerpartiet att det också bör införas en nollvision beträffande
            fossila bränslen. För att någorlunda snabbt fasa in icke-fossila
            bränslen behövs utveckling, provning och styrmedel. Tillgängligheten
            till dessa bränslen behöver öka och branschen måste tydligare
            involveras i det arbetet.
          </note>
          <note>
            Centerpartiet anser att regeringen bör initiera en förhandling
            med berörda parter såsom bilindustrin, producentorganisationer
            och staten om hur en övergång från fossila drivmedel till icke-fossila
            drivmedel skall kunna påskyndas och successivt genomföras.
          </note>
          <note>
            Kan exempelvis Brasiliens bilar köra på etanol så borde ju förutsättningarna
            inte vara mycket annorlunda i vårt land.
          </note>
          <note>
            Den skattebefrielse på etanol som Centerpartiet så länge har
            arbetat för, och som nu genom samverkan har blivit en realitet,
            bör kunna utgöra en god grund för det fortsatta nödvändiga arbetet
            att fasa ut de fossila bränslena till förmån för de icke-fossila.
          </note>
          <note>
            Miljöklassning av fordon och bränslen måste utvecklas och minskad
            bränsleförbrukning måste stimuleras. Här har på sistone en del
            initiativ tagits även i vårt land som gör att jag, trots starka
            krafters motstånd, ändå ser början av ett genombrott för miljötänkande
            även inom bildindustrin.
          </note>
          <note>
            Fru talman! Investeringar i infrastruktur är av största strategiska
            betydelse för utvecklingen av näringslivet i hela Sverige, för
            exportindustrins konkurrensförutsättningar och för att möjliggöra
            arbete och boende i hela landet.
          </note>
          <note>
            Efter några års kraftig utbyggnad och investering i nya vägar
            måste nu insatserna för drift och underhåll ökas för att vidmakthålla
            vägkapitalet som annars riskerar att förslitas och investeringarna
            på så sätt gå om intet. De partier som radikalt vill skära ned
            anslagen till väghållningen tar på sig ett mycket stort ansvar.
          </note>
          <note>
            Om befintlig infrastruktur skall kunna vidmakthållas behövs stora
            insatser för underhåll, inte minst för att klara de många företag
            som ligger i Sveriges mer glest befolkade områden. För skogsindustrin
            är ett välskött vägnät av avgörande betydelse. Minskad effektivitet
            för denna basindustri påverkar i hög grad även landets ekonomi.
          </note>
          <note>
            För möjligheterna att hela Sverige skall leva spelar vägstandarden
            en avgörande roll. En kraftig satsning på upprustning av vägnätet
            är därför en angelägen regionalpolitisk fråga, där upprätthållandet
            och upprustningen också av det finmaskiga vägnätet är av stor
            betydelse för att gjorda investeringar i större transportförbindelser
            skall få avsedd effekt.
          </note>
          <note>
            Det beslut som riksdagen nyligen har fattat om kommande infrastrukturplanering
            för perioden 1998-
          </note>
          <note>
            2007 och som bl.a. innebär kraftigt ökade anslag för drift och
            underhåll innebär framgångar för krav som
          </note>
          <note>
            Centern länge har drivit.
          </note>
          <note>
            Fru talman! Sedan anslagen till de enskilda vägarna genom budgetpropositionen
            1995 halverades har vi lyckats övertyga regeringspartiet om detta
            fatala misstag och nu åter fått upp detta anslag till ungefär
            den nivå som gällde innan halveringen.
          </note>
          <note>
            Det enskilda vägnätet är inte viktigt enbart för de boende utan
            är i vidare mening en förutsättning för utveckling av näringslivet,
            ökad sysselsättning, regional balans och ökad tillgänglighet.
          </note>
          <note>
            Den del, 7 400 mil, av det enskilda vägnätet på
          </note>
          <note>
            28 000 mil som erhåller statsbidrag berör mer än en miljon av
            Sveriges befolkning och närmare 50 % av den totala skogs- respektive
            åkerarealen. Var fjärde gods- eller persontransport genereras
            från enskilda vägar. Skogsnäringen, med krav på korta leveranstider
            och just in time-transporter, är i mycket hög grad beroende av
            dessa vägars tillgänglighet och standard.
          </note>
          <note>
            För landsbygden, allemansrätten och turistnäringen utgör dessa
            vägar en förutsättning.
          </note>
          <note>
            Uppgörelsen om att bidraget till de enskilda vägarna innevarande
            budgetår skall uppgå till 610 miljoner kronor innebär ökade möjligheter
            för regional utveckling och tillgänglighet. Vi från Centern anser,
            inte minst mot bakgrund av att det särskilda anslaget för bärighetshöjande
            åtgärder nu är borttaget, att anslaget till enskilda vägar även
            kommande budgetår bör uppgå till samma nivå, 610 miljoner kronor.
            Regeringen bör kunna göra erforderlig omfördelning inom anslaget
            A 2.
          </note>
          <note>
            Fru talman! Avslutningsvis är det kanske ändå på den avancerade
            informations- och kommunikationsteknikens område som utvecklingen
            nu går snabbast.
          </note>
          <note>
            Det innebär risker, men det skapar framför allt ytterligare möjligheter
            att minska avstånd, öka tillgänglighet, främja decentralisering,
            utveckling och regional balans. Men mera därom senare under dagens
            debatt.
          </note>
          <note>
            Fru talman! Jag står givetvis bakom samtliga
          </note>
          <note>
            Centerns reservationer, men för tids vinning yrkar jag bifall
            enbart till reservation 5.
          </note>
          <note type="speaker">
            Anf. 3 KENTH SKÅRVIK (fp):
          </note>
          <note>
            Fru talman! Folkpartiet har under en följd av år i riksdagen
            uttalat att vi vill skapa ett samhälle där människor, idéer och
            varor kan resa, förmedlas och transporteras snabbt och effektivt.
            Kommunikationer är samhällskroppens blodomlopp och nervsystem.
            Väl utbyggda kommunikationer inom Sverige är nödvändiga för näringsliv
            och sysselsättning i alla delar av landet. Resor till och från
            arbetet, serviceställen och fritidsaktiviteter är viktiga för
            ett fungerande vardagsliv. Goda kommunikationer med utlandet är
            en förutsättning för våra ökade internationella kontakter.
          </note>
          <note>
            Människans vilja att resa och ta kontakt med andra människor
            har under århundradens lopp lett till att olika nationaliteter
            och folkgrupper kommit i kontakt med varandra. Detta har i sin
            tur resulterat i ökad förståelse mellan människor, vilket i längden
            motverkar rasism och främlingsfientlighet.
          </note>
          <note>
            Staten har ett övergripande ansvar för kommunikationernas goda
            funktion. Insatser i kommunikationssystemet är i princip av två
            slag. Det gäller dels åtgärder för att undanröja flaskhalsproblem,
            dels offensiva insatser för att stimulera en önskvärd utveckling.
            Rätt utformade ekonomiska styrmedel kan på sikt leda till lägre
            total miljöbelastning. Den fria konkurrensen garanterar lägsta
            kostnad för trafikanten på efterfrågad kvalitet. Monopol bromsar
            utvecklingen och bör undvikas. Statens övergripande ansvar innebär
            inte att staten skall ha något företräde som trafikutövare. Tvärtom
            är det angeläget att rollerna som ansvarig myndighet och operatör
            klart skiljs åt.
          </note>
          <note>
            Säkerhetsarbetet måste bli effektivare.
          </note>
          <note>
            Fru talman! I dagens ekonomiskt ansträngda läge är det viktigt
            att alla sektorer i samhället bidrar till de nödvändiga besparingarna.
            Därför anser Folkpartiet att ramen för utgiftsområde 22 tillfälligt
            borde minskas. Riksdagen beslutade i våras om inriktningen av
            investeringarna i och underhållet av infrastrukturen för perioden
            1998-2007. För att finansiera vårt besparingsförslag vill vi förskjuta
            tyngdpunkten i infrastrukturinvesteringarna mot den senare delen
            av tioårsperioden. Folkpartiet vill i stället i dagens läge prioritera
            mer pengar till hjälp för de sjuka, handikappade och gamla samt
            mer pengar till utbildningsinsatser.
          </note>
          <note>
            Det är inte nödvändigt att staten ensam bekostar alla lönsamma
            infrastrukturinvesteringar. Det måste finnas utrymme också för
            alternativa finansieringsformer. I Sverige har så skett vad gäller
            Arlandabanan. Här är det ett privat konsortium som bygger och
            efter färdigställande skall driva de aktuella anläggningarna.
            En sammanfattande beteckning på denna typ av finansieringslösning
            är BOT, Building, Operating, Transfer. Enligt Folkpartiets uppfattning
            borde regeringen aktivt verka för att BOT-projekt utnyttjas i
            större utsträckning än vad som i dag är fallet. Därmed kan samhällsekonomiskt
            angelägna infrastrukturprojekt genomföras utan att statens budget
            belastas av en tung investeringskostnad. Finansieringen av BOT-
          </note>
          <note>
            projekt kan ske antigen genom att nyttjarna, trafikanterna, erlägger
            avgifter eller genom att staten via trafikverken "hyr" anläggningarna
            eller en kombination av dessa bägge finansieringar. Projekt som
            vi framförallt anser vara intressanta för framtida BOT-
          </note>
          <note>
            projekt är trafiklösningar i och kring våra storstäder.
          </note>
          <note>
            Folkpartiet liberalerna vill främja konkurrens mellan olika företag
            för att konsumenternas behov skall tillgodoses till rimliga priser.
            Som det ser ut i dag är priserna inom många transportgrenar, framförallt
            tåg och flyg, alltför höga eftersom konkurrensen är eftersatt
            på grund av monopolliknande situationer. Dessa höga priser inskränker
            i onödan den enskildes möjligheter att resa och snedvrider valet
            av färdmedel.
          </note>
          <note>
            Privatiseringar måste genomföras på ett sätt som gör att konkurrensen
            verkligen främjas. En utförsäljning av ett statligt företag får
            under inga omständigheter innebära att ett privat monopol uppstår.
            Privatiseringarna gäller bl.a. telekommunikationsområdet.
          </note>
          <note>
            Folkpartiet förordar en total utförsäljning av Telia.
          </note>
          <note>
            Fru talman! Samhället behöver av många skäl ett väl fungerande
            vägnät. Under den borgerliga regeringsperioden 1991-1994 satsades
            stora summor på att förbättra vägnätet. På många håll har vägarnas
            standard och kapacitet höjts. Detta var välkommet då våra vägar
            länge eftersattes av de socialdemokratiska regeringarna under
            1980-talet. Vägarna måste i hela landet hålla en sådana standard
            att säkerhet garanteras och transporter med t.ex. råvaror kan
            nå fram till industrin. En god vägstandard är en förutsättning
            för att hela Sverige skall leva och utvecklas. Folkpartiet har
            ur trafiksäkerhetssynpunkt sagt ett klart nej till att bygga s.k.
            trefältsvägar i stället för motorvägar. Det är bättre att då satsa
            på s.k. slimmade motorvägar med fyra körfält.
          </note>
          <note>
            Ett allvarligt flaskhalsproblem är den bristfälliga bärighet
            hos många vägar som är av stor betydelse främst för skogsindustrins
            råvaruförsörjning men också för exempelvis åkerinäringen. Underhållet
            är av väsentlig betydelse i ett samhällsekonomiskt perspektiv.
            De stora investeringar som görs skall vårdas väl.
          </note>
          <note>
            Underhållet är också av stor betydelse för framkomligheten. Detta
            illustreras varje vår under tjällossningsperioden då problem kan
            uppstå med avstängda vägar i hela Norrland och ned genom Svealand
            till bl.a. Dalsland och Småland i Götaland.
          </note>
          <note>
            Underhållet är otillräckligt för att kunna bibehålla en acceptabel
            standard på framförallt det lågtrafikerade vägnätet. Kapitalförstöringen
            är omfattande på den belagda delen. Inget utrymme finns för närvarande
            för förbättringsåtgärder på detta vägnät. Upprustning och beläggning
            av grusvägar på landsbygden liksom smärre trafiksäkerhetsförbättrande
            åtgärder kunde tidigare finansieras från drifts- och underhållsanslaget.
            Det kan numera endast ske med hjälp av sysselsättningsskapande
            medel.
          </note>
          <note>
            Fru talman! Jag vill passa på att ta upp något om de s.k. storstadspaketen
            också. Regeringen saknar dessvärre lösningar på hur paketen skall
            finansieras.
          </note>
          <note>
            Regeringen ger klartecken till väginvesteringar där man endast
            har finansiering till en mycket liten del av kostnaderna. I väntan
            på utredningsförslag om miljöstyrande vägavgifter skall man finansiera
            de aktuella projekten i Stockholm och Göteborg med anslag anvisade
            över statsbudgeten fr.o.m. år 1999. Den nationella finansieringen
            kommer att omprövas när förutsättningarna för regional finansiering
            föreligger.
          </note>
          <note>
            Vi tycker att det är oansvarigt av regeringen både att sätta
            kommunerna i denna ekonomiska situation och att använda statliga
            pengar utan att veta hur man på sikt skall finansiera investeringen.
          </note>
          <note>
            De olika investeringarna skall vägas mot varandra så att de mest
            effektiva och angelägna investeringarna görs. Dessa investeringar
            måste vidare vägas mot andra samhällsbehov, exempelvis vård, omsorg
            och utbildning.
          </note>
          <note>
            Det förslag till bilavgifter som har föreslagits av en majoritet
            i Kommunikationskommittén förefaller att vara en ny pålaga på
            bilismen. Förslaget är också starkt integritetskränkande och avvisas
            därför. Det är dessutom oacceptabelt att ta ut så höga bilavgifter.
          </note>
          <note>
            Det har nämnts summor på upp till ca 60 kr per mil.
          </note>
          <note>
            Fru talman! Till sist vill jag ta upp ett vägprojekt som har
            engagerat mig under ett flertal år, och som hunnit överleva en
            hel rad med kommunikationsministrar, nämligen väg E 6 genom norra
            Bohuslän.
          </note>
          <note>
            Enligt en äldre planperiod för Vägverkets planering av E 6 som
            motorväg genom Bohuslän, skulle vägen vara fullt ubyggd år 2003.
            Efter ständiga förskjutningar i planprocessen, föranledda av olika
            omständigheter, ter sig årtalet inte vara alltför orealistiskt!
          </note>
          <note>
            Väl medveten om att investeringar av olika slag måste kunna definieras
            som samhällsnyttiga och därtill vara ekonomiskt försvarbara, går
            det inte komma från att en utbyggnad av E 6 genom Bohuslän kan
            motiveras.
          </note>
          <note>
            Den är både samhällsnyttig och ekonomiskt försvarbar. Inte minst
            väger ett reducerat olyckstal tungt i vågskålen. Det kommer ständigt
            nya rapporter som visar på höga olyckstal för denna väg. E 6 bör
            därför snarast byggas ut till en fullvärdig motorväg genom hela
            Bohuslän.
          </note>
          <note>
            Fru talman! Folkpartiets förslag till ram för utgiftsområdet
            röstades ned av kammaren den
          </note>
          <note>
            20 november. Därmed kan jag i dag inte yrka bifall till någon
            reservation som rör utgiftsramen. Vi har därför i denna del endast
            fogat ett särskilt yttrande till betänkandet.
          </note>
          <note type="speaker">
            Anf. 4 KARL-ERIK PERSSON (v):
          </note>
          <note>
            Fru talman! Bra kommunikationer är en viktig förutsättning för
            hela landets utveckling. Förutsättningen för Sveriges utveckling
            av infrastrukturen har varit att vi med skattemedel har byggt
            ut de kommunikationer som vi har i dag.
          </note>
          <note>
            Jag tror att de satsningar på utbyggnader av vägar och järnvägar
            som har gjorts i Sverige och de bra vägar och järnvägsförbindelser
            som vi har aldrig skulle ha kommit till stånd om de skulle ha
            privatfinansierats. Det har alltså skett via skattsedeln. Alla
            har vi varit med och betalat och bidragit till bra kommunikationer.
            Jag tror att det är en förutsättning för att vi skall ha bra kommunikationer.
            En totalt avreglerad marknad kommer aldrig att skapa de förutsättningar
            som man tror sig uppnå med en sådan satsning.
          </note>
          <note>
            Att avreglera kommunikationsmarknaden och tro att man på det
            sättet kan skapa goda förutsättningar i hela landet är, som vi
            ser det, en felaktig syn. Vi i
          </note>
          <note>
            Vänsterpartiet kommer aldrig att acceptera att man slår sönder
            ett väl fungerande kommunikationssystem som är uppbyggt med skattepengar.
            Att först via staten bygga ut och sedan bjuda in privata att ta
            över de delar av landet, där man har gjort en skattefinansierad
            utbyggnad, kommer på sikt att göra att förutsättningarna att bo
            och verka samt bygga ut industri i hela landet försvinner. Det
            leder till en storstadskoncentration av ett gigantiskt slag. Det
            är inte bra om vi samtidigt säger att vi skall ha möjligheter
            att bo och verka i hela landet.
          </note>
          <note>
            På olika politikområden satsar vi statliga medel, för regionalpolitik,
            jordbruksstöd och transportstöd, för att människor skall ha möjligheter
            att bo och verka i hela landet. Detta vill man framför allt från
            borgerligt håll slå sönder. Vi kommer med skärpa att motsätta
            oss sådana tilltag och tror inte att de har några förutsättningar.
          </note>
          <note>
            Man talar i dag om att man skall bygga vägar. Då måste man också
            titta på lönsamhetskalkyler. I samband med den utbyggnad av infrastrukturen
            som vi har haft i detta land har inte lönsamhetskalkyler diskuterats.
            Man har tyckt att utbyggnaden har varit nödvändig för att hela
            landet skall leva. För att minska antalet trafikolyckor har vägar
            och järnvägar byggts ut.
          </note>
          <note>
            Nu skall man se på utbyggnaden från ett lönsamhetsperspektiv.
            Den myndighet som har fått i uppgift att räkna på lönsamheten
            är Statens institut för kommunikationsanalys, som i dagligt tal
            kallas för SIKA.
          </note>
          <note>
            Deras uppgift kan jag inte riktigt fatta. På ett sätt skall man
            titta på de här lönsamhetskalkylerna och utifrån räkneexempel
            se om det är lönsamt eller inte.
          </note>
          <note>
            Det blir litet knepigt. Förändrar man i kalkylerna litet grand
            får man ett helt annat utfall. Och vad är det som är lönsamt?
            Är det bara trafikströmningar det gäller, eller skall man också
            lägga in trafikolyckor som vi har på en del vägar?
          </note>
          <note>
            Vi från Vänsterpartiet har ställt upp på nollvisionen, för det
            är en omöjlig sak rent politiskt att inte göra det. Men en förutsättning
            för att nå den är ju egentligen att vi inte minskar underhållet
            på vägarna och att vi på vissa sträckor bygger ut vägarna så att
            de blir säkra. Det är stora uppgifter framöver om vi skall klara
            det här. De medel som man har tagit fram ser jag att det kan bli
            problem med, framför allt kanske med tanke på underhållssidan.
          </note>
          <note>
            Litet rådlösa blir vi också från Vänsterpartiets sida
          </note>
          <note>
            - och vi har en gemensam motion med andra partier, det gäller
            reservation 2, till detta betänkande - när man under 1998 lämnar
            över till regeringen att omfördela medel mellan väg och järnväg.
            Det skall bara gälla under nästa år, 1998. Jag kan inte förstå
            varför det i så fall bara skall gälla under ett enda år. För mig
            ser det nästan ut som om det skulle vara någon typ av valbudget
            man lämnar över när det gäller kommunikationerna för departement
            och regering att göra vad de vill med.
          </note>
          <note>
            För om det, som det skrivs i betänkandet, är svårigheter att
            genomföra det här med väg- och järnvägsanslag, det här att man
            skall kunna föra över medel från ett område till ett annat, varför
            är det då bara svårigheter under 1998? Svårigheterna måste väl
            i så fall bestå för all framtid?
          </note>
          <note>
            Det är ju på det viset att både Banverket och Vägverket har till
            uppgift att ta in anslagen. Man går ut till de aktörer som finns
            när det gäller byggnation och tar in anbud från dem. Utifrån det
            bygger man väg. Vi minns alla när regeringen sänkte anslaget till
            enskilda vägar, när vi hade uppvaktning av generaldirektören för
            Banverket och sade: Ni kan inte ta pengar från anslaget till nya
            investeringar, för de är redan upphandlade. Då kommer vi i det
            läget att Banverket bötfälls på grund av att man kommer att få
            bryta vissa avtal. Har man inte gjort det här med upphandling
            under 1998? Visst har man gjort det. Därför kan jag inte fatta
            varför man egentligen gör det här.
          </note>
          <note>
            Det finns också något annat som är konstigt. I trafikutskottets
            betänkande 1990/91:22 var vi helt överens om att uppföljningskravet
            skulle stärkas utifrån en rapport från Riksdagens revisorer. Det
            fanns vad jag vet inga reservationer mot synsättet att vi skulle
            ha strängare uppföljningskrav. Man skulle inte kunna göra på det
            här viset. Nu går man helt plötsligt ifrån det här. Det är något
            som är helt obegripligt för mig.
          </note>
          <note>
            Jag tror faktiskt inte att det här stämmer överens med talet
            om att riksdagen skall stärka sin ställning gentemot regeringen.
            T.o.m. statsministern har sagt att riksdagen skall vara som kyrkan.
            Den skall stå mitt i byn.
          </note>
          <note>
            Det här går man nu ifrån på ett område, och jag tycker att det
            ser väldigt allvarligt ut. Vilka konsekvenser det här kommer att
            få får väl framtiden utvisa.
          </note>
          <note>
            Men att det, som man skriver, bara skall gälla ett enda år, är
            för mig väldigt knepigt.
          </note>
          <note>
            Sedan är ju det här nästan första gången under året som vi verkligen
            har fått diskutera olika områden när det gäller kommunikationerna.
            Det tycker jag faktiskt är bra. Det är som flera talare har sagt
            före mig;
          </note>
          <note>
            kommunikationerna är så mycket. Det är inte bara vägar och järnvägar.
            Det är post, tele, sjöfart osv. Vi får hoppas att man, när den
            här kommunikationskommitténs betänkande kommer, försöker samordna
            kommunikationerna. Vi lägger ned oerhört mycket pengar på kommunikationer.
            Då är det väldigt viktigt att man har en samsyn. Det finns en
            oerhörd kunskap i
          </note>
          <note>
            Banverket, SJ, Sjöfartsverket och Luftfartsverket, och man borde
            på ett bättre sätt spegla verkligheten och förutsättningarna för
            bra kommunikationer i hela landet. Man kanske bör kunna samarbeta
            på ett annat sätt än vad som sker i dag.
          </note>
          <note>
            Med det, fru talman, vill jag yrka bifall till reservationerna
            1, 2, 23 och 28 i detta betänkande.
          </note>
          <note type="speaker">
            Anf. 5 ELISA ABASCAL REYES (mp):
          </note>
          <note>
            Fru talman! Vi skall alltså debattera och fatta beslut om budgetområde
            22. Det här är den sista debatten som förs på grundval av det
            gamla trafikpolitiska beslutet. I början av nästa år har regeringen
            aviserat att man avser att lägga fram en proposition till riksdagen
            angående ett nytt trafikpolitiskt beslut.
          </note>
          <note>
            Man kan fråga sig hur stor betydelse den här debatten har. Rent
            teoretiskt vet vi att debatten här i kammaren inte kommer att
            påverka själva beslutet. Vi debatterar framför allt av demokratiskäl
            för att öppet redovisa skälen till vårt röstande. Det ger anledning
            att ställa frågor. Var formas trafikpolitiken egentligen? Är det
            ute i landet, i myndigheterna, hos partierna? Det är väldigt svårt
            att säga. Men en sak är säker, och det är att olika särintressen
            rycker och sliter i kommunikationsområdets miljarder, som är väldigt
            många - nästan 25 närmare bestämt.
          </note>
          <note>
            Just detta att infrastruktur- och trafikpengar så lätt kommer
            ett särintresse till del är en viktig orsak till att riksdagen
            skall ha god kontroll över budgetmedlens användning och ändamål.
          </note>
          <note>
            Regeringens begäran om bemyndigande att kunna flytta medel mellan
            anslaget A 2 och anslaget A 4, dvs. pengar till vägar och pengar
            till järnvägar, utan att gå tillbaka till riksdagen, stärker inte
            precis den demokratiska förankringen av medelsanvändningen.
          </note>
          <note>
            En sådan ordning framfördes till riksdagen i budgetpropositionen
            utan någon som helst beredning, och skälen man angav var mycket
            diffusa. Jag delar här
          </note>
          <note>
            Vänsterpartiets framförda åsikt att det är någon form av valbudget
            som planeras.
          </note>
          <note>
            Nu ändrade utskottsmajoriteten visserligen bemyndigandet till
            att endast omfatta anslagskrediten på nästföljande år, men det
            får man väl se som ett undankrypande. Regeringens förslag skulle
            ju faktiskt ha varit oförenligt med den nya budgetlagen. Jag och
          </note>
          <note>
            Miljöpartiet de gröna är väldigt glada att vi har lyckats nå
            en gränsöverskridande reservation mellan de politiska partierna
            om det här. Det visar hur demokratiskt vanskligt det hela är.
          </note>
          <note>
            Trafikutskottets politik blir med den här utvecklingen en löjeväckande
            låtsaspolitik. Jag måste beklaga att vi fick den situation som
            vi fick, att Socialdemokraterna hittade stödpartiet Centern som
            uppenbarligen endast för den goda samarbetsviljans skull -
          </note>
          <note>
            det är den enda uppenbara anledningen i mina ögon -
          </note>
          <note>
            valde att stödja bemyndigandet. I dag kommer Centerpartiet enligt
            min mening att rösta direkt oansvarigt. Jag vill varna för att
            i maktens solsken finns det ingen solskyddsfaktor. Ni får se upp
            så att ni inte blir brända.
          </note>
          <note>
            I dag avslutas med stor sannolikhet klimatförhandlingarna i Kyoto
            definitivt. Alltsedan jag första gången deltog i trafikutskottets
            debatter har jag envist hävdat sambandet mellan klimat och trafik
            med hänvisning till de ökande koldioxidutsläppen från trafiksektorn.
          </note>
          <note>
            Jag har svårligen fått med mig något annat parti, med undantag
            för Vänsterpartiet, i den här frågan. I
          </note>
          <note>
            dagens budgetbeslut finns inget som bidrar till att minska trafiksektorns
            koldioxidutsläpp. Moderaternas
          </note>
          <note>
            Per Westerberg har hittills nämnt klimatfrågan, men i övrigt
            har moderaterna koncentrerat sig till att diskutera klimatpolitik
            när det handlar om kärnkraftsavveckling. Övriga partier har väldigt
            sporadiskt berört ämnet.
          </note>
          <note>
            I regeringens budgetproposition finns en del lustiga skrivningar
            på s. 16 - eller tragiska om man så vill
          </note>
          <note>
            -, och jag vill läsa upp en av dem:
          </note>
          <note>
            "Utsläppen från vägtrafiken uppgick under år
          </note>
          <note>
            1996 till 18 800 000 ton koldioxid, 126 600 ton kväveoxid, 1
            175 ton svaveldioxid och 147 700 ton kolväten. Jämfört med år
            1995 har utsläppsnivåerna minskat för samtliga ämnen. Utsläppen
            av svaveldioxid har minskat mest (11 %). Utsläppen av kväveoxid
            och kolväten har minskat med drygt 6 %."
          </note>
          <note>
            Hur är det i verkligheten? Samtliga utsläpp, inklusive koldixoidutsläppen,
            sjönk totalt. Men är det intressant att granska perioden 19995-1996?
            För hela perioden 1993-1995 finns en påvisad ökning på nära
          </note>
          <note>
            15 %. Detta är samtidigt som Sveriges riksdag har förbundit sig
            att stabilisera utsläppen.
          </note>
          <note>
            Det här är anmärkningsvärt. Jag vill då rikta en fråga till majoriteten:
            Har ni någon som helst uppfattning om varför regeringen har underlåtit
            att ta med en specifik procentsats för koldioxidutsläppen i redovisningen
            till riksdagen?
          </note>
          <note>
            Per Lager från Miljöpartiet kommer med anledning av vår reservation
            och vår motion senare att tala om vår syn på cykel- och gångtrafik.
          </note>
          <note>
            När det gäller Vägverkets budget vill vi särskilt framhålla en
            omdisponering som vi har föreslagit av medel beträffande det sektorsansvar
            som Vägverket har. Vi föreslår att ansvaret för klimatfrågorna
            inom trafiksektorn överförs till Naturvårdsverket - som åderlåtits
            kraftigt på resurser. Vi menar att kompetensen för att genomföra
            ett offensivt arbete finns här.
          </note>
          <note>
            Som en direkt konsekvens av omfördelningen av ansvaret överförs
            20 miljoner kronor från Vägverkets administrationsanslag till
            Naturvårdsverket.
          </note>
          <note>
            Vi vill också protestera mot den långsamma utveckling som regeringen
            föreslår för att åtgärda bullerproblem. Regeringen konstaterar
            att 5 000 personer fick bullerproblem åtgärdade förra året, dvs.
            de som var utsatta för buller över 65 decibel. Men 240 000
          </note>
          <note>
            personer lider fortfarande av bullernivåer på över 65
          </note>
          <note>
            decibel. Om man fortsätter att åtgärda bullerproblem i den takt
            som hittills har använts kommer det att ta 48
          </note>
          <note>
            år innan problemen har byggts bort - under förutsättning att
            trafikmängden är konstant. Det finns ingenting som pekar på att
            trafikmängden kommer att vara konstant.
          </note>
          <note>
            Vi föreslår i stället en tioårsperiod. Det betyder att
          </note>
          <note>
            24 000 människor om året skulle få sin livskvalitet och hälsosituation
            förbättrad. Det här är en angelägen åtgärd.
          </note>
          <note>
            Miljöpartiets budgetförslag är ett helhetsförslag.
          </note>
          <note>
            Det ligger i jämförelse med regeringens förslag över ramen. Med
            anledning av det och att beslutet om ramarna redan har fattats
            har vi ingen reservation till förmån för vårt ramanslag utan endast
            ett särskilt yttrande.
          </note>
          <note>
            Jag vill yrka bifall till reservationerna 2, 7, 21, 27,
          </note>
          <note>
            37, 40 och 47. Jag kan redan nu avslöja att vi inte kommer att
            begära votering på samtliga av dessa reservationer. Vi står förstås
            bakom alla andra reservationer som vi har undertecknat.
          </note>
          <note type="speaker">
            Anf. 6 SIVERT CARLSSON (c) replik:
          </note>
          <note>
            Fru talman! Jag kan förstå den tveksamhet som både Miljöpartiet
            och flera andra känner inför bemyndigandet att använda sig av
            medel från två konton under kommande år. Vi har från Centerns
            sida väckt motioner och sagt att det måste ske med stor restriktivitet.
            Men när Elisa Abascal Reyes i sin visdom kallar det för löjeväckande
            låtsaspolitik och oansvarigt måste jag reagera.
          </note>
          <note>
            I ett övergångsskede har vi förståelse för att det kan uppstå
            problem. Jag har varit med tidigare när alla konton inte alltid
            har tömts vid rätt tidpunkter.
          </note>
          <note>
            Nu har vi fått in en restriktivitet beträffande tiden och beloppsbegränsningen.
            Om det sker skall det redovisas för riksdagen i budgetpropositionen.
            Med det som bakgrund tycker jag fortfarande att det här är ett
            praktiskt handlingssätt som i viss mån bygger på förtroende utan
            att misstänkliggöra allting.
          </note>
          <note type="speaker">
            Anf. 7 ELISA ABASCAL REYES (mp) replik:
          </note>
          <note>
            Fru talman! Det hedrar förstås Centerpartiet att i förhandlingar
            med Socialdemokraterna - om man nu kan kalla det så - ha fått
            in en restriktivitet i bemyndigandet. Vi noterar den avsevärda
            skillnaden mellan regeringens första begäran om att disponera
            19 ½
          </note>
          <note>
            miljarder fritt efter eget omdöme utan att gå tillbaka till riksdagen
            och det nuvarande bemyndigandet som utskottsmajoriteten föreslår
            på anslagskrediter efter nästföljande budgetår.
          </note>
          <note>
            Men när det gäller det Sivert Carlsson anför att det är fråga
            om att detta är praktiskt, kan jag bara säga att enväldeshärskande
            i många fall är praktiskt men demokratiskt tvivelaktigt. Vi ser
            nu en ytterligare utarmning av den demokratiska förankringen av
            trafikpolitiken. Vi tänker inte medverka till något sådant.
          </note>
          <note>
            Vill Centern bereda vägen får Centern ta de moraliska och politiska
            konsekvenserna av handlandet.
          </note>
          <note type="speaker">
            Anf. 8 SIVERT CARLSSON (c) replik:
          </note>
          <note>
            Fru talman! Vi tar konsekvenserna av det hela,
          </note>
          <note>
            Elisa Abascal Reyes, och det är i viss mån byggt på erfarenheter.
            Det är praktisk sakpolitik och en vettig skrivning. Det skulle
            kännas bra om Elisa Abascal
          </note>
          <note>
            Reyes skulle förstå våra synpunkter och att hon tar tillbaka
            att hon tycker att det är en oansvarig politik.
          </note>
          <note>
            Det är det definitivt inte. Vi tar naturligtvis ansvar.
          </note>
          <note type="speaker">
            Anf. 9 ELISA ABASCAL REYES (mp) replik:
          </note>
          <note>
            Fru talman! Jag vill understryka att det inte finns någon beredning
            i frågan och ingen djupare analys i någon form av uredningsförfarande
            för den typen av omförflyttning av makt från riksdagens trafikutskott
            till Kommunikationsdepartementet.
          </note>
          <note>
            Precis som Sivert Carlsson säger är det praktisk sakpolitik att
            stödja den typen av förslag. Men det går inte att tala om någon
            ideologisk förankring eller djupare demokratisk analys. Därmed
            menar jag att det är oansvarigt. Jag tycker att även den praktiska
            sakpolitiken skall ha en ideologisk och demokratisk förankring.
          </note>
          <note type="speaker">
            Anf. 10 MATS ODELL (kd):
          </note>
          <note>
            Fru talman! Svensk transport- och kommunikationssektor befinner
            sig i dag i frontlinjen när det gäller både effektivitet och aktivitet.
            Det är viktigt att utvecklingen inte stannar upp.
          </note>
          <note>
            Men transporter och resande ger inte bara välfärdsvinster. Vi
            kristdemokrater är väl medvetna om detta, Elisa Abascal Reyes.
            Den negativa miljöpåverkan är dessvärre mycket påtaglig, och den
            stora utmaningen under de närmaste åren är att utveckla ett miljöanpassat
            transportsystem. För att lyckas med det måste en lång rad radikala
            trafikpolitiska strukturbeslut fattas under de närmaste åren.
            För att få harmoni mellan trafiken och vad naturen långsiktigt
            tål måste bl.a. utsläppen av försurande ämnen och växthusgaser
            minskas radikalt.
          </note>
          <note>
            Fru talman! Kommunikationsdepartementets bilaga i årets budgetproposition
            följer en tydlig trend under mandatperioden - den innehåller litet
            nyheter.
          </note>
          <note>
            Det händer över huvud taget litet positivt på Kommunikationsdepartementets
            område. Förra mandatperiodens överbud från Socialdemokraternas
            sida har nu förbytts i närmast sin motsats, dvs. kraftiga neddragningar
            och återställare. Utlovade ökade satsningar på drift och underhåll
            har uteblivit. Investeringarna i infrastrukturen har kraftigt
            reducerats. Några nya, tydliga deklarationer i riktning mot ökad
            avreglering och konkurrens inom transport- och kommunikationssektorn
            finns inte. Det råder helt enkelt stor brist på visioner och inspirerande
            utmaningar inför framtiden.
          </note>
          <note>
            Ordet nollvision har med denna regerings kommunikationspolitik
            fått en dubbel betydelse.
          </note>
          <note>
            Ett av de stora misstagen var att tro att alla problem i hela
            sektorn skulle kunna lösas samtidigt i en enda gigantisk utredning.
            Kommunikationskommittén fick i själva verket ett helt omöjligt
            uppdrag. De var färdiga med sitt arbete under våren 1997. Utredningen
            har fått massiv kritik ur olika perspektiv från i stort sett alla
            remissinstanser. Vi väntar nu med spänning på den trafikpolitiska
            proposition som är annonserad till våren 1998.
          </note>
          <note>
            Vi kristdemokrater kan verkligen beklaga att regeringen har valt
            att låta Vägverkets och Banverkets drifts- och underhållsverksamhet
            fortsätta i myndighetsform. Vi befarar att detta stoppar upp den
            nödvändiga effektiviseringsprocess som pågår inom verken. Den
            kommer inte att gå i den snabba takt som är nödvändig, och dessutom
            innebär detta en ovarsam hantering av skattebetalarnas pengar.
          </note>
          <note>
            För att transportmarknaden skall kunna leva upp till sin fulla
            potential krävs det att det finns både en intern och en extern
            konkurrens. Den externa konkurrensen består i att olika trafikslag
            konkurrerar om kunderna och den interna i att det finns ett flertal
            olika aktörer inom varje trafikslag. Det är uppenbart att järnvägen
            i dag inte fyller den funktion som den har möjlighet till; den
            är ett underutnyttjat transportslag, som borde ha potential för
            tillväxt. Men för att detta skall kunna ske krävs det att den
            interna konkurrensen tillåts växa. Detta går uppenbarligen stick
            i stäv mot socialdemokratisk ideologi. Återregleringarna har varit
            förödande för järnvägssektorns vitalitet och utveckling.
          </note>
          <note>
            Kristdemokraternas linje är att 1988 års trafikpolitiska mål
            skall ligga fast. Samtidigt måste arbetet med att utveckla ett
            optimalt och effektivt transportoch kommunikationssystem fortsätta
            med full kraft.
          </note>
          <note>
            Ett sådant effektivt och konkurrensutsatt system kan verksamt
            bidra till att säkerställa välfärden i vårt land.
          </note>
          <note>
            Sverige befinner sig i dag i frontlinjen vad gäller utvecklingen
            i trafiksektorn. Vi får inte förlora denna position, allra minst
            mot bakgrund av vårt lands avståndshandikapp, både inom landet
            och till våra exportmarknader.
          </note>
          <note>
            Statens roll är tvådelad i detta sammanhang. För det första är
            det offentliga myndigheters uppgift att se till att Sverige har
            en väl utbyggd och väl underhållen infrastruktur. Huvudsakligen
            sker detta med offentliga medel. För att höja effektiviteten och
            produktiviteten också på detta område måste privata initiativ
            uppmuntras. Här är Svenska Vägföreningens intressanta upplägg
            med delvis privatfinansierade väginvesteringar en positiv sak,
            som måste analyseras från en positiv utgångspunkt. För det andra
            måste staten se till att transport- och kommunikationsmarknaderna
            fungerar allt effektivare. Det sker bäst genom att konkurrenstrycket
            successivt ökar genom fortsatt avreglering inom sektorn.
          </note>
          <note>
            En internalisering av trafikens externa kostnader måste ske på
            internationell nivå. Sverige måste därför agera kraftfullt för
            att EU skall fatta nödvändiga beslut i denna fråga. Möjligheterna
            för Sverige att genomföra åtgärder på egen hand är lindrigt talat
            begränsade. Det bidrar ytterligare till behovet av internationella
            åtgärder.
          </note>
          <note>
            Riksdagen har lagt fast mycket högt ställda mål för en säkrare
            trafik på vägarna. Under de senaste åren har antalet dödade och
            skadade på vägarna glädjande nog minskat. Den fastlagda visionen,
            nollvisionen, går naturligtvis inte att bestrida. Det är i grunden
            en etisk fråga att inte acceptera att människor får sätta livet
            till eller blir allvarligt skadade för livet i trafiken. Men det
            är ganska paradoxalt, fru talman, att regeringen praktiskt taget
            parallellt beslutar om en nollvision för antalet dödade i trafiken
            och samtidigt kraftigt drar ned på de investeringar som skulle
            avhjälpa de mest olycksdrabbade vägavsnitten på våra
          </note>
          <note>
            Europavägar.
          </note>
          <note>
            Sverige har upplevt stora variationer i investeringarna i det
            svenska vägnätet. Under 70- och 80-talen låg investeringarna på
            en absolut bottennivå jämfört med de flesta andra västeuropeiska
            länder. Investeringarna i järnvägen var obetydliga.
          </note>
          <note>
            Under fyrpartiregeringen fattades beslut om tredubblade investeringar
            i infrastrukturen. Besluten hade sin utgångspunkt i en långsiktig
            bedömning av såväl den allmänna ekonomiska utvecklingen som statsfinansernas
            utveckling i vårt land. Men nu måste man fråga: Var finns den
            socialdemokratiska regeringens visioner på investeringsområdet?
          </note>
          <note>
            Sedan den nuvarande regeringen tillträdde har investeringarna
            i vägnätet minskat. Budgetpropositionen fortsätter på denna linje.
            De nu aktuella investeringsnivåerna innebär en klar minskning
            från föregående mandatperiod. Trots detta anser vi kristdemokrater
            att det kan finnas skäl för att nu dra ned investeringsvolymen.
            Ny trafikinformatik kan också ge möjligheter att bättre utnyttja
            existerande infrastruktur.
          </note>
          <note>
            Men också av statsfinansiella skäl kan en begränsning av volymen
            nu vara nödvändig.
          </note>
          <note>
            Fru talman! Vi yrkar naturligtvis avslag på regeringens förslag
            att skaffa sig riksdagens bemyndigande att medel skulle få överföras
            fritt mellan anslaget
          </note>
          <note>
            A 4 Investeringar samt drift och underhåll av statliga järnvägar
            och anslaget A 2 Väghållning och statsbidrag. Detta skulle göra
            riksdagen och trafikutskottet närmast överflödiga. Jag förstår
            inte hur mina socialdemokratiska vänner i utskottet, med Centerns
            hjälp, bara låter sig köras över och omyndigförklaras på detta
            mycket pinsamma sätt.
          </note>
          <note>
            Om regeringen har planer på att ändra balansen mellan väg- och
            järnvägsanslagen bör de redovisas nu för riksdagen. Vilka projekt
            tror man sig inte få i gång, och vad har man då tänkt göra? Ett
            minimikrav är att åtminstone redovisa i vilken riktning som pengarna
            förväntas gå. Det borde stå fullständigt klart för regeringen
            att det är riksdagen som beslutar om fördelningen av medel på
            olika anslag efter beredning i trafikutskottet.
          </note>
          <note>
            Nu anför man att det är de stora investeringsvolymerna och den
            utdragna planprocessen som gör att man inte kan fatta beslut här
            i kammaren om fördelning av anslagen. Detta är ju helt obegripligt,
            eftersom de båda anslagen är ramanslag. Ramanslag karakteriseras
            ju just av att de får överskridas, att man får ta pengar från
            kommande perioder. Därför blir beslutet fullständigt obegripligt.
          </note>
          <note>
            Det handlar följaktligen om något annat och mindre hedervärt
            - antagligen att skyla över det faktum att framför allt Banverkets
            budget nu mer och mer börjar likna en schweizerost. Min gissning
            är att regeringen i skydd av detta bemyndigande planerar att ytterligare
            dra ned investeringar i och underhåll av vägnätet för att skyla
            över konstiga finansieringar och misslyckanden inom Banverket.
            Detta, fru talman, borde riksdagen med kraft avslå.
          </note>
          <note>
            Jag står givetvis bakom samtliga kristdemokratiska reservationer
            men nöjer mig av tidsskäl med att yrka bifall till reservation
            2.
          </note>
          <note type="speaker">
            Anf. 11 ELISA ABASCAL REYES (mp) replik:
          </note>
          <note>
            Fru talman! Det är roligt att få tillfälle att debattera med
            Mats Odell. På den tiden han var kommunikationsminister stod jag
            på barrikaderna och protesterade mot de motorvägsprojekt som han
            ville genomföra och som planerades under hans regering, t.ex.
            Dennispaketet och Öresundsbron. Jag skall inte prata om det nu,
            utan jag vill ställa en fråga till Mats Odell, som har stor erfarenhet
            på området. Har Mats Odell hittat någonting i dagens beslut som
            leder till en minskning av koldioxidutsläppen?
          </note>
          <note type="speaker">
            Anf. 12 MATS ODELL (kd) replik:
          </note>
          <note>
            Fru talman! Jag har inte hittat någonting i dagens beslut som
            leder till en minskning av koldioxidutsläppen. Elisa Abascal Reyes
            hade inte hört mitt anförande när hon höll sitt anförande och
            sade att inga andra partier tar upp dessa frågor. Jag vill då
            gärna säga till henne att jag hade ett avsnitt om just detta i
            mitt anförande.
          </note>
          <note>
            Vi skriver i vår motion om trafikens miljöeffekter:
          </note>
          <note>
            "Riksdagens mål för år 2000 bör skärpas ytterligare så att utsläpp
            över naturens toleransgränser inte accepteras. Detta innebär i
            faktiska siffror att utsläppen från transportsektorn måste minska
            med 80 procent för koldioxid, 85 procent för kväveoxider och 40
          </note>
          <note>
            procent för svaveldioxid räknat på 1989 års utsläppsnivåer."
          </note>
          <note type="speaker">
            Anf. 13 ELISA ABASCAL REYES (mp) replik:
          </note>
          <note>
            Fru talman! Mats Odell har givetvis rätt. Jag hade inte hört
            hans anförande när jag höll mitt. Det är bra att han bryr sig
            om miljön.
          </note>
          <note>
            När det gäller koldioxidutsläppen måste jag säga att jag inte
            heller har hittat något inslag i det budgetpolitiska förslag som
            ligger framme som direkt sänker koldioxidutsläppen från trafiksektorn,
            men det kan hända att jag har läst slarvigt.
          </note>
          <note>
            Debatten om den 80-procentiga sänkningen kommer framför allt
            att föras i skatteutskottet och i viss mån i finansutskottet,
            där Mats Odell sitter. Jag skulle vilja uppmana honom att driva
            en mer offensiv skattepolitik när det gäller koldioxidutsläppen.
            Det gäller även spekulationerna om borgerligt samarbetet. Moderaterna
            vill sänka bensinskatten med 25 öre. Det sänker inga koldioxidutsläpp.
          </note>
          <note type="speaker">
            Anf. 14 MATS ODELL (kd) replik:
          </note>
          <note>
            Fru talman! Det mest näraliggande beslut som denna kammare kan
            fatta när det gäller att minska koldioxidustläppen är ett beslut
            om att inte gå med på en snabbstängning av Barsebäcksverket, vilken
            innebär att vi ökar utsläppen från dansk kolkraft och drar fram
            en stor ny infrastruktur av fossilgas i Sverige.
          </note>
          <note>
            Jag skulle vilja höra om Elisa Abascal Reyes är beredd att bidra
            där. Det är ett betydligt mer verksamt medel än att försöka hitta
            formuleringar i propositionen och i de olika motionerna.
          </note>
          <note type="speaker">
            Anf. 15 MONICA ÖHMAN (s):
          </note>
          <note>
            Fru talman! Trafikutskottets betänkande nr 1
          </note>
          <note>
            handlar om hur den ram på drygt 24 miljarder som riksdagen redan
            har beslutat om skall fördelas inom utgiftsområdet Kommunikationer.
            24 miljarder är mycket pengar. Det är dock inte en fullständig
            bild, eftersom verksamheter inom vårt område i många fall är avgifts-
            och intäktsfinansierade. Den totala omslutningen blir mycket större
            än så.
          </note>
          <note>
            Trafikpolitikens mål är att erbjuda medborgarna och näringslivet
            i hela landet en tillfredsställande, säker och miljövänlig trafikförsörjning
            till lägsta möjliga samhällsekonomiska kostnader. Detta övergripande
            mål kan vidareutvecklas i ett antal delmål.
          </note>
          <note>
            Transportsystemet skall utformas så att medborgarnas och näringslivets
            grundläggande transportbehov kan tillgodoses på ett tillfredsställande
            sätt. Det gäller tillgänglighet. Transportsystemet skall utformas
            så att det bidrar till ett effektivare resursutnyttjande i samhället
            som helhet. Det gäller effektivitet. Transportsystemet skall utformas
            så att det motsvarar högt ställda krav på säkerhet i trafiken.
            Det gäller säkerheten. Transportsystemet skall utvecklas så att
            en god miljö och hushållning med naturresurserna främjas.
          </note>
          <note>
            Det gäller miljöfrågan. Transportsystemet skall byggas upp så
            att det bidrar till regional balans. Det är den regionalpolitiska
            aspekten.
          </note>
          <note>
            Dessa ledande ord - tillgänglighet, effektivitet, säkerhet, miljö
            och regional balans - kan man återfinna i många av de motioner
            som tas upp i betänkandet.
          </note>
          <note>
            De finns också i många av reservationerna. Man skulle kunna tro
            att vi är ganska överens, men trots detta har det till betänkandet
            fogats 50 reservationer och tio särskilda yttranden.
          </note>
          <note>
            Av budgetpropositionen framgår det att regeringen kommer att
            lämna ett samlat förslag till riksdagen våren 1998 om den framtida
            trafikpolitiken. Målet är att åstadkomma ett långsiktigt hållbart
            transportsystem som främjar välfärden, tillväxten och sysselsättningen
            i hela landet. Infrastrukturen skall förbättra transportkvaliteten,
            öka miljöanpassningen och ha en hög ambition för trafiksäkerheten
            som utgångspunkt.
          </note>
          <note>
            Regeringen avser vidare att nästa år återkomma med förslag till
            förändringar och anpassningar i postlagen för att precisera statens
            ansvar när det gäller att säkerställa att de postpolitiska målen
            uppfylls. Vi tycker från utskottsmajoritetens sida att det är
            bra.
          </note>
          <note>
            KOMKOM och den framtida trafikpolitiken har nämnts många gånger
            i både ord och skrift under de senare åren. Jag kan dra mig till
            minnes att Karl-Erik
          </note>
          <note>
            Persson i fjolårets budgetdebatt litet irriterat påpekade att
            vi bara sköt frågorna framför oss med hänvisning till KOMKOM och
            det trafikpolitiska beslutet. Enligt vad som står i budgetbilagan
            skall vi förhoppningsvis snart vara framme vid målet, så att vi
            verkligen kan diskutera trafikpolitiken för framtiden.
          </note>
          <note>
            Jag måste säga att Per Westerberg och i viss mån
          </note>
          <note>
            Kenth Skårvik hade litet svårt att skilja mellan budgeten för
            1998, som vi nu diskuterar, och det arbete som de själva har lagt
            ned i Kommunikationskommittén.
          </note>
          <note>
            Jag kan ha viss förståelse för det. Men vi återkommer till den
            stora och övergripande frågan till våren, mina herrar. Nu gäller
            det budgeten för 1998.
          </note>
          <note>
            Fru talman! Jag kan se att talarlistan i dag är ganska lång.
            För att vinna litet tid skall jag inte kommentera medelsfördelningen,
            eftersom det kommer talare efter mig som behandlar vägfrågorna
            och järnvägsfrågorna, där de stora pengarna ligger, men också
            luftfarten och sjöfarten. Låt mig bara konstatera att utskottsmajoriteten
            anser att man har gjort en bra avvägning mellan transportslagen
            och en bra fördelning mellan investering och underhåll. Följaktligen
            tillstyrker vi budgetförslaget i dess helhet. Att kommentera detta
            nu tycker jag bara skulle vara en upprepning.
          </note>
          <note>
            Det finns en speciell fråga som har diskuterats mycket i samband
            med behandlingen i utskottet, och så även här i dag, nämligen
            regeringens hemställan om bemyndigande för år 1998 att vid behov
            omfördela medel mellan anslagen A 2 - väghållning och statsbidrag
            - och A 4 - investeringar samt drift och underhåll av statliga
            järnvägar.
          </note>
          <note>
            Om jag bara läser hemställanspunkten kan jag ha viss förståelse
            för den flerpartireservation som har fogats till betänkandet.
            Men utskottsmajoriteten har gjort ett förtydligande, och reservanterna
            måste ha missat att vi har gjort det.
          </note>
          <note>
            Låt mig upprepa vad som står i betänkandet för tydlighetens skull.
            Utskottsmajoriteten säger i klartext att vi måste värna riksdagens
            ställning när det gäller anvisningen av anslag till olika ändamål,
            vilket helt överensstämmer med reservanternas uppfattning.
          </note>
          <note>
            Majoriteten anser att det på grund av det nyligen fattade beslutet
            om tioårsplaner för inriktningen av planeringen av investeringar
            och underhåll av vägar och järnvägar för tidsperioden 1998-2007
            råder en osäkerhet om när de olika projekten kommer att genomföras.
            Därför är det svårt att beräkna behovet av anslagsmedel för det
            kommande budgetåret. För att öka flexibiliteten i medelsanvisningen
            anser majoriteten att regeringen för 1998 bör få använda anslagen
          </note>
          <note>
            A 2 och A 4 på angivet sätt, begränsat till ett belopp som motsvarar
            anslagskrediten för anslaget i fråga.
          </note>
          <note>
            Majoriteten menar också att regeringen senast i budgetpropositionen
            bör redovisa för riksdagen om möjligheten utnyttjas.
          </note>
          <note>
            Det är långt ifrån hela anslaget som regeringen har möjlighet
            att omdisponera. Det tycker jag inte att reservanterna tar någon
            större notis om.
          </note>
          <note>
            Om man tittar på budgetalternativen - kanske främst på Folkpartiet
            liberalernas alternativ - kan man se att det uppstår en ny situation.
            Man gör så stora besparingar att risken för att denna situation
            skall behöva uppstå förmodligen är mindre.
          </note>
          <note>
            Från socialdemokraternas och centerpartisternas sida tycker vi
            att det är viktigt att klara av att fullfölja vårens riksdagsbeslut.
            Vi tillstyrker bemyndigandet enligt de villkor som jag har redogjort
            för. Vi tycker inte att projekt skall behöva avbrytas. Behoven
            är stora.
          </note>
          <note>
            Fru talman! Som jag tidigare sagt avstår jag från att gå in i
            en diskussion om de olika anslagen eftersom flera andra majoritetsföreträdare
            som avser att diskutera de olika områdena skall tala efter mig.
            Jag hoppas naturligtvis att de övriga partiernas företrädare accepterar
            att vi inte diskuterar samma sak två gånger.
          </note>
          <note>
            Med detta, fru talman, yrkar jag bifall till hemställan i utskottets
            betänkande i dess helhet och avslag på samtliga reservationer.
          </note>
          <note type="speaker">
            Anf. 16 PER WESTERBERG (m) replik:
          </note>
          <note>
            Fru talman! Det kanske överraskar Monica Öhman att det finns
            kontinuitet i den moderata och folkpartistiska transportpolitiken.
            För mig är det föga överraskande. Vi står för vad vi säger, både
            det vi säger i dag och det vi kommer att säga i vår - detta till
            skillnad från hur socialdemokraterna agerade under den socialdemokratiska
            oppositionstiden. Dessvärre finns en del som tyder på att det
            finns kontinuitet i det socialdemokratiska agerandet mellan denna
            höst och kommande vår. Den som lever får se.
          </note>
          <note>
            Fru talman! Jag nämnde Göteborgsuppgörelsen i mitt huvudanförande.
            Jag markerade mycket tydligt att jag hyser en viss upprördhet
            över motiven och metoderna i Göteborgsuppgörelsen. Jag har svårt
            att förstå hur man kan köra över en mycket stor minoritet i Göteborg
            i fråga om finansieringar som skall löpa över många mandatperioder
            och där det fordras stabilitet för att det inte skall bli ren
            kapitalförstöring.
          </note>
          <note>
            Jag skulle gärna vilja ha en kommentar och ett försvar från Monica
            Öhman på den punkten.
          </note>
          <note>
            Jag skulle vilja återkomma till budgetfrågorna.
          </note>
          <note>
            Monica Öhmans försvar för att slå samman budgetanslagen - om
            än med vissa begränsningar - innebär som jag ser det att hon på
            ett otillbörligt sätt avhänder riksdagen inflytande. Inte nog
            med detta! Nu tenderar man också med hjälp av olika typer av aktiebolag
            att lånefinansiera olika byggnationer utan att det finns några
            direkta intäktsflöden till bolagen. I praktiken handlar det om
            att man genom aktiebolagsformen döljer budgetunderskott. Jag vill
            ånyo fråga Monica
          </note>
          <note>
            Öhman: Är det verkligen ett bra sätt att redovisa budgeten att
            dölja budgetunderskotten i särskilda bolag utan egna intäktsmöjligheter?
          </note>
          <note type="speaker">
            Anf. 17 MONICA ÖHMAN (s) replik:
          </note>
          <note>
            Fru talman! Jag kan naturligtvis se att det finns kontinuitet
            i Moderaternas och Folkpartiets diskussioner om trafikpolitiken.
            Det jag vädjar om är att vi skall diskutera rätt sak vid rätt
            tillfälle. Hela
          </note>
          <note>
            KOMKOM:s betänkande och en del av de frågor som ni har tagit
            upp i dag är just nu under beredning. Ingen av oss vet vad slutresultatet
            av den beredningen blir. Så vi kanske kan spara den debatten till
            dess att det blir aktuellt.
          </note>
          <note>
            Sedan till storstäderna. Det är ju som det är med
          </note>
          <note>
            Stockholm, och vi har varit överens om att inte ta upp den frågan
            nu i höst. Vi måste faktiskt alla känna ett ansvar för att man
            skall få en lösning på trafikproblemen i storstadsområdena. För
            Göteborgs del handlar det väldigt mycket om kollektivtrafik. Jag
            vet att det finns en opposition i Göteborg, men det finns också
            en majoritet som har ställt sig bakom den här lösningen. Vi har
            lyssnat på majoriteten, och vi tycker att det är viktigt att man
            klarar ut den här frågan nu.
          </note>
          <note>
            Jag vet att den ideologiska, grundläggande skiljelinjen mellan
            moderat politik och vår politik är att moderaterna i alla stycken
            pratar om att släppa andarna fria, om konkurrensutsättning och
            privatisering. Vi kan aldrig mötas i den diskussionen, Per Westerberg,
            om ni skall lägga ut allt på privata händer. Det är egentligen
            vad ni vill, och det står också i era motioner.
          </note>
          <note type="speaker">
            Anf. 18 PER WESTERBERG (m) replik:
          </note>
          <note>
            Fru talman! Budgetfrågorna för ett år ligger inte i något vakuum,
            så att vi inte tar ställning till centrala transportpolitiska
            frågor. Därmed är alla de frågor vi har rest ytterst relevanta
            vid bedömningen av den här budgeten.
          </note>
          <note>
            Vad avser Göteborgsuppgörelsen kvarstår min kritik alldeles påtagligt.
            Vi kan jämföra med Stockholm, med tunnlar som slutar mitt inne
            i berget, med en massa halvt avslutade projekt som för närvarande
            binder hundratals miljoner, kanske miljarder, som inte kan användas.
            Detta beror på att man inte skapar erforderliga breda majoriteter,
            som är stabila över mandatperioderna. Uppgörelsen i Göteborg med
            minsta möjliga majoritet, som trumfas igenom denna riksdag i dag,
            är icke försvarlig. Den riskerar leda till betydande kapitalförstöring.
          </note>
          <note>
            Jag har heller ingen förståelse för bristen på vilja till avreglering
            och konkurrensutsättning, som alldeles uppenbart har ökat anslagens
            värde. Vi har fått mer för pengarna genom att tillåta alternativ
            och avreglering, och vi har fått ett bättre konsumentbeteende.
            Jag förstår inte varför socialdemokraterna vägrar avreglera långväga
            busstrafik, som ju utnyttjas av de minst köpstarka människorna
            i samhället, konkurrerar litet med övriga trafikslag och har en
            mycket starkt kompletterande effekt i ett glesbygdsland som Sverige.
          </note>
          <note>
            Jag kan heller inte förstå varför man inte vill avreglera telemarknaden
            fullt ut och gå vidare med nummerportabiliteten i tillräckligt
            hög takt. På den punkten verkar vi ha svårigheter att hänga med
            EU-
          </note>
          <note>
            reglerna.
          </note>
          <note>
            Vi borde också ge lastbilsnäringen och bussnäringen konkurrensregler
            som gör dem jämbördiga med näringarna i våra viktigaste konkurrentländer.
            De kommer ju att kunna konkurrera om trafiken inne i
          </note>
          <note>
            Sverige.
          </note>
          <note type="speaker">
            Anf. 19 MONICA ÖHMAN (s) replik:
          </note>
          <note>
            Fru talman! Jag skall väldigt kort säga något om storstäderna.
            Jag kunde för ett tag sedan läsa en artikel i Svenska Dagbladet,
            där bl.a. Per Westerberg uttalade sig. Han sade att det inte går
            att få någon uppgörelse nu, eftersom vi är alldeles för nära ett
            val.
          </note>
          <note>
            Vi är faktiskt litet oansvariga om vi tar det på det sättet.
            Vi måste försöka lösa trafikproblemen även i storstäderna, och
            det är vad vi har gjort i Göteborg.
          </note>
          <note>
            Vi har tillsammans med den lokala och regionala ledningen i många
            av de berörda kommunerna försökt att hitta öppningar, och fullmäktige
            har faktiskt röstat ja.
          </note>
          <note>
            Per Westerberg kommer åter in på de långsiktiga frågorna. Varför
            inte avreglera långväga buss, osv., osv.? Per Westerberg, vi tar
            det när det våras! Detta är en av de delar som ni diskuterade
            i KOMKOM. Vi och regeringen måste ändå få en skälig beredningstid
            för att komma med ett förslag till riksdagen. Sedan tar vi den
            debatten.
          </note>
          <note type="speaker">
            Anf. 20 MATS ODELL (kd) replik:
          </note>
          <note>
            Fru talman! Det senaste replikskiftet speglar på ett mycket tydligt
            sätt misslyckandet i den socialdemokratiska kommunikationspolitiken.
            Man har lagt alla stora frågor i en enda stor utredning, som förlamar
            kammarens och riksdagens möjlighet att diskutera och föra de här
            sakerna framåt. På valårets morgon skall man lägga allting på
            bordet. Hela denna mandatperiod är ju förspilld i den meningen.
          </note>
          <note>
            Låt oss sedan titta på storstadsöverenskommelserna. Det är en
            ren härdsmälta ni har åstadkommit här i
          </note>
          <note>
            Stockholm. I Göteborg handlar det om en smal uppgörelse, som
            kommer att rivas upp under nästa mandatperiod. Detta är ett misslyckande
            för den socialdemokratiska regeringens kommunikationspolitik.
          </note>
          <note>
            Monica Öhmans anförande tyder på att hon faktiskt är förd bakom
            ljuset av regeringen när det gäller möjligheten att fritt få disponera
            anslagen för väg och järnväg. Monica Öhman säger att hon inte
            tycker att projekt skall behöva avbrytas, men detta är ju fullständigt
            felaktigt. Jag sade i mitt anförande att det här handlar om ramanslag.
            Ramanslag, Monica Öhman, karakteriseras av att man i förväg får
            ta pengar för kommande år. Därför faller hela resonemanget.
          </note>
          <note>
            Det är pinsamt att utskottets ordförande försvarar att utskottet
            i praktiken reduceras till en nullitet, att trafikpolitiken hädanefter
            skall bedrivas på Kommunikationsdepartementet. Det är naturligtvis
            en önskesits för en kommunikationsminister men knappast för trafikutskottets
            ordförande.
          </note>
          <note type="speaker">
            Anf. 21 MONICA ÖHMAN (s) replik:
          </note>
          <note>
            Fru talman! Mats Odell säger att mandatperioden är förspilld.
            Varför då? Det finns två skäl. Det första skälet är att riksdagen
            faktiskt beställde en utredning på det här området. Det andra
            skälet, som är betydligt viktigare, är de skulder som den förra
            regeringen lämnade efter sig och som vi har haft all möda i världen
            att åtgärda. Det är skulder från den tid då Mats
          </note>
          <note>
            Odell var kommunikationsminister.
          </note>
          <note>
            Vi har försökt omprioritera från att bygga fler kilometer motorväg
            till att underhålla det vägnät vi redan har byggt upp. Vi och
            Centerpartiet har tyckt att det har varit viktigt. Men de stora
            möjligheterna till insatser på det här området har icke funnits
            på grund av det budgetunderskott som vi fick ärva vid regimskiftet.
            Mats Odell kan ändå inte mena att vi skulle ha fortsatt att låna
            ännu mer pengar för att klara infrastrukturen.
          </note>
          <note>
            När det gäller bemyndigandet vidhåller jag precis det jag sade
            i talarstolen. Jag vill påstå att vad oppositionen och reservanterna
            har gjort är att läsa regeringens hemställanspunkt men inte det
            som regeringen har skrivit inne i budgetbilagan och som vi nu
            ytterligare har förtydligat.
          </note>
          <note type="speaker">
            Anf. 22 MATS ODELL (kd) replik:
          </note>
          <note>
            Fru talman! Nu erkänner Monica Öhman att mandatperioden är förspilld.
            Det tycker jag var mycket intressant. Det är ju ett direkt underkännande
            av kommunikationsministern.
          </note>
          <note>
            Samtidigt säger hon att det beror på att vi efter förra mandatperioden
            lämnade efter oss sådana ekonomiska problem. Jag vill gärna påminna
            om att när vi under förra mandatperioden i det dåvarande tioårsbeslutet
            satsade 100 miljarder över statsbudgeten hade den socialdemokratiska
            oppositionen 155 miljarder. Det var inte en ansvarig oppositionspolitik,
          </note>
          <note>
            Monica Öhman.
          </note>
          <note>
            Hon säger: Skulle vi ha fortsatt att låna? Ja, men det är ju
            just det ni gör! Ni föreslår nu ett antal nya, kreativa låneupplägg
            som är främmande för den nya budgetlagen. Ni var helt emot detta
            under den förra mandatperioden. Då var det överbud. Nu säger ni
            att vi ändå skall fortsätta att låna på det sätt som föreslås
            både i propositionen och i utskottsmajoritetens betänkande.
          </note>
          <note>
            Till slut vill jag ta upp detta med ramanslag. Är det ändå inte
            så att hela Monica Öhmans resonemang faller? Det är fråga om ramanslag
            som får överskridas. Det är inga projekt som behöver stanna upp.
            Det är något helt annat. Man har misslyckats på Banverkets område.
            Det saknas pengar till att betala räntorna. Det finns ingen finansiering
            av Bottniabanan. Det är en mängd olika saker, ett misslyckande
            på järnvägspolitikens område, som skall skylas över genom att
            man tar pengar från väginvesteringarna. Detta är en mycket sannolik
            hypotes, Monica Öhman. Men den som lever får se.
          </note>
          <note type="speaker">
            Anf. 23 MONICA ÖHMAN (s) replik:
          </note>
          <note>
            Fru talman! Det sista kan jag instämma i. Den som lever får se.
          </note>
          <note>
            Nu får vi alltså ta den här diskussionen ett varv till. Jag vet
            vad ett ramanslag är. Jag vet vad en anslagskredit är. Jag vet
            att regeringen själv på t.ex.
          </note>
          <note>
            A 2-anslaget kan utnyttja anslagskrediten om man inte klarar
            nivån. Det behöver man inte gå till riksdagen och fråga om.
          </note>
          <note>
            Vad detta handlar om är att kunna använda anslagskrediten mellan
            de här två. Summan pengar på respektive anslag är inte större,
            men pengarna skall kunna användas mellan anslagen för att vi skall
            klara av de beslut som riksdagen redan har fattat i vårens inriktningsbeslut.
            Det är det här som diskussionen egentligen handlar om. Denna diskussion
            har i det här huset blivit så stor att den kommit att handla om
            20
          </note>
          <note>
            miljarder. Det handlar inte om 20 miljarder utan om att kunna
            använda krediterna på A 2 och krediterna på
          </note>
          <note>
            A 4 över gränserna, om jag uttrycker mig så. Det är det som det
            handlar om.
          </note>
          <note>
            Jag vill nog påstå att jag inte är förd bakom ljuset.
          </note>
          <note>
            Det här har jag vetat och försökt förklara under en lång period.
          </note>
          <note type="speaker">
            Anf. 24 KARL-ERIK PERSSON (v) replik:
          </note>
          <note>
            Fru talman! Att jag var irriterad över att vi skjuter frågorna
            framför oss kan jag väl hålla med om. Det stämmer ju. Monica Öhman
            var också med i kammaren när vi fattade 1988 års trafikpolitiska
            beslut. Om detta sade man framdeles att det nog blev förhastat.
          </note>
          <note>
            Man skulle titta över beslutet 1991. Jag kommer också ihåg att
            det var tal om att göra en ny utredning. Så småningom kom den
            till stånd, och nu väntar vi på vad Kommunikationskommitténs arbete
            skall leda till.
          </note>
          <note>
            Om jag tittar på de betänkanden som hittills har lämnats från
            Kommunikationskommittén ser jag redan där brister. Man tar inte
            ansvaret för de olika trafikslagen. Regeringen kan förstås ha
            något ytterligare att komma med, men jag är rädd för att utredningen
            när den kommer kan döpas till "den ofullbordade" - igen.
          </note>
          <note>
            Vi väntar med stor spänning på vad som skall hända. Hur lång
            tid tar det i så fall innan nästa utredning är klar? Det är olyckligt
            om vi hamnar i en situation där det kommer en proposition från
            regeringen som inte kan accepteras fullt ut av alla. Så kan jag
            väl aldrig tänka mig att det blir heller, men utredningen leder
            i en viss riktning.
          </note>
          <note>
            Sedan, fru talman, vill jag ta upp anslagsdelen.
          </note>
          <note>
            Varför är det problem nästa budgetår? Jag håller med om det Monica
            Öhman läste upp. Hon läste ordagrant ur budgeten på s. 40. Men
            det jag hakar upp mig på är anslagsmedlen för nästa budgetår.
            Varför är det problem nästa år med det här? Dem borde man ha kunnat
            klara ut. I nio år, från 1988 års trafikpolitiska beslut, har
            man klarat att ha medel riktade till Vägverket och
          </note>
          <note>
            Banverket, men det tionde året fungerar det inte. Då måste man
            fråga sig varför.
          </note>
          <note type="speaker">
            Anf. 25 MONICA ÖHMAN (s) replik:
          </note>
          <note>
            Fru talman! Visst, Karl-Erik Persson, jag tryckte säkert på knappen
            även i 1988 års beslut. Det jag kan svära mig litet grand fri
            från är att jag inte hade varit med om detaljerna i utskottet.
            Men jag skulle förmodligen ändå inte ha haft någon annan uppfattning.
          </note>
          <note>
            Jag röstade nog med socialdemokraterna och skulle så ha gjort
            också i utskottet.
          </note>
          <note>
            Sedan säger Karl-Erik Persson att han ser vissa brister i utredningsbetänkandena,
            att det kan finnas en viss risk etc. Mitt svar till Karl-Erik
            Persson är precis det jag gav till Per Westerberg: När den tiden
            kommer skall vi diskutera den delen. Jag försökte ändå lägga ett
            litet tröstens ord till Karl-Erik Persson om att vi kanske snart
            är framme vi målet, så att han slipper vara irriterad över det
            här.
          </note>
          <note>
            När det gäller bemyndigandet och problemen år
          </note>
          <note>
            1998 är det ju så att vi har gått från ett trafikpolitiskt beslut
            och en inriktning till en annan. Det är där det uppstår problem:
            när det gäller att klara övergången från det förra beslutet. Elisa
            Abascal Reyes nämnde att det här var sista året på det här beslutet,
            och det är den övergången det gäller.
          </note>
          <note>
            Jag vill peka på en prioritering som det har funnits ganska stor
            enighet om här i riksdagen, nämligen att satsa på underhållet.
            Det har gjort att vi har fått en annan situation, och därför behövs
            det här bemyndigandet.
          </note>
          <note type="speaker">
            Anf. 26 KARL-ERIK PERSSON (v) replik:
          </note>
          <note>
            Fru talman! Min irritation får stå för mig själv.
          </note>
          <note>
            Det är väl jag som i så fall lider av den.
          </note>
          <note>
            Man kan dock inte komma ifrån att det finns en viss oro inför
            vad som skall hända nästa år. Vad kommer det att innebära? Jag
            håller helt med om att det blir en diskussion som vi får ta då.
            Men det kan inte vara fel att framföra en viss oro över vad som
            kommer att hända med trafikpolitikens inriktning i framtiden,
            även om vi inte vet hur förslaget kommer att se ut.
          </note>
          <note>
            Sedan är jag helt säker på att Monica Öhman tryckte på rätt knapp
            i 1988 års trafikpolitiska beslut.
          </note>
          <note>
            Jag satt heller inte i trafikutskottet, men jag följde det här
            ganska noga. Vi hade även då med folk i utredningen, vilken vi
            inte tyckte gick rätt väg.
          </note>
          <note>
            När det gäller anslaget till vägunderhåll har vi i
          </note>
          <note>
            Vänsterpartiet hela tiden drivit att detta skall öka. En del
            av de till synes oförklarliga trafikolyckor som sker på väg kan
            man med all säkerhet relatera till brister i vägunderhållet.
          </note>
          <note>
            Däremot har jag ändå svårt att förstå varför det är budgetproblem
            nästa år. Det är den biten jag hänger upp mig på. Varför blir
            det bara nästa år? Den här budgetprocessen är ju inte direkt ny.
            Den hade vi även förra året. Ändå kommer vi att få problem nästa
            år.
          </note>
          <note type="speaker">
            Anf. 27 MONICA ÖHMAN (s) replik:
          </note>
          <note>
            Fru talman! Karl-Erik Persson säger att man kan få känna en viss
            oro. Okej, det håller jag med om. Det kan man visst få göra. För
            mig är det oerhört svårt att på något sätt kommentera den oron.
            Jag vet inte heller vad som kommer att stå i den proposition som
            levereras till våren. Jag hoppas bara att man verkligen kan hålla
            tidsplanen och att vi får propositionen.
          </note>
          <note>
            I fråga om vägunderhållet är vi överens. Vi har utan tvekan tyckt
            att det har varit viktigt att satsa på att underhålla det vi redan
            har byggt.
          </note>
          <note>
            Vi hade den här budgetprocessen i fjol också, säger Karl-Erik
            Persson. Ja, det hade vi. Men efter budgetprocessen har riksdagen
            faktiskt fattat ett beslut om en ny inriktning av trafikpolitiken.
            Därav kommer problemet. Klara underhållspengar. Hur mycket är
            upparbetat, hur många projekt är på gång, när kan de andra komma
            i gång? Det är därför vi har velat säkerställa ekonomin.
          </note>
          <note type="speaker">
            Anf. 28 ELISA ABASCAL REYES (mp) replik:
          </note>
          <note>
            Fru talman! Monica Öhman uppmanade oss att läsa budgetbilagan
            där det skulle finnas ett tydliggörande av det här oerhört vida
            bemyndigandet så som det är formulerat i själva bemyndigandet
            som gäller 19 ½
          </note>
          <note>
            miljard. Det står så här på s. 26: "att riksdagen skall bemyndiga
            regeringen att under år 1998 besluta om att medel får överföras
            mellan anslaget A 4 Investeringar samt drift och underhåll av
            statliga järnvägar och anslaget A 2 Väghållning och statsbidrag,
            utan att den totala summan av anslagen inklusive anslagskrediten
            därmed överskrids." Sedan står det:
          </note>
          <note>
            "Omfördelning får ej ske från medel för kommande budgetår utöver
            vad anslagskrediten medger."
          </note>
          <note>
            Varför stod inte det här specificerat i bemyndigandet? Varför
            var bemyndigandet så vitt, och varför fanns det ingen hänvisning
            till budgetlagen? Jag menar att det är avsaknaden av beredning
            som gör det hela så vanskligt.
          </note>
          <note>
            Nu är ingen kommunikationsminister här så jag kan fortsätta att
            bläddra och återkomma till en annan fråga. Hur förväntar sig Monica
            Öhman och socialdemokraterna att vi skall kunna ta regeringens
            redovisning av miljöpåverkan från trafiksektorn på allvar när
            man anger att utsläppsnivåerna för samtliga ämnen har sjunkit,
            och så anger man procentsatsen för svaveldioxid, kväveoxid och
            kolväten? Inte ett ord om hur koldioxidsituationen ser ut.
          </note>
          <note>
            Den sista frågan är förstås: Finns det någonting som Monica Öhman
            med handen på hjärtat kan säga:
          </note>
          <note>
            Det här är en åtgärd som kommer att leda till att koldioxidutsläppen
            från trafiksektorn kommer att minska?
          </note>
          <note type="speaker">
            Anf. 29 MONICA ÖHMAN (s) replik:
          </note>
          <note>
            Fru talman! Alla som har begärt replik på mitt anförande har
            tagit upp samma fråga. Snart får jag dra samma sak flera varv.
          </note>
          <note>
            Det är så här Elisa Abascal Reyes, att efter den diskussion som
            vi hade i trafikutskottet har vi från majoritetens och Centerns
            sida insett att man hade svårt att tolka den text som stod i budgetpropositionen.
            För att göra det något lättare både för utskottets ledamöter och
            för riksdagen i övrigt har vi skrivit den här tydligare texten.
            Det är inte jag som har skrivit den text som finns i budgetbilagan,
            så jag kan inte svara på varför den ser ut som den gör. Men vi
            har velat underlätta för ledamöterna att förstå det här med den
            skrivning som vi har gjort och som jag redovisade från talarstolen.
          </note>
          <note>
            När det gäller miljödelen vet jag att Elisa Abascal
          </note>
          <note>
            Reyes ställde frågan varför det inte finns någon procentsats
            för koldioxiden. Jag vill bara påminna om, och det börjar också
            verka tjatigt, att en av de stora frågorna i Kommunikationskommitténs
            arbete har varit hur man skall kunna effektivisera transporterna,
            göra dem möjliga för alla människor, för näringslivet osv. samtidigt
            som man tar den miljöhänsyn som vi alla är överens om att man
            måste göra. Det finns också ett resonemang, en ganska stor del
            i Kommunikationskommitténs arbete, som just handlar om miljöfrågorna.
            Tyvärr får jag svara även där: Detta bör återkomma när vi skall
            fatta det beslutet.
          </note>
          <note type="speaker">
            Anf. 30 ELISA ABASCAL REYES (mp) replik:
          </note>
          <note>
            Fru talman! Jag anser fortfarande att beredningen av ärendet
            om anslagskrediten borde ha varit bättre eller åtminstone ha funnits.
            Jag anser fortfarande att detta är vanskligt.
          </note>
          <note>
            Jag vill framhålla att regeringens redovisning av miljömål och
            miljöförbättringar inte är någonting som jag kan ta på allvar.
            Att man i budgetpropositionen avsiktligt underlåter att redovisa
            och på ett sådant uppenbart sätt smusslar bort koldioxidutsläppens
            omfattning gör att det här för mig inte har någon trovärdighet
            som miljöredovisning.
          </note>
          <note>
            Monica Öhman hänvisar till Kommunikationskommittén. Koldioxidutsläppen
            är ett hot mot vår globala miljö. Det gäller inte bara i-världen
            utan framför allt u-världen på grund av torka och sådana omständigheter.
            De åtgärder vi skulle ha vidtagit skulle ha vidtagits i går eller
            i förrgår, inte nästa år.
          </note>
          <note>
            Jag kan med handen på hjärtat säga att om Miljöpartiets budgetförslag
            går igenom kommer med största sannolikhet koldioxidutsläppen från
            trafiksektorn att minska. Jag undrar: Kan Monica Öhman peka på
            något i sitt budgetförslag, det som hon kommer att rösta på i
            dag, och med handen på hjärtat säga att det här innehåller delar
            som kommer att leda till åtgärder som kommer att leda till minskning
            av koldioxidutsläppen från trafiksektorn?
          </note>
          <note>
            Jag skulle vara mycket intresserad av en sådan konkret redovisning.
          </note>
          <note type="speaker">
            Anf. 31 MONICA ÖHMAN (s) replik:
          </note>
          <note>
            Fru talman! Det är precis som jag säger, miljöfrågan är en viktig
            fråga. Det är en fråga som vi alla måste ta på allvar. Jag vill
            gärna se hur man skall väga samman en väl fungerande trafikpolitik
            med miljömålen innan jag börjar lägga handen på hjärtat.
          </note>
          <note>
            Jag vill se helheten för en mer långsiktig period.
          </note>
          <note>
            Elisa Abascal Reyes har också sagt att Kyotomötet förmodligen
            är slut nu. Det är det ju. Man sade i morse att det hade avslutats
            under natten. Resultatet av
          </note>
          <note>
            Kyotomötet kommer med största sannolikhet att redovisas för denna
            riksdag. Detta land kommer att vara tvunget att vidta åtgärder
            för att klara vår minskning av koldioxidutsläppen.
          </note>
          <note type="speaker">
            Anf. 32 SIVERT CARLSSON (c) replik:
          </note>
          <note>
            Fru talman! Eftersom jag också är med på bemyndigandet tänkte
            jag inte gå i polemik om detta utan bara än en gång förklara att
            vi för vår del tycker att det i ett övergångsskede, när två planer
            möter varandra, kan vara vettigt att ha en viss flexibilitet.
          </note>
          <note>
            Detta skall kringgärdas av restriktioner, det har gjorts i tid,
            i anslag med redovisning i senaste budgetpropositionen. Därför
            stöder vi den biten.
          </note>
          <note>
            Jag vill också spinna vidare på Elisa Abascal Reyes sista tema.
            Vi har efter god samverkan nått fram till ett borttagande av skatten
            på etanol. Det tror jag är en liten grund som man kan utgå från
            på väg mot att använda icke-fossila bränslen. De fossila bränslena
            måste självklart väck. De tar slut, det vet vi. De smutsar ned
            och fördärvar miljön. Då är det fråga om hastighet framöver.
          </note>
          <note>
            Jag skulle gärna vilja fråga Monica Öhman som ordförande i trafikutskottet
            men också som ledande socialdemokrat om ni i ert parti är villiga
            att på fullt allvar aktivt verka för att ta krafttag för att tillsammans
            med producenter inom bilindustrin och andra fokusera den här frågan
            och driva den något mer än ni gör i dag?
          </note>
          <note type="speaker">
            Anf. 33 MONICA ÖHMAN (s) replik:
          </note>
          <note>
            Fru talman! Det börjar bli litet småtjatigt det här.
          </note>
          <note>
            Vi har haft en ibland väldigt känslomässigt laddad diskussion
            efter Kommunikationskommitténs första delbetänkande, om jag minns
            rätt. Än värre blev det efter slutbetänkandet. Vi för den här
            diskussionen inom vårt parti också. Men vi måste presentera helheten,
            om jag uttrycker mig så en gång till. Jag tycker att det finns
            skäl att fundera över producenternas roll i det här.
          </note>
          <note>
            Jag vill bara till Sivert Carlsson säga: Låt oss var och en på
            sin kant fundera ytterligare över detta. Sedan får vi se om vi
            kan mötas i någon form av förslag.
          </note>
          <note>
            För visst finns det skäl för oss alla att ta de här frågorna
            på allvar.
          </note>
          <note type="speaker">
            Anf. 34 SIVERT CARLSSON (c) replik:
          </note>
          <note>
            Fru talman! Jag hoppas jag hörde fel när jag tyckte att Monica
            Öhman talade om småtjatighet. För mig är det inte fråga om något
            sådant. Det händer i dag saker och ting inom forskningen, inom
            bilindustrin och på andra områden. Jag tycker att regeringen och
            trafikutskottet har ett ansvar för att aktivt driva på i detta
            sammanhang. Min fråga var om man verkligen är inställd på att
            driva på i den riktningen.
          </note>
          <note>
            Jag har, efter att ha funderat en stund, uppfattat svaret så
            att vi kan driva dessa frågor tillsammans framöver.
          </note>
          <note type="speaker">
            Anf. 35 MONICA ÖHMAN (s) replik:
          </note>
          <note>
            Fru talman! Mycket kort: Jag tyckte inte att frågan var småtjatig,
            men jag har nu i varenda replik svarat på samma fråga, och jag
            börjar därför själv känna mig litet småtjatig. I sak har jag ingen
            annan uppfattning än den som Sivert Carlsson har fört fram.
          </note>
          <note type="speaker">
            Anf. 36 KENTH SKÅRVIK (fp) replik:
          </note>
          <note>
            Fru talman! Jag håller med om att det känns svårt och litet meningslöst
            att debattera trafikpolitik i dag.
          </note>
          <note>
            Vi säger ungefär samma saker som vi sade för ett halvår sedan.
            Man hade väl hellre sett att den proposition som förhoppningsvis
            skall komma till februari hade förelegat redan nu.
          </note>
          <note>
            Det har riktats mycket hård kritik mot
          </note>
          <note>
            KOMKOM:s förslag, och jag skulle tro att Monica
          </note>
          <note>
            Öhman och hennes socialdemokratiska vänner, som ännu inte har
            kommit in i bilden, kommer att göra det litet mer när vi kommer
            fram dit. Vi kan väl bara vädja om att ni tittar litet närmare
            på de reservationer som fanns mot KOMKOM:s förslag. Där redovisas
            en del bra förslag. Det gäller åtminstone dem som framförs från
            högerkanten. De övriga ligger litet för långt åt vänster.
          </note>
          <note>
            Jag hoppas, som sagt, att ärendet verkligen skall vara färdigberett
            till februari, så att vi hinner med att behandla det, även om
            det är väldigt sent.
          </note>
          <note>
            När det gäller Göteborgsöverenskommelsen måste jag hålla med
            om att det känns jobbigt att den ingicks med så smal marginal
            som trots allt skedde. Dessutom var det inte likadana majoriteter
            i de kommuner som har haft omröstningar om detta, vilket känns
            ännu sämre. Vi får hoppas att det även i det fallet blir så som
            jag framhöll i mitt anförande, att de kostnader som kan drabba
            kommunerna och befolkningen där nere i det stora hela kommer att
            bäras av staten.
          </note>
          <note type="speaker">
            Anf. 37 MONICA ÖHMAN (s) replik:
          </note>
          <note>
            Fru talman! Jag och mina partikamrater i utskottet kommer naturligtvis
            ganska snart att ta upp den diskussionen. Jag går dock inte in
            i den nu, eftersom dagens debatt inte handlar om dessa frågor
            utan om något annat.
          </note>
          <note>
            Det har kommit in väldigt många remissvar, och det är en ganska
            intressant läsning. Man kan dock konstatera att kommitténs förslag
            har uppfattats väldigt olika av remissinstanserna.
          </note>
          <note>
            Det är klart att man kan beklaga att det var en smal majoritet
            för Göteborgsöverenskommelsen, men det blev ändå en majoritet
            för den. Någon talade tidigare om överenskommelsen som någonting
            som ändå kommer att rivas upp. Jag hoppas för kollektivtrafikssatsningens
            skull att den icke kommer att rivas upp utan att man i Göteborg
            skall klara ut denna fråga.
          </note>
          <note type="speaker">
            Anf. 38 ULLA LÖFGREN (m):
          </note>
          <note>
            Fru talman! Regeringen har för första gången i budgetpropositionen
            redovisat hur väl Vägverket har lyckats uppfylla de trafikpolitiska
            mål som riksdagen fastställt. När det gäller mjukvaran har Vägverket,
            enligt regeringen, uppfyllt huvuddelen av målen. När det gäller
            vidmakthållandet av det statliga vägkapitalet visar redovisningen
            att målet inte har uppfyllts.
          </note>
          <note>
            Tyvärr tycks det som regeringen anger som ökade satsningar på
            drift och underhåll inte vara mer än munväder, varför dess fromma
            förhoppningar om vidmakthållande av vägkapitalet framdeles förmodligen
            kommer på skam.
          </note>
          <note>
            Vi moderater tycker att det är otillfredsställande att investerings-
            och underhållsnivån i så hög grad måste vara beroende av det statsfinansiella
            läget. I
          </note>
          <note>
            stället borde trafikmängd, framkomlighet och slitage vara vägledande
            för investeringar och underhåll. Vi har därför föreslagit att
            man skall utreda en ökad marknadsstyrning, i likhet med vad som
            gäller för exempelvis Sjöfartsverket och Luftfartsverket. En ökad
            marknadsstyrning via skatter och avgifter som relateras till nyttjandet
            av infrastrukturen gör det även möjligt att skapa ett tydligt
            resultat- och ledningsansvar för Vägverket.
          </note>
          <note>
            Vägverkets produktionsdivision uppfyller inte resultatkraven
            i den externa respektive den av Vägverket konkurrensutsatta delen.
            Däremot klarar den enligt budgetpropositionen resultatkraven totalt.
            I Vägverkets årsredovisning för 1996 står att läsa att 80 %
          </note>
          <note>
            av verksamheten mätt i fakturering har varit konkurrensutsatt.
            Därav har 16 % av jobben utförts åt andra beställare än Vägverket.
            Det återstår alltså 20 % av faktureringen, som har skett till
            Vägverket utan att någon konkurrens har satt ett tak för vad man
            har kunnat ta betalt. Märk väl att jag talar om fakturering, inte
            om hur mycket arbete som har utförts.
          </note>
          <note>
            Jämför man faktureringen med resultatet efter finansiella poster
            finner man därför att för de 80 % av faktureringen som utförts
            i konkurrens är förlusten
          </note>
          <note>
            116 miljoner kronor. Resterande del, dvs. 20 % av faktureringen,
            som inte har varit konkurrensutsatt, har genererat en vinst om
            214 miljoner kronor.
          </note>
          <note>
            I utskottet har majoriteten ställt sig bakom en enskild motion
            där det krävs att Vägverket avvaktar med att upphandla fler arbetsområden
            intill dess att RRV:s översyn av den konkurrensutsatta verksamheten
            har redovisats för regeringen. Nästa upphandlingsomgång kommer
            inte förrän efter det att RRV beräknas ha avlämnat sin utredning.
          </note>
          <note>
            Socialdemokraterna har hittills under denna mandatperiod genom
            sitt schackrande med Vägverkets produktionsdivision slagit undan
            fötterna för något som kunde ha blivit en stark aktör på väg-
            och anläggningsmarknaden, om den beslutade bolagiseringen hade
            fullföljts. Nu har divisionen bara blivit en nagel i ögat på de
            privata konkurrenterna och en kvarnsten om halsen för såväl Vägverket
            som regeringen.
          </note>
          <note>
            Majoritetens vankelmod har definitivt inte bidragit till att
            uppfylla de trafikpolitiska målen. Det har skapat oro och ökade
            kostnader. Att socialdemokrater nu också oroar sig för att det
            skall uppstå privata monopol har de sig själva att skylla för.
          </note>
          <note>
            Fru talman! Som vi har påpekat i våra motioner är de enskilda
            vägarna av stor betydelse för ett fungerande transportsystem.
            Regeringens halvering av statsbidragen till enskilda vägar 1996
            avslöjade detta på ett påtagligt sätt. Vägverkets utredning i
            samband därmed avslöjade hur känsliga de enskilda vägarna är för
            politiska beslut som försämrar förutsättningarna för dem. Tidigare
            låg såväl särskilda investeringsmedel som bärighetsmedel utanför
            drifts- och underhållsanslagen. Även borträknat att administrationen
            nu ligger utanför anslaget har tillgängliga medel minskat med
            minst 10-15 %, och det innebär problem.
          </note>
          <note>
            Enskilda vägar har belastats väldigt hårt de senaste tio åren,
            framför allt av skogstransporter. Skogen är ju numera en färskvara,
            och skogstransporter pågår året om. De flesta vägar är byggda
            som s.k. 1-
          </note>
          <note>
            kronasvägar, och nu klarar man helt enkelt inte av underhållet
            av dessa. På många håll är det framkomlighetsproblem för livsnödvändig
            trafik som sjuktransporter och brandbilar. Det förekommer att
            posten inte kan levereras.
          </note>
          <note>
            Kommunerna är också hårt klämda av ekonomiska problem och drar
            ned på sina bidrag till enskilda vägar. Det är mot den bakgrunden
            som vi moderater har föreslagit ett nytt system, där riksdagen
            fastställer det procentuella bidraget till olika typer av vägar
            i stället för en ekonomisk ram. Just nu sitter Vägverket och diskuterar
            hur regeringens budgetram för enskilda vägar skall fördelas. Återigen
            blir det minskningar av bidragsnivåerna. För vägar av betydelse
            för näringslivet föreslås exempelvis en minskning från 70 till
          </note>
          <note>
            60 %. Vi vet ännu inte vad det kan få för konsekvenser, men vi
            kan vara alldeles övertygade om att det får konsekvenser.
          </note>
          <note>
            Det är ett statligt intresse att det enskilda vägnätet fungerar.
            Det har många vittnat om tidigare i dag här i kammaren. Det är
            ett kostnadseffektivt sätt att finansiera mer än 7 400 mil väg
            som är tillgänglig för allmän trafik.
          </note>
          <note>
            Vore det då inte rimligt att ge denna samhällsnytta fasta spelregler?
            Att inte göra det är både kapitalförstöring, miljöförstöring och
            ett aktivt sätt att avfolka landsbygden. Varför vill inte åtminstone
            Centerpartiet gå med på vårt förslag? Hur kan ni stå och se på
            hur statsbidragen urholkas från år till år? Det som nyss var 70
            % är nu i bästa fall 60 %, det som tidigare var
          </note>
          <note>
            40 % är 35 % osv. Varför motsätter ni er vårt förslag?
          </note>
          <note>
            Kostnaden är ställd emot samhällsnyttan mycket rimlig och skulle
            finansieras inom Vägverkets totala ram.
          </note>
          <note>
            Är detta utslag av det slags politik som också gör att ni först
            höjer bensinskatten för att sedan mildra konsekvenserna för vissa
            genom att höja reseavdraget?
          </note>
          <note>
            Fru talman! Majoriteten avvisade även vårt förslag om att avgränsa
            vägnätet mot rätt väghållare. Av tidsbrist skall jag inte ta upp
            den frågan i dag, men jag vill framhålla att Vägverket i sin utredning
            pekade på att frågan borde utredas. Det borde man åtminstone göra.
          </note>
          <note>
            En långt viktigare fråga i dagsläget vore dock en inventering
            av det enskilda vägnätets standard. Detta inte minst med tanke
            på att inte en krona avsatts till investerings- och bärighetsmedel
            till det enskilda vägnätet. Den samrådsgrupp inom Vägverket som
            nu diskuterar hur man skall fördela anslagen har lagt fram ett
            förslag om att satsa 3 miljoner i hela landet på investeringar
            på enskilda vägar.
          </note>
          <note>
            Det är förresten inte konstigt att det inte har avsatts några
            medel, eftersom behoven knappast kan vara kända. Ingen inventering
            har nämligen gjorts av enskilda vägars status sedan 1984. Sanningen
            är i varje fall att medan allmänna vägar i praktiskt taget full
            utsträckning har byggts om och förbättrats för 60
          </note>
          <note>
            tons ekipage har de enskilda vägarna i stor utsträckning försämrats.
          </note>
          <note>
            Vägrar ni att gå med på en inventering på grund av att ni inte
            vågar tänka er resultatet, eller är det bara för att förslaget
            kommer från Moderaterna? Jag kan i alla fall berätta för er att
            enbart i mitt hemlän, Västerbotten, finns det ca 350 broar med
            statsbidrag som skulle behöva bytas ut för att klara 60 tons ekipage.
          </note>
          <note>
            Av dessa är tre hängbroar med spännvidd på ca 130
          </note>
          <note>
            meter, byggda på 30-talet och i mycket dåligt skick.
          </note>
          <note>
            Hur många mil i omvägar, med ökad miljöförstöring och ökat slitage
            på andra vägar, som dessa broar förorsakar kan man bara gissa.
          </note>
          <note>
            Sammanfattningsvis tycker jag att majoriteten har slagit dövörat
            till för många bra moderata förslag. Jag hoppas ni så småningom
            besinnar er. Då kanske vi får se de moderata förslagen i ny tappning
            från ert håll.
          </note>
          <note>
            Sådant har hänt förr.
          </note>
          <note>
            Fru talman! Jag yrkar i likhet med Per Westerberg bifall till
            reservation 2.
          </note>
          <note type="speaker">
            Anf. 39 SIVERT CARLSSON (c) replik:
          </note>
          <note>
            Fru talman! Eftersom jag blev direkt anmodad att säga något skall
            jag säga följande. Ulla Löfgren vet mycket väl vem som åstadkom
            höjningen av väganslagen så att de kom tillbaka till den vettiga
            nivå de har nu. Jag har heller ingenting emot att inventera vägarna,
            som Ulla Löfgren säger, och inte heller att skaffa regelverk.
          </note>
          <note>
            När det gäller enskilda vägar i naturen som används för skogstransporterna
            handlar det i dag mer om pengar än om regelverk. Därför har vi
            också yrkat om det. Vi har talat om vägarnas betydelse i reservation
            5, och vi vill ha tillbaka nivån 610 miljoner. Jag välkomnar Ulla
            Löfgren att stödja förslaget.
          </note>
          <note type="speaker">
            Anf. 40 ULLA LÖFGREN (m) replik:
          </note>
          <note>
            Fru talman! Vem det var som bidrog till att en gång i tiden höja
            anslaget till enskilda vägar kan vi diskutera, Sivert Carlsson.
            Vi var överens om att höja det. Vi var t.o.m. utanför trafikutskottets
            sammanträdesrum överens Sivert Carlsson och jag om att vi till
            att börja med skulle lägga tillbaka 200 miljoner kronor. Men sedan
            ändrade sig Centerpartiet. I stället för att gå med det som skulle
            ha blivit en majoritet i riksdagen hoppade Centerpartiet på en
            kompromiss med
          </note>
          <note>
            Socialdemokraterna. Det återställde visserligen på sikt bidraget
            någotsånär, men det reparerade inte bidraget det första året.
          </note>
          <note>
            Vi har föreslagit att riksdagen fastställer procentsatserna.
            Även det skulle resultera i en höjning av statsbidragen till enskilda
            vägar. Förutom det, Sivert
          </note>
          <note>
            Carlsson, skulle det resultera i fasta spelregler för vägföreningarna.
            De vet nu inte från år till år hur många procent de kommer att
            få. Enskilda delägare i enskilda vägar kan råka ut för höjningar
            av egeninsatsen på upp till 35 000 kr. Det tycker inte jag är
            försvarbart. Därför måste vi ge vägföreningarna fasta spelregler.
          </note>
          <note type="speaker">
            Anf. 41 SIVERT CARLSSON (c) replik:
          </note>
          <note>
            Fru talman! Jag delar gärna uppfattningen, Ulla
          </note>
          <note>
            Löfgren, att vi skall ha fasta spelregler. Inte minst mot bakgrund
            av att vi allihop vet att det också utförs mycket ideellt arbete.
          </note>
          <note>
            Sedan tycker jag kanske att historieskrivningen är något falsk,
            Ulla Löfgren. Vi hade i vår partimotion ursprungligen ett yrkande
            på ytterligare 500 miljoner.
          </note>
          <note>
            Så småningom kom ett moderat förslag om 200 miljoner. Sedan hamnade
            vi i slutänden ungefär där vi skall vara just nu.
          </note>
          <note>
            I dag är det kanske mer pengar som behövs än spelregler. Låt
            oss samsas, ställ gärna upp på 610
          </note>
          <note>
            miljoner.
          </note>
          <note type="speaker">
            Anf. 42 ULLA LÖFGREN (m) replik:
          </note>
          <note>
            Fru talman! Vi kan samsas, Sivert Carlsson, om vi är överens
            om både fasta spelregler och pengar.
          </note>
          <note type="speaker">
            Anf. 43 HANS STENBERG (s):
          </note>
          <note>
            Fru talman! Som representant för regeringspartiet förväntas det
            naturligtvis att jag skall vara helt nöjd med det som regeringen
            föreslår i propositionen.
          </note>
          <note>
            Tyvärr måste jag erkänna att jag inte alls är riktigt nöjd.
          </note>
          <note>
            Med tanke på de oerhört stora behov vi har när det gäller exempelvis
            upprustning av det mindre vägnätet, tjälsäkring, satsningar på
            enskilda vägar och satsningar på miljö- och trafiksäkerhetsåtgärder
            hade jag önskat att vi kunnat satsa betydligt mer pengar på anslaget
            A 2 Väghållning och statsbidrag. Men tyvärr finns inte ekonomiskt
            utrymme för att satsa mer än vad som föreslås i budgeten.
          </note>
          <note>
            Det känns ändå bra att vi nu kan ta de första stegen för att
            genomföra den ökade inriktningen på drift och underhåll som riksdagen
            beslutade om i våras.
          </note>
          <note>
            Det finns oerhört stora behov på det området som har blivit åsidosatta
            under många år. Vad som förvånar mig litet grand är att trots
            att medelstillgången är så knapp föreslår inte någon i oppositionen
            några ytterligare pengar till detta område. Tvärtom föreslår flera
            av oppositionspartierna mycket kraftiga neddragningar.
          </note>
          <note>
            Vänsterpartiet anser att det definitivt läggs alldeles för mycket
            pengar på vägområdet och föreslår nedskärning med 2,3 miljarder.
            Det hindrar inte att
          </note>
          <note>
            Vänsterpartiet ändå anser att den minskade ramen skall räcka
            till för t.ex. höjning av anslaget till enskilda vägar. Karl-Erik
            Persson är nog innerst inne ganska tacksam över att Vänsterpartiet
            inte riskerar att behöva ta ansvar för sitt budgetförslag. Att
            i praktiken genomföra det under 1998 torde vara nästintill omöjligt
            att klara.
          </note>
          <note>
            Miljöpartiet vill också minska anslaget kraftigt, men nöjer sig
            med 1,4 miljarder i besparingar. Till
          </note>
          <note>
            Miljöpartiets förtjänst skall sägas att det i sitt särskilda
            yttrande och i motionerna gjort en ordentlig redovisning av hur
            man vill förändra anslagen. När man gör en sådan bra redovisning
            bidrar det väsentligt till att förbättra möjligheten att föra
            en konstruktiv debatt. Det hade varit önskvärt att t.ex. Vänsterpartiet
            och Folkpartiet också hade bemödat sig om att göra samma redovisning.
            Men jag har ändå en viss förståelse för att man inte är så intresserad
            av att visa upp en politik som kanske inte hänger riktigt ihop
            i alla delar.
          </note>
          <note>
            Om man nu studerar Miljöpartiets förslag ser man att det vill
            minska investeringarna på det nationella vägnätet från 2,3 miljarder
            till 800 miljoner kronor.
          </note>
          <note>
            Jag måste fråga Elisa Abascal Reyes: Hur har ni tänkt att det
            här skall gå till? Såvitt jag kan förstå kommer det inte att fungera
            ens om man avbryter alla pågående investeringsprojekt. Många kontrakt
            är redan upphandlade. Med all säkerhet kommer enbart bötesbeloppen
            för de avbrutna kontrakten att ordentligt överstiga den summan.
            Jag har väldigt svårt att förstå hur det skall gå till.
          </note>
          <note>
            Jag såg en intervju med språkröret Birger Schlaug i tidskriften
            Sverige i rörelse som Svenska vägföreningen ger ut. Rubriken är:
            "Minskat vägunderhåll är idiotiskt". Han går till våldsamt angrepp
            på regeringens budgetförslag när det gäller väganslaget, och säger
            bl.a. följande. Jag citerar ur artikeln:
          </note>
          <note>
            "Det är idiotiskt! Att inte underhålla vägar tillhör de där riktigt
            stora misstagen som regeringen tar sig för. Vi vill överföra medel
            till underhåll från anslagen för nybygge."
          </note>
          <note>
            När man har sett den här artikeln blir man något förvånad över
            att Miljöpartiet i sitt budgetförslag föreslår en kraftig minskning
            av drift- och underhållsanslaget. Miljöpartiet vill skära ned
            det anslag som
          </note>
          <note>
            Birger Schlaug tyckte var skandalöst lågt med närmare 800 miljoner
            kronor. Därför kan jag inte låta bli att fråga Elisa Abascal Reyes
            om vilken uppfattning
          </note>
          <note>
            Miljöpartiet egentligen har. Satsar vi alldeles för litet, som
            Birger Schlaug säger i artikeln, eller satsar vi onödigt mycket,
            som Miljöpartiet skriver i sin motion och sin reservation till
            budgeten? Det är inte så lätt för oss andra att veta vilken linje
            som gäller, eftersom
          </note>
          <note>
            Birger Schlaug faktiskt också skrivit under motionen.
          </note>
          <note>
            Hur är det nu, Elisa Abascal Reyes? Vill ni öka eller vill ni
            minska anslaget till drift och underhåll?
          </note>
          <note>
            Folkpartiet tar i litet mer än Miljöpartiet och vill minska väganslagen
            med 1,6 miljoner kronor. Som jag sade finns det ingen ordentlig
            redovisning av hur det skall genomföras i praktiken, annat än
            att Folkpartiet vill skjuta tyngdpunkten i infrastrukturinvesteringarna
            framåt i tiden. Jag måste ställa samma fråga till Kenth Skårvik
            som till Elisa Abascal Reyes: Hur skall det gå till att spara
            så mycket pengar på nyinvesteringar under ett år? Såvitt jag kan
            förstå är det inte praktiskt genomförbart. Jag hoppas att Kenth
            Skårvik kan bidra till att kasta ljus över den här frågan.
          </note>
          <note>
            När det gäller Vägverkets produktionsdivision bjuder varken Moderaterna
            eller Folkpartiet på några överraskningar. Där gäller de gamla
            kända ståndpunkterna. Båda partierna vill först bolagisera och
            därefter privatisera verksamheten. Det är ungefär samma resonemang
            från det hållet som det brukar vara: Bara man privatiserar verksamheten
            så löser sig problemen på det området.
          </note>
          <note>
            När man vet att partierna har den inställningen blir det ju inte
            så konstigt att de inte tycker att vi, innan vi går vidare med
            ytterligare konkurrensutsättning av nya områden, skall avvakta
            den utvärdering som görs av bl.a. Riksrevisionsverket och Statskontoret
            om vilka effekter konkurrensutsättningen hittills har haft.
          </note>
          <note>
            Den nya devisen för moderater och folkpartister är tydligen:
            Gärna en ordentlig utvärdering bara man inte behöver bry sig om
            resultatet.
          </note>
          <note>
            Ulla Löfgren nämnde i sitt anförande att Moderaterna vill att
            marknadskrafterna skall styra väginvesteringarna. Jag vill fråga
            Ulla Löfgren: Hur kommer det att fungera i glesbygden? Hur kommer
            det att fungera i Västerbottens inland? Vilka väginvesteringar
            och vilka satsningar kommer att göras i det området om det är
            användningen av vägarna och marknadskrafterna som skall styra?
            Hur hänger detta egentligen ihop med det resonemang som Ulla Löfgren
            nyss förde om satsning på enskilda vägar? De är ju alltid vägar
            som, åtminstone normalt sett, är ytterligt lågt trafikerade jämfört
            med det allmänna vägnätet.
          </note>
          <note>
            Fru talman! När man betraktar oppositionens budgetalternativ
            på vägområdet framträder en mycket splittrad, och faktiskt också
            litet märklig, bild. Å ena sidan får vi skarp kritik för att vi
            satsar för litet på vägunderhåll, på enskilda vägar, på trafiksäkerhet
            och på nästan allt möjligt. Å andra sidan föreslår samma partier
            som framför kritiken oförändrade anslag eller t.o.m. kraftiga
            minskningar av budgeten jämfört med våra förslag.
          </note>
          <note>
            Fru talman! Det är ganska lätt att konstatera att det är tur
            för tillståndet på landets vägar att de här partierna inte har
            möjlighet att genomföra sin politik i praktisk verklighet.
          </note>
          <note type="speaker">
            Anf. 44 ELISA ABASCAL REYES (mp) replik:
          </note>
          <note>
            Fru talman! Jag är mycket glad att Hans Stenberg så noggrant
            har studerat Miljöpartiets budgetförslag.
          </note>
          <note>
            När det gäller redovisningen av hur Miljöpartiet skall fördela
            en nedskärning av anslaget A 2 syftar han förmodligen på tabellen
            på s. 6 i vår motion, under punkt 2.5. Om man tittar på den kan
            man t.ex. konstatera att investeringarna i regional plan i förhållande
            till regeringens förslag ökar med knappt 1 miljard.
          </note>
          <note>
            Detta har att göra med Miljöpartiets helhetsförslag som gäller
            det infrastrukturbeslut som fattades i våras, och som gällde de
            ekonomiska ramarna. Miljöpartiet vill överföra mycket mer av pengarna,
            även av underhållspengar och investeringspengar, till regionala
            självstyrelseorgan och regional egen planering för att de själva
            skall avgöra hur mycket de skall använda.
          </note>
          <note>
            Som en konsekvens av detta har Miljöpartiet också i förhållande
            till regeringens förslag överfört 12
          </note>
          <note>
            miljarder på regionalt anslag och 57 miljarder över en tioårsperiod.
            Det är en väldigt stor skillnad!
          </note>
          <note>
            Jag vill också understryka att Svenska vägföreningen inte är
            någon organisation som jag anser trovärdig. Jag är skeptisk till
            dess intervjuer. Jag har själv inte läst intervjun med Birger
            Schlaug i vägföreningens tidning. Men i linje med detta har vi
            full uppbackning för att säga att vi för en konsekvent politik
            när det gäller tjälsäkring och underhåll av det inre vägnätet.
          </note>
          <note>
            Nu tog min taletid tyvärr slut.
          </note>
          <note type="speaker">
            Anf. 45 HANS STENBERG (s) replik:
          </note>
          <note>
            Fru talman! Elisa Abascal Reyes! Vi måste väl ändå hålla oss
            till det budgetsystem som finns. Det är inte så där alldeles enkelt
            att anslå pengar till investeringsbudgeten och sedan hävda att
            de skall kunna användas till drift och underhåll. Den budget vi
            i dag diskuterar måste baseras på det system vi faktiskt har,
            och inte på vad Miljöpartiet föreslog i våras i samband med infrastrukturpropositionen.
            Det blev ju inte antaget av riksdagen.
          </note>
          <note>
            När man studerar Miljöpartiets budgetförslag ser man de facto
            att det finns nästan 800 miljoner kronor mindre till drift och
            underhåll. Jag kan väl inte tro att
          </note>
          <note>
            Miljöpartiet har tänkt att plogning och annat löpande underhåll
            skall skötas med hjälp av investerinsanslagen. I så fall blir
            debatten fullkomligt förvirrad.
          </note>
          <note type="speaker">
            Anf. 46 ELISA ABASCAL REYES (mp) replik:
          </note>
          <note>
            Fru talman! Hans Stenberg ställer inte några små krav på Miljöpartiet.
            Det är mycket riktigt så att Miljöpartiets budgetförslag från
            i våras angående ekonomiska ramar för 1998-2007 inte gick igenom.
            Men vi miljöpartister tänker inte hålla tyst de närmaste tio åren
            angående de ekonomiska ramarna bara för att förslaget inte gick
            igenom i våras! Vi kommer att vara konsekventa i vår politik.
          </note>
          <note>
            Jag vidhåller att det visserligen finns en sänkning med 779 miljoner
            kronor i anslaget 2.3, drift och underhåll, under anslaget A 2.
            Men det finns också en höjning med nästan 1 miljard kronor av
            det regionala anslaget. Miljöpartiet har väl motiverat att det
            kommer att vara ett anslag som också skall kunna användas till
            drift och underhåll.
          </note>
          <note>
            Jag tycker att det är att ställa litet väl höga krav att säga
            att Miljöpartiet de närmaste tio åren skall följa det socialdemokratiska
            majoritetsbeslutet. Vi i Miljöpartiet kommer att föra vår politik.
          </note>
          <note type="speaker">
            Anf. 47 HANS STENBERG (s) replik:
          </note>
          <note>
            Fru talman! Jag kan bara konstatera att Elisa
          </note>
          <note>
            Abascal Reyes inte har svarat på den fråga jag ställde i mitt
            huvudanförande om hur man skall klara av en så kraftig neddragning
            av anslaget till nybyggande på det nationella vägnätet.
          </note>
          <note>
            Jag konstaterar dessutom att Miljöpartiet i sitt budgetalternativ
            faktiskt förordar en kraftig sänkning av anslaget till drift och
            underhåll.
          </note>
          <note type="speaker">
            Anf. 48 KARL-ERIK PERSSON (v) replik:
          </note>
          <note>
            Fru talman! Det är roligt när någon från regeringspartiet läser
            ens motioner. Men Hans Stenberg har läst väldigt dåligt. Det får
            han stå för själv. I den här investeringsmotionen förklarar vi
            egentligen vad vi gör. Vi drar ned på nya investeringar. Det kan
            man inte göra i den budgethantering som finns eftersom det står
            drift och byggande av vägar där. Det är alltså samma anslag, men
            i den delen är vi mera utförliga om vad vi vill göra med våra
            pengar.
          </note>
          <note>
            Vi har t.o.m. föreslagit att man fortsättningsvis skall redovisa
            bärighetsprogrammet i budgetsatsningen. Det har man gjort förut,
            och det var 900 miljoner, men nu har man tagit bort det anslaget.
            Det framgår alltså inte i budgetpropositionerna framöver hur stort
            det anslaget kommer att bli. Det är också en märklig situation
            eftersom detta inte är några statliga pengar.
          </note>
          <note>
            Det var en överenskommelse som regeringen gjorde med åkerinäringen
            där man höjde skatterna på tunga fordon och släp för att finansiera
            ett bärighetsprogram. Sådana saker vill kanske inte Hans Stenberg
            tala om. Det låter ju som om detta alltid är statliga medel.
          </note>
          <note>
            Det här är en överenskommelse. Åkerinäringen kräver mer eller
            mindre att de skall ha pengarna tillbaka om regeringen inte fullföljer
            det avtal man gjorde med åkerinäringen. Jag tror att regeringen
            vill glömma detta. Om detta nu försvinner anser jag att man smiter
            undan från detta och låter det gå in i statens budget utan någon
            som helst redovisning. Vi har låtit det stå kvar. Det bör redovisas.
            Jag tycker att det vore klädsamt om Stenberg också tycker att
            det här skall redovisas i budgeten. Annars är det ett avtalsbrott,
            och åkerinäringen kräver pengarna tillbaka. Då står vi utan pengar
            och skall satsa skattemedel för bärighetsprogrammet.
          </note>
          <note type="speaker">
            Anf. 49 HANS STENBERG (s) replik:
          </note>
          <note>
            Fru talman! Låt mig ta den sista frågan först. Jag tror faktiskt
            att vi är helt överens Karl-Erik Persson och jag om att det är
            viktigt att satsningen på upprustningen av vägnätet fullföljs
            i enlighet med den överenskommelse som man har gjort med industrin.
          </note>
          <note>
            Vi slog ju också fast det i samband med att vi fattade beslut
            om infrastrukturpropositionen i våras. Där står det att man skall
            ha en fortsatt dialog med representanter för näringslivet när
            man utformar planerna för väginvesteringarna lokalt även framöver.
          </note>
          <note>
            Men åter till min fråga, Karl-Erik Persson. Hur skall egentligen
            den här kraftiga minskningen av väganslaget gå till? Menar Karl-Erik
            Persson verkligen att det är möjligt att klara en sådan här kraftig
            minskning på 2,3 miljarder bara genom att skjuta på nyinvesteringarna?
            Anser verkligen Karl-Erik Persson att det är realistiskt? Jag
            har väldigt svårt att se att det här är praktiskt möjligt att
            genomföra.
          </note>
          <note type="speaker">
            Anf. 50 KARL-ERIK PERSSON (v) replik:
          </note>
          <note>
            Fru talman! Det är klart att jag tror att det är realistiskt.
            Jag skulle aldrig sätta mitt namn under någonting som jag inte
            tror är realistiskt. Hans Stenberg får tro vad han vill, men det
            är klart att jag tror att det är realistiskt och att det skulle
            gå att göra detta. Allting är ju inte upphandlat, och allt gäller
            inte byggande av vägar. Det är ju nya vägar vi vill bygga. Går
            det att genomföra att man får ta från det ena anslaget och lägga
            till det andra, borde det gå att göra på det här viset också.
            Annars blir ju den här anslagsdelen som ni genomför tillsammans
            med Centerpartiet totalt obegriplig, dvs. att man skall ta pengar
            från det ena och lägga till det andra. Detta är ju samma sak.
            Är all upphandling klar, blir det här också omöjligt. Det är i
            klartext vad Hans Stenberg säger. Det blir omöjligt att göra detta
            om allt är upphandlat. Det måste också finnas någon rim och reson
            på det sättet, annars är detta helt obegripligt.
          </note>
          <note type="speaker">
            Anf. 51 HANS STENBERG (s) replik:
          </note>
          <note>
            Fru talman! Om vi tittar på det totala anslaget som regeringspartiet
            föreslår i årets budget, Karl-Erik
          </note>
          <note>
            Persson, handlar det om 2,3 miljarder. Det är faktiskt hela det
            anslaget ni vill ta bort. Det är väl ändå inte så att Karl-Erik
            Persson inbillar sig att ingenting är upphandlat? Det borde faktiskt
            framstå för alla som läser
          </note>
          <note>
            Vänsterpartiets motion att detta är en politik som är omöjlig
            att genomföra.
          </note>
          <note>
            Jag kan ha förståelse för att man hade den inriktning i samband
            med att vi fattade infrastrukturbeslutet. Vänsterpartiet hade
            den uppfattningen att det över huvud taget inte skall byggas några
            nya vägar i det här landet, åtminstone inte när det gäller det
            nationella vägnätet. Det kan jag ha förståelse för. Men nu har
            vi fattat beslut om inriktningen och befinner oss i en rullande
            budgetprocess. Att då lägga fram sådana här förslag på riksdagens
            bord är faktiskt inget annat än ren och skär populism som jag
            ser det.
          </note>
          <note type="speaker">
            Anf. 52 KENTH SKÅRVIK (fp) replik:
          </note>
          <note>
            Fru talman! Hans Stenberg ondgör sig också över att vi har dragit
            ned på investeringarna just nu. Jag tycker också att det är tråkigt
            och besvärligt att behöva göra det. Men ibland uppstår det akuta
            behov på andra ställen som man kanske behöver göra någonting åt.
            I det läge som vi nu befinner oss i tycker vi att det behövs så
            mycket pengar för att hjälpa de sjuka, handikappade och gamla
            och för att avsätta pengar till utbildningsinsatser. Det handlar
            ju inte om att plocka från investeringarna framöver, utan detta
            är en kortsiktig lösning. Vi vill göra detta precis nu och förskjuta
            dem litet längre fram. Givetvis sker hela denna investering successivt.
            Vi tror att vi kan klara det genom att avisera att vi vill ha
            det på det här sättet.
          </note>
          <note>
            Därför känns det inte så svårt att stå för den här uppfattningen.
            Jag vet att dessa pengar kommer till nytta på andra ställen i
            stället. De försvinner inte ur den stora budgeten. Men jag hoppas
            innerligt att vi på något sätt skall kunna lösa dessa problem
            under den här tioårsperioden så att vi kan få fram mer pengar
            litet senare i stället. Jag hoppas det.
          </note>
          <note type="speaker">
            Anf. 53 HANS STENBERG (s) replik:
          </note>
          <note>
            Fru talman! Jag kan ha förståelse för att man vill använda pengarna
            till annat. Det kan finnas goda skäl till det. Men jag har inte
            förståelse för att man presenterar budgetförslag här i kammaren
            som faktiskt inte går att genomföra i praktiken. Både Kenth Skårvik
            och jag vet ju att det är så pass mycket som redan är upphandlat
            av detta. Ni föreslår ju faktiskt ett fullständigt idiotstopp
            för alla pågående projekt. Jag tycker inte att det är en ansvarsfull
            politik. Vill man föra över pengar till andra områden måste man
            göra det i en sådan takt att man inte orsakar fullkomligt kaos
            för de människor som jobbar med detta.
          </note>
          <note>
            Jag tror faktiskt att Kenth Skårvik innerst inne tycker att det
            inte känns särskilt roligt att företräda den här linjen i dag.
            Själv känner jag att vi skulle behöva mer pengar än vad regeringen
            har orkat med att föreslå till området. Då känns det mycket konstigt
            att Folkpartiet kan föreslå så våldsamt stora minskningar. Folkpartiet
            har ju ändå drivit de här frågorna offensivt tidigare.
          </note>
          <note type="speaker">
            Anf. 54 KENTH SKÅRVIK (fp) replik:
          </note>
          <note>
            Fru talman! Vi skall fortsätta att driva de här frågorna, Hans
            Stenberg. Jag håller med om att det inte alls känns bra som trafikpolitiker
            att behöva lämna ifrån sig pengar till ett annat område. Men det
            känns väldigt bra om det går till det område vi har aviserat att
            de skall gå till. Där behövs de i dagens läge. Jag tror att vi
            under den tidsperiod som detta gäller skall kunna lösa det på
            ett sådant sätt att Hans Stenberg och de som vill ha vägar skall
            kunna känna sig nöjda.
          </note>
          <note type="speaker">
            Anf. 55 HANS STENBERG (s) replik:
          </note>
          <note>
            Fru talman! Jag konstaterar att Kenth Skårvik inte riktigt vill
            svara på frågan hur detta skall gå till praktiskt. Vad händer?
            Kommer vägprojekten att stanna av helt och hållet? Skulle Folkpartiets
            förslag genomföras är jag helt övertygad om att det skulle leda
            till ett direkt idiotstopp för alla pågående vägprojekt på nationell
            nivå i dag. Som jag ser det hela är det en direkt oansvarig politik.
          </note>
          <note type="speaker">
            Anf. 56 ULLA LÖFGREN (m) replik:
          </note>
          <note>
            Fru talman! Det är inte vi som har begärt en utredning om Vägverkets
            konkurrensutsättning i det här läget, Hans Stenberg. Hade jag
            fått begära någonting hade jag begärt en utredning om hur det
            har gått till när regeringen har sjabblat bort möjligheterna att
            få ut den bästa effekten av den här konkurrensutsättningen.
          </note>
          <note>
            Det skulle ha varit mycket intressant att avvakta det resultatet.
          </note>
          <note>
            Vårt förslag om en utredning om hur man kan lösa en ökad marknadsstyrning
            handlar ju inte om någonting annat än just en utredning. Vi föreslår
            alltså att man utreder hur kopplingen mellan vägtrafikens kostnader
            och intäkter kan hanteras i exempelvis en affärsverksmodell. En
            sådan utredningen måste ju givetvis även ta hänsyn till hur detta
            stämmer överens med övriga målsättningar som vi har beslutat om
            här i riksdagen, t.ex. att hela landet skall leva. Då måste ju
            även det lågtrafikerade vägnätet ingå i en sådan utredning.
          </note>
          <note type="speaker">
            Anf. 57 HANS STENBERG (s) replik:
          </note>
          <note>
            Fru talman! När det gäller den bolagisering och privatisering
            av Vägverkets produktionsdivision som
          </note>
          <note>
            Ulla Löfgren vill ha kan vi dra oss till minnes att ett av skälen
            till att man inte gjorde det var att det krävdes ett ganska ordentligt
            kapitaltillskott för att få ett solitt bolag som skulle kunna
            verka på marknaden. Vi ansåg inte att det var ansvarsfullt att
            använda de knappa medel vi har till landets vägar till att skapa
            underlag för en privatiseringen eller ett bolag.
          </note>
          <note>
            Sedan är vi faktiskt oroliga över att vi ser tendenser i vissa
            områden i landet till att det håller på att skapas privata monopol.
            För att verkligen se över om det faktiskt finns en reell risk,
            om man törs gå vidare och konkurrensutsätta precis som förut eller
            om vi behöver modifiera detta, ville vi göra en utredning och
            en utvärdering. Både Statskontoret och Riksrevisionsverket jobbar
            med detta nu. Vi tycker naturligtvis att man skall avvakta den
            utvärderingen innan man går vidare. Men tyvärr verkar det som
            om både Folkpartiet och Moderaterna anser att man inte skall ägna
            tid åt att titta på det här utan bara rusa vidare.
          </note>
          <note type="speaker">
            Anf. 58 ULLA LÖFGREN (m) replik:
          </note>
          <note>
            Fru talman! Det kapitaltillskott som diskuterades när bolagiseringen
            stoppades var för att lösa pensionsskulden. Pensionsskulden finns
            ju kvar. Detta är ingenting som staten har löst genom att slopa
            bolagiseringen av Vägverket. Det är ju pengar som måste betalas
            ut i alla fall från statens sida. Vad man åstadkom var ju en osäkerhet
            och en ryckighet både inom
          </note>
          <note>
            Vägverket och bland konkurrenterna.
          </note>
          <note>
            Jag tycker att siffrorna talar för sig själva. Den effektivisering
            som Vägverket Produktion hade påbörjat stoppades effektivt i och
            med beslutet om att inte fullfölja bolagiseringen. Jag tyckte
            att jag klargjorde det i mitt anförande. I den stora delen av
            verksamheten som är konkurrensutsatt har man gjort ett kraftigt
            minusresultat. Men på den lilla delen som utförs i egen regi har
            man gjort en jättevinst. Vad säger det?
          </note>
          <note>
            Jo, det säger att man har en massa kostnader i Vägverket Produktion
            som man borde göra sig av med.
          </note>
          <note>
            Man har inte fullföljt den rationalisering och effektivisering
            som behövde göras för att man skulle bli likvärdiga konkurrenter,
            och alltså måste man ha den här verksamheten i egen regi som en
            buffert för att kunna redovisa ett resultat som stämmer något
            så när överens med det av regeringen uppsatta resultatmålet.
          </note>
          <note>
            Talar inte det för sig självt?
          </note>
          <note type="speaker">
            Anf. 59 HANS STENBERG (s) replik:
          </note>
          <note>
            Fru talman! Ulla Löfgren och jag har debatterat den här frågan
            flera gånger tidigare utan att bli överens, och vi torde inte
            bli det nu heller. Vi socialdemokrater delar inte moderaternas
            tro på att staten skall dra sig undan på alla områden. Vi tror
            att det faktiskt är värdefullt om det går att ha en viss statlig
            del; detta som ett sätt att kontrollera marknaden och som ett
            sätt att tillse att det inte bildas privata monopol. Både Ulla
          </note>
          <note>
            Löfgren och jag kommer från byggbranschen och vi vet att sådana
            tendenser kan uppstå på vissa områden om man inte är oerhört vaksam
            som beställare. Därför är det viktigt att se till att det finns
            ett ordentligt statligt inflytande på det här området framöver.
            Det går inte att avhända sig den kontrollen.
          </note>
          <note>
            Jag tycker inte att jag fick ett bra svar från Ulla
          </note>
          <note>
            Löfgren när det gäller utredningen. Om marknadskrafterna skall
            råda i fråga om investeringarna i vägnätet måste det väl ändå
            finnas målsättningar. När man tillsätter en utredning måste man
            väl ha en tanke om vad man vill att den skall uppnå. Moderaterna
            måste på något vis ha tänkt sig hur det här skall kunna fungera
            i t.ex. glesbygden i Västerbottens inland. Jag är övertygad om
            att en övergång till marknadsstyrning av väginvesteringarna skulle
            få katastrofala följder för glesbygden.
          </note>
          <note type="speaker">
            Anf. 60 BIRGITTA WISTRAND (m):
          </note>
          <note>
            Fru talman! Det är inte många som vet att det samlade transportarbetet
            med cykel faktiskt är större än det som sker med tunnelbana, spårvagn
            och pendeltåg tillsammans. Trots detta omfattande transportarbete
            är man från både Vägverkets och regeringens sida väldigt njugg
            gentemot cyklisterna. Men inställningen till cyklismen håller
            på att ändras, och det är jag mycket tacksam för. I betänkandet
            finns det nu flera motioner och reservationer som ger uttryck
            för en förändrad inställning till cyklismen.
          </note>
          <note>
            Jag anser att det är oerhört viktigt att titta på cyklister på
            ett annat sätt än Vägverket gör, nämligen som säkerhetsrisker.
            Cyklister och fotgängare tillryggalägger faktiskt tillsammans
            oerhört långa sträckor.
          </note>
          <note>
            Därför måste vi skapa en bra miljö för dem som går eller cyklar.
          </note>
          <note>
            Litet senare i dag skall jag tala om luftfarten. I en miljörapport
            om luftfarten sägs det att man tror att cykling till flygplatserna
            skulle förbättra miljön. Det är kanske bra för dem som skall flyga
            och vara borta över dagen, men jag tycker inte att vi skall rekommendera
            cykling med packning. Vissa tror på detta med cykling jämt, men
            det gör inte jag. Jag tror på att man vid varje tillfälle skall
            kunna välja rätt transportsätt. Ofta är bilen mycket bra; det
            kan vi se. Särskilt gäller det för småbarnsföräldrar. Tåg kan
            vara bra för dem som bor i Nyköping och flyg för dem som bor i
          </note>
          <note>
            Boden. Cykel är bra för mig som bor på Östermalm.
          </note>
          <note>
            Är man cyklist får man räkna med att inte räknas.
          </note>
          <note>
            Aldrig skulle man väl som bilist eller tågtrafikant räkna med
            att vägen eller järnvägens spår plötsligt upphör och att man får
            stiga ur bilen eller stiga av tåget och gå en bit. Som cyklist
            får man oavbrutet lära sig att cykelvägen plötsligt försvinner.
            Vid korsningar och överfarter "tar" bilarna alltid förkörsrätt,
            även om det står något annat i trafikförfattningen.
          </note>
          <note>
            En stor del av den cykling som i dag förekommer sker alltså i
            en blandning av snabb och tät biltrafik.
          </note>
          <note>
            Många cyklister förtränger säkert riskerna därför att det anses
            vara både praktiskt och trevligt att cykla.
          </note>
          <note>
            Samtidigt vet vi att om det fanns bättre möjligheter för cykling
            skulle väldigt många fler välja cykeln. Det visar många studier
            gjorda ute i Europa, där man har hunnit mycket längre än vi när
            det gäller detta med cyklism.
          </note>
          <note>
            I Sverige är en fjärdedel av alla bilresor kortare än
          </note>
          <note>
            5 kilometer. Det är ett väldigt bra avstånd för en cykeltur.
            I miljöplanen för Köpenhamn 1996 står det att cykling ger motion
            och att bara de hälsofrämjande verkningarna av att cykla kan motivera
            en insats för cykeltrafiken.
          </note>
          <note>
            I Danmark kan man t.o.m. frakta sin cykel på tåg och spårvagnar.
            Där har man en helt annan inställning till cykeln.
          </note>
          <note>
            I Holland har man i ett särskilt dokument en manual för cykelstråkens
            kvalitetskrav. Dokumentet har titeln Sign up for the bike. Där
            ställs följande krav på cykelbanor och cykelvägar: De skall vara
            sammanhängande och förbinda målpunkter. De skall vara direkta
            och inte innebära onödiga omvägar. De skall vara attraktiva och
            trevliga. De skall vara säkra. De skall minimera risker för kollisionsolyckor
            och omkullkörningar. De skall vara lättcyklade och komfortabla.
          </note>
          <note>
            Cyklister väljer väg. Om det är bra cykelstråk använder man dem.
            Annars väljer man bilvägen.
          </note>
          <note>
            Man måste också kunna bli av med sin cykel. Varför saknas det
            parkeringsplatser för cyklar? Visserligen vet vi som bor i Stockholm
            att socialdemokraterna vill ta bort parkeringsplatser också för
            bilarna.
          </note>
          <note>
            Varför då förvänta sig att man skall bygga parkeringsplatser
            för cyklar? Vi moderater vill inte gå med på det. Vi vill ha parkeringsplatser
            för både bilar och cyklar.
          </note>
          <note>
            Inom EU drivs ett projekt för cyklism, ADONIS -
          </note>
          <note>
            analysis and development of new insights into substitution of
            short car trips by cycling and walking. Där noteras att vissa
            holländska städer uppvisar cykelandelar på upp till 45 %.
          </note>
          <note>
            Vad jag också vill lyfta fram i detta korta anförande om cyklism
            och cyklister är att det inte handlar om en enhetlig grupp. I
            stället är det väldigt olika personer som cyklar. Det varierar
            när det gäller hastighet, skicklighet och ålder. Det handlar om
            unga, gamla och medelålders samt om snabbcyklande, bud och farbröder
            som tar sig fram i mera maklig takt. Därför är vägvisningen viktig.
          </note>
          <note>
            Staffan Skott skriver i sin bok En handbok för alla sorters cyklister
            att det går fint att utan karta ta sig med bil mellan Ystad och
            Haparanda. Men att ta sig från Sveriges huvudstad till Södertälje,
            35 kilometer efter angivna cykelvägar, är så komplicerat att svensk
          </note>
          <note>
            TV med framgång skulle kunna delta i komikklassen och vinna i
            en utländsk festival, om man visar vad som händer en vanlig svensk
            cyklist.
          </note>
          <note>
            Det krav som tidigare här har framförts från moderat håll, nämligen
            kravet på att upprätta en stomplan för cykelvägar, ligger fast.
            I en sådan plan är vägvisningen en självklarhet.
          </note>
          <note>
            Slutligen: Jag tycker att cykeln är oöverträffad.
          </note>
          <note>
            Varför? Jo, cykeln speglar många av den moderna människans värderingar.
            Den ger möjlighet att kombinera en aktiv och medveten livsstil
            med hänsyn till natur och omsorg om ömtåliga tätortsmiljöer. Dessa
            värden får en allt större betydelse för både unga och gamla. Dessutom
            ger cykeln uttryck för och möjligheter till lust och lekfullhet,
            något som det i längden är svårt att klara sig utan. Jag vill
            därför att vi skall försöka åstadkomma olika typer av aktiviteter
            som underlättar cyklandet och som gör att vi får en trygg och
            trivsam miljö för alla som vill cykla. Först då kan cykeln få
            den plats som den förtjänar.
          </note>
          <note type="speaker">
            Anf. 61 PER LAGER (mp):
          </note>
          <note>
            Fru talman! Jag tänkte också tala om cykeln, detta geniala transportmedel.
            Men först måste jag få säga några ord om väg E 6 genom Bohuslän.
            Kenth Skårvik tog tidigare upp den vägsträckan, som vi båda är
            engagerade i. Vi har dock totalt motsatta uppfattningar om hur
            den skall se ut. Jag tänker inte försöka inleda en debatt här.
            Jag är nämligen bortlovad till ett torgmöte kl. 12.00 i dag.
          </note>
          <note>
            När det gäller nämnda vägsträcka är själva hanteringen av ramanslaget
            häpnadsväckande. Det handlar om 2 miljarder kronor under den närmaste
            tioårsperioden för sträckan från Forshälla upp till norska gränsen.
            Från Forshälla och fram till närmaste punkt,
          </note>
          <note>
            Torp, måste man ta sig över en fjord. Där finns Sunninge och
            Sunninge sund. Bara det brobygge som nu är i full gång kostar
            1,6 miljarder. Det skulle innebära att 400 miljoner kronor finns
            kvar för sträckan från
          </note>
          <note>
            Torp upp till norska gränsen. Vägverket har lagt fast en plan
            för vad hela kalaset skall kosta. Den planen ligger på närmare
            6 miljarder kronor. Detta föranledde mig att tidigare i höst ställa
            en fråga till Ines Uusmann. Hon förklarade det hela med att säga:
            Vi får väl diskutera medelsfördelningen efter jul.
          </note>
          <note>
            Jag förstår att det som tas upp i det här betänkandet när det
            gäller flexibiliteten mellan de båda anslagen, dvs. för vägar
            respektive järnvägar, inte kan betyda att man där hämtar de här
            pengarna. Det rör sig, såvitt jag förstår, om endast 2 miljarder
            kronor.
          </note>
          <note>
            Därför måste pengarna tas någon annanstans, på ett annat sätt.
            Det förvånar mig att man kan spränga ramar på det här sättet.
          </note>
          <note>
            Vidare har jag uppfattningen att en motorväg genom det här landskapet
            är totalt bakvänt. Det är att backa in i framtiden. Naturen i
            området har fått ta emot mycket mer än vad den tål.
          </note>
          <note>
            Fru talman! Jag skall nu tala om själva cyklingen.
          </note>
          <note>
            Birgitta Wistrand har redan sagt mycket om cyklismen som är bra.
            Själv är jag, liksom Birgitta Wistrand, cyklist. Vi har dock helt
            olika utgångspunkter.
          </note>
          <note>
            För Birgitta Wistrand är cyklisten en säkerhetsrisk -
          </note>
          <note>
            det sade Birgitta Wistrand för en stund sedan här i talarstolen.
            Jag menar att det framför allt är bilen som är en säkerhetsrisk.
            Cyklister och gående utsätts för risker. Därför måste vi, precis
            som Birgitta Wistrand säger, se till att cyklisterna får ett större
            utrymme, större möjligheter att använda sitt transportmedel.
          </note>
          <note>
            Speciellt inne i stan skulle vi kunna uppnå en helt annan tystnad.
            Vi skulle kunna få en mycket trevligare social verksamhet. Det
            skulle bli mera plats i vårt gemensamma samhällsrum. Ute på landsvägarna
            är det likadant. I mitt hemlän, Bohuslän, och i min hemkommun,
            Sotenäs, skulle det vara underbart att få cykla i en egen liten
            fil. Varför inte lägga till
          </note>
          <note>
            1,5 meter på varje väg där cyklisten skall ta sig fram?
          </note>
          <note>
            Det är ju livsfarligt att cykla.
          </note>
          <note>
            Jag har väckt en motion om cyklingen och lagt fram ett antal
            förslag som jag skulle vilja berätta om.
          </note>
          <note>
            Jag vet att många av de beslut som rör cyklismen fattas på kommunal
            nivå, men jag anser att staten bör ha en högre ambitionsnivå när
            det gäller att gynna cyklandet så att det blir ett ökat cyklande.
            Det handlar t.ex. om att stödja kampanjer och informationsinsatser
            och om att initiera förslag till cykelfrämjande åtgärder.
          </note>
          <note>
            Jag har åtta förslag som jag tänker redovisa här.
          </note>
          <note>
            Om inte annat kan de vara ett tips till andra.
          </note>
          <note>
            För det första tycker jag att man i större utsträckning skall
            skapa cykelleder inne i städer, mellan tätorter och på landsbygden.
            Speciellt på landsvägar med smal vägbana och där högre hastighet
            är tillåten är det viktigt att cyklisten har ett eget utrymme,
            som jag tidigare sagt. Dessutom skall utrymmet vara tillräckligt
            brett. En cyklist skall, som jag, kunna framföra en tvåhjulig
            cykelvagn för att ta sig fram utan att utsätta sig för livsfara.
            Avskilda cykelbanor är givetvis säkrast, men det är inte möjligt
            att åstadkomma sådana överallt. Då måste vägen breddas litet grand.
          </note>
          <note>
            För det andra tycker jag att man skall ge cyklisten grönt ljus
            några sekunder före annan trafik; detta för att ge cyklisten företräde.
            Det ökar säkerheten i trafiken.
          </note>
          <note>
            För det tredje gäller det att underlätta för cyklisten att ta
            med sig sin cykel på tåg och bussar. Birgitta
          </note>
          <note>
            Wistrand var också inne på det. Bl.a. i Stockholms tunnelbana
            är det förbjudet att ta med sig cykel. Åtminstone när det inte
            är rusningstid bör det, tycker jag, vara tillåtet att ta med sig
            cykel. Det är ju tillåtet att ta med sig barnvagn. Det här gäller
            självklart all kollektivtrafik och hela landet.
          </note>
          <note>
            För det fjärde tycker jag att man skall satsa mer på cykelparkeringar,
            gärna täckta och bevakade sådana.
          </note>
          <note>
            Låsbara obevakade, som man har i Danmark, kan vara ett komplement.
            I Uppsala har kommunen, polisen och ett försäkringsbolag initierat
            ett samarbete om bevakning på de största cykelparkeringarna, samtidigt
            som medlen för cykelparkeringar nu är lika stora som medlen för
            tillskapande av nya bilparkeringsplatser.
          </note>
          <note>
            Det är oerhört positivt. Uppsala ligger i framkanten i det här
            avseendet.
          </note>
          <note>
            För det femte har jag förslag om införande av tjänstecyklar på
            statliga och kommunala förvaltningar.
          </note>
          <note>
            Den som väljer att ta tjänstecykel skall på något sätt premieras,
            tycker jag, såsom redan sker i ett antal kommuner. Det är en utmärkt
            idé.
          </note>
          <note>
            För det sjätte föreslår jag införande av cykeluthyrning där man
            för en billig penning kan låna en cykel. Det här finns t.ex. i
            Örebro och Köpenhamn och är mer eller mindre lyckat, men man måste
            försöka. Pengarna återbetalas när cykeln återlämnas. Cyklarna
            skall ha ett speciellt utseende så att risken för att de stjäls
            minimeras.
          </note>
          <note>
            För det sjunde vill jag ha något mycket märkligt, nämligen cykelkonsekvensbeskrivningar.
            Vi har miljökonsekvensbeskrivningar och en mängd andra konsekvensbeskrivningar.
            Jag tycker att det är ganska vettigt med någonting som vi skulle
            kunna kalla för cykelkonsekvensbeskrivningar, detta för att inte
            ge cyklisten epitetet säkerhetsrisk i trafiken eller trafikfara,
            utan just tvärtom. Hur mycket tål en cyklist, hur mycket tål en
            gående? Var finns säkerhetsavstånden till bilarna?
          </note>
          <note>
            Jag tycker att cykelkonsekvensbeskrivningarna skulle införas
            vid antagande av kommunala översiktsplaner, arbetsplaner för Vägverket
            osv. Länsstyrelsen kan i dag kräva särskilda gång- och cykelplaner
            av kommunerna.
          </note>
          <note>
            För det åttonde och sista tycker jag att hastighetssänkningar
            för att gynna cyklister och gångtrafikanter och särskilt barn
            är på sin plats. I t.ex. Stockholm införs nu 30 kilometer i timmen
            på gator i innerstaden utom genomfartsleder. Det kan leda till
            stora förbättringar för cyklisterna, som på ett annat sätt kan
            våga sig ut i trafiken. I österrikiska Graz ledde sänkningen till
            30 km/h till att olyckorna minskade med 23 %
          </note>
          <note>
            första året och med ytterligare 13 % nästa år. Statistik från
            Trafiksäkerhetsverket visar tydligt att andelen döda vid trafikolyckor
            stiger brant mellan hastigheterna 30 km/h och 50 km/h.
          </note>
          <note>
            Jag vill, fru talman, med dessa ord yrka bifall till reservation
            7.
          </note>
          <note type="speaker">
            Anf. 62 BIRGITTA WISTRAND (m) replik:
          </note>
          <note>
            Fru talman! Per Lagers anförande visar att cyklister är av olika
            slag. Vi har olika uppfattningar trots att vi bägge tycker att
            man skall gynna cyklismen. Vad vi däremot delar synen på är att
            både Per Lager och jag gärna vill se att cyklister är annat än
            säkerhetsrisker.
          </note>
          <note>
            Jag inledde mitt anförande med att säga det. Det är så som cyklister
            beskrivs i Vägverkets olika skrifter. Jag tycker faktiskt att
            varken cyklister eller fotgängare skall bedömas som säkerhetsrisker.
            De har rättigheter precis som bilar, båtar och flygplan. De är
            också trafikanter och gör ett trafikarbete. Där är vi eniga, men
            det finns många olika åsikter om cyklism.
          </note>
          <note type="speaker">
            Anf. 63 PER LAGER (mp) replik:
          </note>
          <note>
            Fru talman! Om Birgitta Wistrand inte sade att cyklister utgör
            en trafiksäkerhetsrisk, som jag uppfattade att hon gjorde, tar
            jag självklart tillbaka det jag sade. I så fall hörde jag fel,
            och då har vi precis samma uppfattning om det andra som är trafiksäkerhetsrisker
            i trafiken, nämligen i första hand bilarna.
          </note>
          <note type="speaker">
            Anf. 64 ELISA ABASCAL REYES (mp):
          </note>
          <note>
            Fru talman! Jag begärde ordet igen därför att Hans
          </note>
          <note>
            Stenberg ansåg att han inte fick svar på sin andra fråga. Det
            skall han givetvis få. Jag hann helt enkelt inte, det var inget
            undansmitande.
          </note>
          <note>
            Först vill jag dock slå fast att det Hans Stenberg sade, att
            vi vill ta medel från underhåll, inte stämmer.
          </note>
          <note>
            Det tyckte jag att jag redogjorde för. Om Hans Stenberg gör en
            annan tolkning får det stå för honom, men jag kan stå för att
            vi inte alls gör det. Jag tycker att jag har redovisat det.
          </note>
          <note>
            Den andra frågan gällde en nedskärning av Vägverkets investeringar.
            Jag uppfattade det så att Hans
          </note>
          <note>
            Stenberg menade att vi försöker smita från ansvaret för konsekvenserna
            av "idiotstoppen". I Hans Stenbergs ögon kan de verka som idiotstopp.
            Med tanke på den värderingen skulle jag vilja säga: Vi står för
            det, vi tar fullt ut konsekvenserna. Det kommer att bli så som
            kommunikationsministern sade, att det kan hända att en väg stannar
            mitt i en åker. Om den vägen inte är motiverad skall den inte
            byggas. Om den är ett hot mot vår miljö skall den inte heller
            byggas. Vi menar att varje krona man satsar på väg underlättar
            för bilismens expansion. Det har vi vetenskapligt stöd för att
            hävda. Vi menar också att det därför är så oerhört viktigt att
            prioritera medlen inom investeringsanslaget på ett sådant sätt
            att det gynnar miljön.
          </note>
          <note>
            Det är inte så att vi skär ned allmänt på infrastrukturinvesteringarna,
            utan vi ligger faktiskt över regeringens ram både i det här betänkandet
            och i vårens infrastrukturbetänkande.
          </note>
          <note type="speaker">
            Anf. 65 HANS STENBERG (s) replik:
          </note>
          <note>
            Fru talman! Det var ett bra klargörande av Elisa
          </note>
          <note>
            Abascal Reyes. Öppet och ärligt redovisade hon att man också
            kan stå för konsekvenserna. Man skulle hoppas att de andra partierna
            kunde göra liknande klarläggande.
          </note>
          <note>
            Det är riktigt att Miljöpartiet föreslår väldigt stora satsningar
            på järnvägssidan, men det här landets trafiksystem är så uppbyggt
            att andelen järnvägsnät är oerhört liten jämfört med andelen vägnät.
            Även om vi satsar så mycket som Miljöpartiet föreslår, fördubblar
            eller tredubblar de satsningarna kommer ändå flertalet människor
            i det här landet att bo ganska långt från närmaste järnväg och
            vara väldigt beroende av ett fungerande vägsystem i alla fall.
          </note>
          <note type="speaker">
            Anf. 66 ELISA ABASCAL REYES (mp) replik:
          </note>
          <note>
            Fru talman! Vi i Miljöpartiet de gröna anser att det svenska
            vägnätet så som det ser ut i dag är relativt sett färdigbyggt.
            Vi kommer inte heller att ha för avsikt att stänga av några vägar
            i Norrlands inland. Det är inte heller så att det bara är nya
            spår vi vill satsa på, även om vi vill t.ex. investera där det
            finns kapacitetsproblem, utan även på kollketivtrafikanläggningar.
          </note>
          <note>
            Nyckeln i Miljöpartiet de grönas trafikpolitik är att om det
            sitter ett gäng betongpolitiker i ett område som är i majoritet,
            då skall de ha medel disponibla att föra den politik de vill inom
            trafikområdet. Det kan göra att det blir motsats effekt i förhållande
            till Miljöpartiets politik. Men vi tror väldigt mycket på att
            besluten skall decentraliseras och fattas på lokal nivå.
          </note>
          <note>
            Därför har vi ett väldigt stort anslag till regionala investeringar.
            Det kan vara såväl miljövänliga investeringar som miljöfarliga.
            Det kan också vara t.ex.
          </note>
          <note>
            säkerhetsåtgärder, som att satsa på vägunderhållet.
          </note>
          <note>
            Det är någonting som vi tror kommer att prioriteras. I
          </note>
          <note>
            det avseendet har vi faktiskt ryggen fri.
          </note>
          <note type="speaker">
            Anf. 67 KARL-ERIK PERSSON (v):
          </note>
          <note>
            Fru talman! Hans Stenberg sade till mig då jag icke hade ytterligare
            replikrätt att Vänsterpartiet tar hela väganslaget. Detta måste
            rättas till. Därför har jag begärt ordet.
          </note>
          <note>
            Jag läser i trafikutskottets betänkande: Vägar och järnvägar,
            A 2, väghållning och statsbidrag, ram
          </note>
          <note>
            11 835 873 000 kr. Det vill vi banta med
          </note>
          <note>
            2 300 000 000 kr, alltså icke hela anslaget.
          </note>
          <note type="speaker">
            Anf. 68 HANS STENBERG (s) replik:
          </note>
          <note>
            Fru talman! Karl-Erik Persson hörde inte på vad jag sade, att
            Vänsterpartiet föreslår en minskning av anslaget med 2,3 miljarder.
            Av Karl-Erik Perssons resonemang framgick att det var nyinvesteringarna
            som man vill spara på.
          </note>
          <note>
            Då konstaterar jag att hela anslaget när det gäller investeringar
            i det nationella vägnätet är 2 miljarder
          </note>
          <note>
            334 miljoner kronor. Okej, det blir 34 miljoner kronor över,
            så jag får väl be Karl-Erik Persson om ursäkt.
          </note>
          <note>
            Men vi vet att det är upphandlat för oerhört mycket mera. Den
            här upphandlingen går inte att göra, om inte Karl-Erik Persson
            menar att vi också skall dra ned på det regionala anslaget och
            på drift och underhåll. Men så uppfattade jag inte hans resonemang.
          </note>
          <note>
            Jag får erkänna att det blir 34 miljoner kronor över, men det
            räcker ju inte på långa vägar till att betala ut de skadestånd
            som blir följden av en så drastisk neddragning under så kort tid
            som vänstern föreslår.
          </note>
          <note>
            Luftfart och post- och telekommunikation
          </note>
          <note type="speaker">
            Anf. 69 BIRGITTA WISTRAND (m):
          </note>
          <note>
            Fru talman! För ett par dagar sedan kom Luftfartverkets statistik
            för november. Den var glädjande men samtidigt oroande. Den var
            glädjande därför att den visar på en kraftig ökning för flyget
            på alla områden.
          </note>
          <note>
            Antalet passagerare ökar både på utrikesflyget och på inrikesflyget.
            Antalet passagerare ökade med 6 % på inrikesflyget till 630 000
            och med 8 % på utrikesflyget till 1 miljon. Särskilt stora är
            ökningarna till olika destinationer i Europa. Skavsta flygplats,
            som började med passagerartrafik på allvar först i år, har haft
          </note>
          <note>
            100 000 passagerare, men finns alltså inte med i statistiken.
            Inför nästa år räknar man med 200 000 passagerare.
          </note>
          <note>
            Det som är skrämmande är den negativa inställning som finns hos
            många till flyget. Miljöminister
          </note>
          <note>
            Anna Lindh har uttryckt sin negativa inställning flera gånger.
            Miljöpartiets representant säger i utskottet att man gärna vill
            ha en ny inriktning av Luftfartsverkets verksamhet. Man vill begränsa
            flygets utveckling till en låg och nödvändig nivå. Jag vet att
            många inte delar den uppfattningen. Men det är viktigt att se
            att flyget är ett transportslag som har framtiden för sig.
          </note>
          <note>
            Det måste finnas flygplatser som kan ta hand om det ökande antalet
            passagerare och den ökande frakten.
          </note>
          <note>
            Därför är det oroande när vi nu ser att kapacitetstaket på Arlanda
            håller på att sprängas. Det är oroande att några Stockholmspolitiker
            fortfarande vill lägga ned Bromma, trots att där reser nu nära
            en miljon passagerare. Vi måste se till att Bromma får vara kvar
            och att den tredje rullbanan på Arlanda kan byggas. Det finns
            dock en del som säger att det kommer att bli svårt att få tillstånd
            att bygga den tredje rullbanan.
          </note>
          <note>
            I slutet av 70-talet inleddes avregleringen av flyget i USA.
            Drygt tio år senare antog EU-kommissionen en tidtabell för en
            stegvis avreglering av flyget inom
          </note>
          <note>
            EU. Nu, 1997, genomförs det sista steget i denna process. I Sverige
            genomfördes en total avreglering av inrikesflyget redan 1992.
            Det fick en stor etablering som följd. Men tyvärr är det många
            stater i Europa som fortfarande är storägare i många flygbolag.
          </note>
          <note>
            Därför har de nationella flygbolagen särbehandlats, vilket har
            förhindrat många behövliga strukturaffärer.
          </note>
          <note>
            Vi moderater anser inte att staten skall vara delägare i flygbolag.
            Därför anser vi att SAS AB, som är det svenska moderbolaget i
            SAS, skall privatiseras. Vi ser inga som helst skäl till att staten
            skall äga hälften av aktierna i bolaget. Tvärtom skulle det fungera
            bättre i privat regi.
          </note>
          <note>
            Vid en sådan utförsäljning vill vi att man skall sträva efter
            att SAS i första hand blir ett börsnoterat nordiskt företag med
            en bred nordisk ägarkrets. Bolaget skall inte behöva att bära
            de extrakostnader som det innebär att ha ett trelandsägande. Målet
            för det nya bolaget skall vara ett privatbolag med bas i Norden
            och med ett konkurrenskraftigt flygnät till och från Norden.
          </note>
          <note>
            Den moderata inställningen är att statliga myndigheter inte skall
            bedriva affärsmässig verksamhet. I
          </note>
          <note>
            dag har t.ex. Luftfartsverket en omfattande verksamhet som inte
            är behövlig från myndighetssynpunkt.
          </note>
          <note>
            Därför anser vi att Swedabia AB, Luftfartsverket
          </note>
          <note>
            Airportcenter och LFV Handling AB bör privatiseras gemensamt
            eller var för sig. Den utvecklingen blir också mycket mer naturlig
            när inspektionsverksamheten nu skiljs ut från myndigheten.
          </note>
          <note>
            I dag är det Stockholms flygplatser som har den totalt dominerande
            rollen inom inrikesflyget med
          </note>
          <note>
            Arlanda som nav och med 5,5 miljoner passagerare varje år. Det
            är naturligt med tanke på företag och befolkning.
          </note>
          <note>
            I de studier som Luftfartsverket har gjort visas att kapaciteten
            är slut redan år 2002 och att man inte då kan bereda plats för
            det s.k. beslutsfattarflyget. Detta gäller särskilt morgontiderna.
            Här kunde man pröva med att konkurrensutsätta just de tidiga slottiderna
            för att få till stånd en ytterligare konkurrens. I dag är de
          </note>
          <note>
            33 rörelser per halvtimme som Arlanda kan klara av redan sprängda,
            och man har halvtimmeslånga köer.
          </note>
          <note>
            Dessa förseningar kostar t.ex. Umeå kommun ca 10
          </note>
          <note>
            miljoner kronor.
          </note>
          <note>
            Arlanda måste alltså bli mer attraktivt. Därför är det viktigt
            att Arlandabanan färdigställs. Arlanda, precis som Gatwick, Gardemoen
            m.fl. andra stora flygplatser, blir då anknutet till ett järnvägsnät,
            vilket är väsentligt för att Arlanda skall kunna behålla sin attraktionskraft.
          </note>
          <note>
            Men som sagt, det räcker inte med Arlandabanan för att Arlanda
            skall fortsätta att vara attraktivt, utan det behövs ytterligare
            investeringar, t.ex. i terminaler om Arlanda skall kunna följa
            tidens krav på effektivitet och komfort. Därför vill vi också
            privatisera Arlanda för att kunna få fram nödvändigt riskkapital.
          </note>
          <note>
            Detsamma gäller Landvetters flygplats. Sturups framtid kunde
            bli mycket intressant om det blev en sekundärflygplats till Kastrup
            och kanske då ett lågprisalternativ.
          </note>
          <note>
            Fru talman! Hittills i mitt anförande har jag mest talat om passagerare
            och deras behov. Men flygfrakten blir allt väsentligare. I år
            har hittills 145 000 ton fraktats från Arlanda, Göteborg och Örebro
            samt ca
          </note>
          <note>
            25 000 ton från Skavsta. I takt med att svenska företag exporterar
            och importerar allt högvärdigare gods blir flyget den enda fraktmöjligheten.
            Just in timeproduktion kan klaras genom flyget. Stöldbegärliga
            varor är också lättare att skydda. Därför är fraktflyg det sätt
            som många företag inom t.ex. läkemedels-, elektronik- och telekommunikationsbranschen
            använder sig av. Så därför är det viktigt att inte bara tala om
            passagerarnas krav utan också om flygfraktens krav när det gäller
            flygets framtid och flygets behov.
          </note>
          <note>
            Först sent började man att diskutera flygets miljöpåverkan. När
            de första jetplanen konstruerades tänkte man inte mycket på buller
            och utsläpp. I dag är situationen helt annorlunda. Nu kan bullernivåerna
            liksom utsläppen kontrolleras och begränsas. Det förs en ständig
            dialog om flygets miljöansvar. I ett miljöanpassat transportsystem,
            MATS, har Naturvårdsverket, trafikverken och andra berörda skapat
            en gemensam plattform där en dialog om miljöpåverkan av flyget
            kan föras.
          </note>
          <note>
            Det är luftfartslagen som reglerar, inte bara flygplatsanläggningar
            utan även flygplanens beskaffenhet med hänsyn till konstruktion
            och miljöegenskaper. På samma sätt finns det också europeiska
            konventioner om hur flygsäkerhet och miljö skall skötas. Ett resultat
            av detta samarbete är att man håller på att fasa ut starkt bullrande
            flygplan. Detsamma gäller globala miljöeffekter av flygsektorns
            verksamhet. Här handlar det naturligtvis om utsläpp av koldioxid,
            kväveoxid, kolväten, kolmonoxid och partiklar, men här har nåtts
            stora framsteg genom teknikutveckling. T.ex. har flygplanens energiförbrukning
            per passagerarkilometer halverats de senaste tio åren. Det betyder
            alltså att ett modernt flygplan förbrukar lika mycket energi per
            passagerarkilometer som en personbil.
          </note>
          <note>
            När det gäller de senast tillverkade flygplanen har man också
            börjat komma till rätta med koldioxid- och kväveoxidproblemen.
          </note>
          <note>
            Det är viktigt att notera att både flygplatser och olika flygbolag
            nu agerar pådrivande när det gäller miljöfrågor. Detsamma gäller
            Luftfartsverket, som har en treårsplan för sitt miljöarbete.
          </note>
          <note>
            En ytterligare fråga som jag vill ta upp, fru talman, är flygsäkerheten.
            Den har blivit allt viktigare, inte bara beroende på att vi har
            haft ett par riktigt stora och allvarliga olyckor utan också på
            grund av att alltfler människor flyger. Trots dessa olyckor är
            flyget det kanske säkraste transportsättet. Här har tagits en
            rad initiativ som jag vill peka på. Ett nytt flygledningssystem
            håller på att ta form inom Europa och
          </note>
          <note>
            EU-kommissionen har presenterat ett handlingsprogram, vilket
            självfallet måste ge effekt på längre sikt.
          </note>
          <note>
            Även inom Europarådet har man tagit en rad initiativ under det
            senaste året.
          </note>
          <note>
            Med detta vill jag säga att jag anser att flyget har framtiden
            för sig och att Bromma flygplats bör behållas.
          </note>
          <note type="speaker">
            Anf. 70 SVEN BERGSTRÖM (c):
          </note>
          <note>
            Fru talman! Under detta avsnitt är avsikten att vi skall diskutera
            luftfart, post- och telefrågor. Vi fick en anmodan av utskottsordföranden
            om att vi skall försöka att fatta oss kort, och jag skall försöka
            att leva upp till det.
          </note>
          <note>
            När det gäller luftfart har Luftfartsverkets mål och verksamhetsinriktning
            tagits upp för granskning i det här betänkandet. Regeringen föreslår
            en viss ändring av det övergripande målet för Luftfartsverkets
            verksamhet. Den kan synas marginell. Man ändrar formuleringen
            till "skapa förutsättningar för ett säkert, effektivt och miljöanpassat
            flyg som kan tillgodose människors och näringslivets behov av
            resor och godstransporter" i stället för "främja", som man tidigare
            uttryckte det. Det är med andra ord en ganska harmlös ändring
            som jag tror att inte någon har någon invändning mot.
          </note>
          <note>
            Här redovisas också det översynsarbete som regeringen har gjort
            i syfte att åstadkomma en myndighetsstruktur som ger ökad tydlighet
            i mål och uppdragsbeskrivningar, alltså en ökad effektivitet.
            Man pekar på tre huvudroller: Den säkerhetsreglerande rollen,
            sektorsansvarsrollen och infrastrukturrollen.
          </note>
          <note>
            Från Centerpartiets sida har vi i det här avseendet inga erinringar
            mot förslaget.
          </note>
          <note>
            Jag vill också säga några ord om flygplatserna ute i landet.
            Birgitta Wistrand talade huvudsakligen om navet i svenskt flyg,
            nämligen Arlanda, och även litet grand om Landvetter. Men vi har
            också en massa flygplatser ute i landet, och det är viktigt att
            de fungerar väl om vi skall ha ett fungerande flyg i landet som
            helhet.
          </note>
          <note>
            För vissa regioner ute i landet är flyget det mest realistiska
            transportalternativet. Samtidigt är resandeunderlaget många gånger
            lågt, och ekonomin för de aktuella flygplatserna i t.ex. Norrlands
            inland är hårt ansträngd. Av den anledningen finns det också ett
            driftsbidrag till kommunala flygplatser i skogslänen, från Torsby
            i söder till Gällivare i norr.
          </note>
          <note>
            Det är ingen tvekan om att driftsbidraget till dessa flygplatser
            är helt avgörande för fortsatt verksamhet.
          </note>
          <note>
            En avveckling eller minskning av stödet skulle få allvarliga
            konsekvenser för stora regioner i landet.
          </note>
          <note>
            Inte minst för näringslivets utveckling är tillgången till bra
            flygförbindelser strategisk och nödvändig.
          </note>
          <note>
            Regeringens förslag på det här området innebär en halvering av
            anslaget jämfört med budgetåret
          </note>
          <note>
            1994/95. Det här kraftigt minskade anslaget leder antingen till
            kraftigt höjda kommunala kostnader för att upprätthålla trafiken
            eller till försämrad service.
          </note>
          <note>
            Bidragen till de kommunala flygplatserna i skogslänen bör därför
            enligt Centerpartiets uppfattning återställas till den nivå som
            gällde 1994/95, dvs. 30,2
          </note>
          <note>
            miljoner.
          </note>
          <note>
            På det här området har ju Kommunikationskommittén lämnat förslag
            till hur den fortsatta finansieringen skall se ut. Vi förutsätter
            från Centerpartiets sida att ett sådant förslag kommer upp i samband
            med regeringens trafikpolitiska proposition senare den här vintern.
            Därför har vi inte agerat i den frågan i det här sammanhanget.
            Men det är viktigt att den får en lösning.
          </note>
          <note>
            Jag skall säga några ord om post- och telefrågor som också behandlas
            i betänkandet. En väl fungerande post- och kassaservice för alla
            i enlighet med de mål som anges i postlagen är något som man pekar
            på ytterligare en gång. Regeringen framhåller i propositionen
            att det är av största vikt att betalnings- och kassaservicen säkerställs.
            Från Centerpartiets sida instämmer vi gärna i detta. Det är en
            mycket viktig fråga för hela landet.
          </note>
          <note>
            På det här området är det också aviserat en proposition våren
            1998 om ändringar i postlagen. Då får vi tillfälle här i riksdagen
            till en mer omfattande genomgång av de här frågorna, som är viktiga.
          </note>
          <note>
            På teleområdet gäller att enskilda och myndigheter i landets
            alla delar skall ha tillgång till effektiva telekommunikationer.
            Från Centerpartiets sida kommer vi att fortsätta att påminna om
            statliga myndigheters, verks och bolags ansvar för regional balans.
            Jag vill erinra om det beslut som riksdagen har fattat om kravet
            på "väl fungerande telekommunikationer på likvärdiga villkor som
            främjar en stärkt regional balans".
          </note>
          <note>
            Så har vi uttryckt oss tidigare, och det finns starka skäl att
            påminna om det nu när debatten på sistone har gått het om hur
            teletaxorna skall se ut. De starka reaktioner som har kommit från
            olika delar av vårt land visar att de här frågorna är oerhört
            viktiga för människorna och för företagens sätt att fungera.
          </note>
          <note>
            På det här området, teleområdet, finns det också en centermotion
            om ökad tillgänglighet till larmnumret 112. Det har konstaterats
            överbelastning hos SOS
          </note>
          <note>
            Alarm AB. Här konstaterar utskottet att en väl fungerande alarmeringstjänst
            är en nödvändighet. Inblandade parter arbetar med det här problemet,
            och utskottet förutsätter att regeringen för riksdagen redovisar
            resultaten av detta arbete.
          </note>
          <note>
            Med detta är vi från Centerpartiets sida nöjda. Vi utgår från
            att det här kommer relativ snart och att man tar det här problemet
            på stort allvar. Vi måste ha en fungerande larmtjänst i det här
            landet. Det måste gå att nå de larmnummer som finns.
          </note>
          <note>
            Med detta fru talman, yrkar jag bifall till hemställan i TU:s
            betänkande i de här delarna. Vi har ingen reservation från Centerns
            sida i det här avsnittet.
          </note>
          <note type="speaker">
            Anf. 71 TORSTEN GAVELIN (fp):
          </note>
          <note>
            Fru talman! Mitt avsnitt om luftfarten skulle jag vilja inleda
            med att gratulera Pajala till flygplatsen.
          </note>
          <note>
            Våren 1995 ställde jag en fråga till kommunikationsministern
            om när beslutet om flygplatsen i Pajala skulle fattas. Jag fick
            till svar att regeringen inom kort skulle fatta detta beslut.
            Nu, två och ett halvt år senare, har beslutet fattats av regeringen.
            Regeringen kör över Luftfartsverket, som först hade avstyrkt att
            Pajala skulle få tillåtelse att uppföra ett flygfält. Det är bra
          </note>
          <note>
            - även det kom litet sent.
          </note>
          <note>
            Det är nämligen så att övre Tornedalen är det sista område i
            Sverige som saknar flygfält med reguljära flygförbindelser inom
            rimligt avstånd. Nu återstår det svåra för en liten landsbygdskommun,
            nämligen att finansiera bygget och trafiken.
          </note>
          <note>
            Det är en uppenbar orättvisa i det svenska flygplatssystemet
            att de flesta kommuner har tillgång till flygförbindelser utan
            kommunala kostnader medan några, och inte precis de mest betalningsstarka,
            får lägga stora kommunala kostnader på sin flygtrafik.
          </note>
          <note>
            När det gäller inlandsområdena i norra Sverige är flyget en livsnödvändighet.
            De senaste årens etableringar, t.ex. av telefonbokningföretag
            i Vilhelmina, hade inte varit möjliga utan bra flygförbindelser.
            Vi ser med intresse fram emot vad regeringen kommer att föreslå
            i den här frågan i den proposition som vi väntar till våren. Vi
            i Folkpartiet anser att det är angeläget med ett regionalpolitiskt
            balanserat stöd till de kommunala flygplatserna.
          </note>
          <note>
            Väntetiderna på och ovanför Arlanda har nu nått en sådan omfattning
            att behovet av en tredje bana torde framstå helt klart. De förbättringar
            som denna bana skulle medföra elimineras dock så gott som helt
            om Brommatrafiken skulle flyttas över till Arlanda när tredje
            banan tas i bruk. Till dess att Storstockholmsområdet kunnat enas
            om en ny flygplats i regionen måste enligt Folkpartiets uppfattning
            Bromma behållas.
          </note>
          <note>
            Konkurrensen inom reguljärflyget har ökat efter avregleringen
            men inte tillräckligt mycket. På grund av SAS dominerande ställning
            och det begränsade passagerarunderlaget på många relationer har
            inte konkurrensen ännu kunnat pressa biljettpriserna tillräckligt.
            Det är fortfarande alldeles för dyrt att flyga inrikes i Sverige
            jämfört med priserna i andra länder.
          </note>
          <note>
            Folkpartiet skulle välkomna nya lågprisaktörer av typen Virgin
            Express och flygbolag som opererar med mindre och billigare maskiner
            och med högeffektiv administration. SAS behöver fler utmanare
            och statens ägarintressen i SAS bör avvecklas.
          </note>
          <note>
            Fru talman! De statliga bolagen Posten AB och
          </note>
          <note>
            Telia AB verkar inom samhällsområden som är stadda i en osedvanligt
            snabb utveckling. Sedan transistorn uppfanns har överföringen
            av meddelanden, tal, ljud och bilder revolutionerats kontinuerligt.
            Vi kan nu se fram mot en sammansmältning av TV, video, datakommunikation,
            radio, grammofon, telefon osv.
          </note>
          <note>
            De tidigare monopolen vittrar sönder och ersätts av en sprudlande
            mångfald.
          </note>
          <note>
            Utvecklingen på teleområdet har kommit längre än på postområdet,
            men utan tvekan står även postverksamheten inför svåröverskådliga
            förändringar. Att många anställda inom Posten AB helst skulle
            vilja dra i nödbromsen, om det fanns någon nödbroms, är lätt att
            förstå. Men i stället gäller det att se möjligheterna i utvecklingen,
            se konkurrensen som en stimulans och utmaning, och ta upp kampen
            om kunderna i stället för att beklaga verkligheten. Sådana faktorer
            som rikstäckning och stort förtroendekapital är tillgångar av
            stor vikt i konkurrensen med andra aktörer. Att anse att endast
            Posten skall kunna klara rikstäckande hopsamling och distribution
            av post och paket är att inte se verkligheten.
          </note>
          <note>
            Vår roll i riksdagen kommer alltmer att inskränka sig till att
            bevaka de svaga medborgarnas rätt till god post- och teleservice
            till rimliga kostnader.
          </note>
          <note>
            Fru talman! Avslutningsvis kan jag konstatera att motiven för
            statliga monopol helt har förlorat relevans. Bl.a. av omtanke
            om Telia AB:s framtid förordar Folkpartiet en börsintroduktion
            av hela Telia.
          </note>
          <note type="speaker">
            Anf. 72 KARL-ERIK PERSSON (v):
          </note>
          <note>
            Fru talman! Flygets stora betydelse i Sverige gäller som jag
            ser det, och som Vänsterpartiet har sett det, framför allt möjligheterna
            för människor i skogslänen att resa på ett bekvämt och bra sätt.
            Där man mer eller mindre inte har några andra möjligheter att
            resa har flyget en stor betydelse.
          </note>
          <note>
            Men vad hände då efter den här avregleringen av flygmarknaden
            som vi fick? Alla som förespråkade avregleringen sade att vi skulle
            få låga priser på det här sättet. Priserna skulle falla. Det blev
            väl en sanning med viss modifikation om man skall vara ärlig -
          </note>
          <note>
            och snäll. Man skulle kunna vara väldigt elak också.
          </note>
          <note>
            Man kan se på vissa delar i landet. Det är faktiskt billigare
            att flyga från Arlanda till New York än att flyga inrikes på vissa
            områden, och det var väl aldrig meningen från början. Det tycker
            jag sammanfattar allt det här med avregleringen på ett väldigt
            bra sätt.
          </note>
          <note>
            På vissa områden kanske det är bra med en avreglering, och på
            vissa områden får det helt andra konsekvenser som man aldrig hade
            tänkt sig.
          </note>
          <note>
            Då går man in och säger: Det skall staten skall ta ett ansvar
            för. Olönsam flygtrafik skall staten ta hand om. Det som går bra
            skall däremot konkurrensutsättas mer. Den här avregleringen i
            Europaperspektiv som man sade skulle komma har vad jag vet bromsats
            upp ganska kraftigt i vissa länder. Där slår man vakt om de egna
            trafikbolagen och vill inte ha mer konkurrens.
          </note>
          <note>
            Det är väl så att luftrummet på vissa ställen över Europa är
            ganska fulltecknat som det är i dag, och det finns alltså inte
            plats för mycket mer flyg. Konkurrens har också kunnat leda till
            att det finns en del flygtrafik som kanske inte är så bra av säkerhetsskäl.
          </note>
          <note>
            Under det här avsnittet skulle det väl också handla om Posten.
            Jag tänkte kort ta upp något om Posten. Vi har varit överens om
            att post- och kassaservice skall finnas i hela landet. Det är
            oerhört viktigt att den finns kvar. Det gör att människorna har
            en trygghet. I budgetpropositionen skrev man bl.a. också om lantbrevbärarservicen.
            I dag står ungefär 1 200 personer utan daglig service. Med daglig
            service menar man femdagarsutdelning. Detta skulle inte få öka.
            Jag tycker att det är en bra markering i budgetpropositionen att
            den här dagliga servicen för människor som bor i glesbygd är oerhört
            viktig för deras möjligheter att bo kvar. Deras möjlighet att
            betala till lantbrevbärarservicen är också en förutsättning.
          </note>
          <note>
            Beträffande de tankegångar och idéer man har haft om att man
            skall ta ut avgift för dem som bor i glesbygden har man också
            vad jag förstår kommit på att det inte skall ske. De skall ha
            sin service ändå.
          </note>
          <note>
            Nu är det tal om att vi skall få en ny postlag till våren. Då
            kommer väl de här frågorna kanske också upp. Men jag tror att
            det i det sammanhanget är väldigt viktigt att man skyddar konsumenterna.
            Det gäller framför allt adresser. Med fler postoperatörer kan
            det bli stora problem.
          </note>
          <note>
            Det är många människor som i dag vill ha skyddade adresser. De
            vill inte lämna ut sina adresser av olika skäl. Det kan vara kvinnor
            som har blivit utsatta för våld i samhället som är rädda för att
            deras adress skall bli igenkänd. Det är samma sak med invandrare
            som mer eller mindre lever under mordhot. De vill heller inte
            att deras adresser skall komma till offentligheten. Jag tror att
            det blir oerhört svårt om man skall släppa in flera postoperatörer
            på den här marknaden om man inte på ett säkert sätt kan skydda
            adressregister så att de inte kommer på avvägar.
          </note>
          <note>
            För de här människorna som på ett eller annat sätt tvingas leva
            under ständiga hot är det oerhört viktigt att i ett samhälle som
            vårt kunna känna en trygghet att ingen lämnar ut deras adressuppgifter.
            De har det nog svårt att leva under det tvång och de hot som redan
            finns riktade mot dem. De skall inte behöva vara rädda för det
            här också. Det är oerhört viktigt för dessa människor att de känner
            en viss trygghet även när det gäller den här delen.
          </note>
          <note type="speaker">
            Anf. 73 ELISA ABASCAL REYES (mp):
          </note>
          <note>
            Fru talman! Vi i Miljöpartiet anser att flyget är bra och nödvändigt
            i vissa fall. Flygets snabbhet lockar starkt, minst sagt. Men
            vi anser inte att flyget, och då framför allt inrikesflyget, skall
            öka i nämnvärd omfattning. Det är av miljöskäl.
          </note>
          <note>
            I fråga om energieffektivitet är flyget inte särskilt lyckat.
            Vår slutsats angående flygets framtid är en del i vår globala
            solidaritet. Vi i de rika länderna måste minska vår konsumtion
            av naturresurser och våra utsläpp i naturen. Därmed minskar vi
            på vår komfort.
          </note>
          <note>
            Vi i Miljöpartiet de gröna tar bladet från munnen och står för
            att vår komfort och bekvämlighet skall minska. Naturresurserna
            är ändliga, och det vill vi kompensera med livskvalitet. I ett
            grönt samhälle skall det inte vara så lätt att förstöra så mycket.
            Flyget måste därför minska på korta sträckor och ersättas av bättre
            tågtrafik.
          </note>
          <note>
            Mot bakgrund av detta kan vi inte acceptera Luftfartsverkets
            prognos om flygets utveckling. I denna ingår t.ex. ingen påverkan
            av ekonomiska styrmedel till förmån för miljön. Med nuvarande
            prognos kommer ökningen att ske fram till år 2000 med 15 % och
            därefter inom en kort period närmast fördubblas.
          </note>
          <note>
            Med de ensidiga analyser som Luftfartsverket framför kommer miljön
            inte särskilt långt. Vi anser inte heller att de mål som utskottet
            förordar är lämpliga i det hänseendet. Luftfartsverket är en myndighet
            på trafikområdet och inte ett statligt bräckjärn mot andra transportslag.
            De överenskommelser som Luftfartsverket tecknar med flygindustrin
            och diverse olika flygföretag om rabatter för att öka flygandet
            -
          </note>
          <note>
            som t.ex. skedde i somras, då det gjordes en överenskommelse
            med inrikesflyget om att sänka avgifterna som verket tog ut om
            flyget i sin tur förband sig att i motsvarande mån sänka passagerarpriserna
            för att öka flygandet - innebar t.ex. att många barnfamiljer som
            normalt skulle ha valt tåget tog flyget. Det tycker vi var oerhört
            beklagligt.
          </note>
          <note>
            Det här innebär att flygsektorn expanderar och därmed tar marknadsandelar
            från tåget. Överenskommelserna skall finansieras så att ökad trafik
            ger större intäkter tillbaka. Det blir ett nollsummespel. Vi har
            i trafikutskottet, mig veterligen, inte fått någon redovisning
            eller ens en indikation på vilket utfall de ekonomiska överenskommelserna
            fått. Vi vet alltså inte om det har blivit ett minus eller ett
            plus. Vi menar också att överenskommelserna är en dold form av
            industristöd som vi anser genast måste upphöra.
          </note>
          <note>
            Med hänvisning till det jag tidigare har sagt om flygets expansion
            och utveckling vill jag också hävda att vi inte stöder en investering
            i en tredje rullbana på
          </note>
          <note>
            Arlanda. Vi menar att kapacitetsproblemet skall lösas genom att
            överföra det behovet till andra trafikslag och därmed som en konsekvens
            av det måste större satsningar göras på alternativen - och det
            föreslår vi.
          </note>
          <note>
            I fråga om telekommunikationer har höstens debatt präglats av
            debatten om Telias nya taxor och taxepolitik. Det som har debatterats
            har varit att samtal till angränsande riktnummerområden blir väsentligt
            dyrare än tidigare. Det har fått företrädare för riktnummertäta
            regioner att reagera kraftigt - och det med rätta. Det skulle
            vara en orimlig situation om glesbygdsbor och människor som bor
            i små riktnummerområden skulle få avsevärt högre kostnader än
            resten av landets invånare.
          </note>
          <note>
            Vi har relativt sett mycket låga samtalspriser i
          </note>
          <note>
            Sverige, inte bara i rent faktiska jämförelser utan även i förhållande
            till vår disponibla inkomst.
          </note>
          <note>
            Problemet i debatten och som har gjort kommunikationsministerns
            uttalanden svårtolkade är att det inte finns något underlag offentliggjort
            om hur stora ökningarna kommer att bli för olika hushåll. Det
            spekuleras. Det finns de som menar att det kommer att röra sig
            om flera hundra kronor i månaden. Det finns de som menar att det
            kommer att röra sig om betydligt lägre summor än så. Så länge
            vi inte har några beräkningar att tillgå är det i princip omöjligt
            att föra en seriös debatt.
          </note>
          <note>
            Men i och med att vi har en telelag som inte reglerar prissättningen
            men ändå talar om rimliga priser är det fullt i sin ordning att
            vi som ansvariga politiker får en insyn i hur de nya taxorna kommer
            att påverka hushållen. Jag uppmanar övriga ledamöter i trafikutskottet
            att sluta upp bakom denna begäran att så snart som möjligt få
            ett underlag att ta ställning till hur den framtida telelagen
            och telepolitiken skall utformas.
          </note>
          <note>
            Jag har redan yrkat bifall till de motioner jag hade avsett att
            yrka bifall till i det här avsnittet.
          </note>
          <note type="speaker">
            Anf. 74 KRISTER ÖRNFJÄDER (s):
          </note>
          <note>
            Fru talman! Jag tänkte i första hand hålla mig till luftfarten
            och ge en bakgrund till utvecklingen där.
          </note>
          <note>
            Luftfarten är en verksamhet som inte skall ses som ett fristående
            kommunikationssätt utan en del av ett väl fungerande kommunikationsnät
            i Sverige och i världen. Under 1996 ökade antalet flygpassagerare
            med 6 % till 17,8 miljoner vid de statliga flygplatserna. Detta
            är den högsta siffran någonsin och innebär att hela den nedgång
            som noterades i början av 1990-
          </note>
          <note>
            talet nu är återhämtad. Utrikestrafiken svarade för i stort sett
            hela ökningen på ca 1 miljon passagerare medan inrikestrafiken
            endast noterade en mycket svag ökning med 22 000 passagerare.
            Detta speglade i huvudsak utvecklingen av den svenska ekonomin
            med fortsatt god exportutveckling men svagare inhemsk efterfrågeökning.
            Privata sällskapsresor med flyg uppvisade emellertid även under
            år 1996 en god tillväxt. Antalet landningar i linjefart och chartertrafik
            ökade under år 1996 med 6 % till 221 000. Ökningen var något större
            för utrikestrafiken än för inrikestrafiken, som dock noterade
            en ökning av antalet landningar med ca 5 %. Flygbolagen har efter
            en konsolideringsperiod under år 1996 åter ökat sitt utbud och
            satsar nu även på privatresemarknaden, bl.a. genom ökningar av
            s.k. lågprisplatser. Denna närmast otroliga utveckling är inte
            en företeelse för enbart ett år.
          </note>
          <note>
            Jag har, i likhet med Birgitta Wistrand, fått information om
            resultatet för januari till oktober 1997. Där visas det att ökningen
            fortsätter. Antalet landningar har ökat med 9 % och passagerarantalet
            med 3 %.
          </note>
          <note>
            Även i år är den största ökningen på utrikestrafiken, men nu
            har även inrikesresandet ökat med 3 %. En annan verksamhet inom
            flyget som har ökat kraftigt är överflygningarna. Antalet steg
            under förra året med
          </note>
          <note>
            10 % till 145 000, vilket är en fjärdedel av det totala antalet
            luftrörelser. Ökningen beror bl.a. på ökad trafik mellan Västeuropa
            och Asien och mellan Nordamerika och Centraleuropa samt på ökat
            utnyttjande av flygvägen över de f.d. Sovjetrepublikerna till
            Fjärran östern.
          </note>
          <note>
            För att komplettera hela flygmarknadens utveckling vill jag även
            nämna att flygfrakten har ökat med
          </note>
          <note>
            14 % till 154 000 ton, vartill kommer ytterligare
          </note>
          <note>
            33 000 ton i flygpostbefordran.
          </note>
          <note>
            Fru talman! Jag har inte lämnat den här informationen för att
            jag tycker om statistik. Jag gör det för att visa vilka behov
            vi har av en väl fungerande luftfart. Det ger också en fingervisning
            till oss om behoven som luftfarten har för att kunna utvecklas.
            Flyget har en stor betydelse för trafikförsörjningen i Sverige,
            framför allt i de delar av Sverige där stora avstånd gör att alternativa
            transportformer är svåra att använda.
          </note>
          <note>
            Flyget har också en stor betydelse för våra kontakter med andra
            länder, inte minst när det gäller att ge de företag som är verksamma
            i Sverige en bra konkurrenssituation.
          </note>
          <note>
            När nu flygtrafiken utvecklas måste vi prioritera miljöarbetet.
            Det innebär att den ekonomiska styrningen genom miljörelaterade
            luftfartsavgifter som infördes av Luftfartsverket år 1994 nu skärps.
            Bullerrelateringen utökas och kompletteras från år 1998
          </note>
          <note>
            med även avgasrelaterade avgifter. Därmed ökar de ekonomiska
            incitamenten för flygbolagen att investera i flygplan med bättre
            miljöegenskaper. Samarbetet mellan Luftfartsverket och Naturvårdsverket
            har under år 1997 utvidgats, bl.a. med en strategisk plan för
            miljöanpassning av den civila luftfarten och en gemensam analys
            av sektorsansvaret inom miljöområdet. Detta är några åtgärder,
            men arbetet fortsätter. Vi kommer i denna kammare att få anledning
            att återkomma i dessa frågor.
          </note>
          <note>
            Vi behandlar även två andra delar under detta avsnitt. Den ena
            delen är tele, och jag vill där bara göra en kommentar.
          </note>
          <note>
            Det finns inte, som sagt var, några motsättningar i de här delarna,
            och vi har naturligtvis också den uppfattningen att alla skall
            ha tillgång till teletjänster på samma villkor oavsett var man
            bor. Den utbyggnad som nu pågår stöder vi till hundra procent.
            Vi är naturligtvis måna om att man skall nå alla abonnenter med
            samma villkor och samma service så snart som möjligt.
          </note>
          <note>
            När det gäller posten är det en proposition aviserad till våren.
            Vår ambition är att tillgodose en rikstäckande service. Det motsägs
            på intet sätt i det nu liggande betänkandet. Vi ber att få återkomma
            till teknikutvecklingen inom postområdet i den debatt som vi skall
            ha med anledning av den kommande förändringen i postlagen.
          </note>
          <note>
            Fru talman! Jag ber att med detta få yrka bifall till majoritetens
            förslag i trafikutskottet.
          </note>
          <note type="speaker">
            Anf. 75 BIRGITTA WISTRAND (m) replik:
          </note>
          <note>
            Fru talman! Det är trevligt att Krister Örnfjäder tycker att
            flyget är betydelsefullt. Däremot fick jag inte klart för mig
            hur Krister Örnfjäder ställer sig till
          </note>
          <note>
            Bromma flygplats. Han talade mycket om betydelsen av flyget för
            de långa avstånden men också för företagen och konkurrenskraften.
            Det är synpunkter som jag verkligen delar.
          </note>
          <note>
            Vad säger Krister Örnfjäder om Bromma flygplats och den tredje
            rullbanan på Arlanda? Anser Krister
          </note>
          <note>
            Örnfjäder att flyget på Bromma skall få fortsätta tills den tredje
            rullbanan är klar, vilket vi vet kommer att fördröjas? Eller ser
            Krister Örnfjäder en bortre eller en främre parentes? Det vore
            intressant att få svar på de frågorna.
          </note>
          <note type="speaker">
            Anf. 76 KRISTER ÖRNFJÄDER (s) replik:
          </note>
          <note>
            Fru talman! Till att börja med vill jag säga att det för närvarande
            pågår en kostnadsgenomgång vad gäller flyttning av Brommas verksamhet.
            Vi har från utskottets sida sagt att vi vill invänta den genomgången
            innan vi går in i fortsatta resonemang.
          </note>
          <note>
            Om jag får tillfoga en helt personlig synpunkt tycker jag att
            det för närvarande skulle vara mycket svårt att lägga ned Bromma,
            med det underlag som vi har fått fram när det gäller en eventuell
            nedläggning och flyttning av den nuvarande verksamheten till
          </note>
          <note>
            Arlanda. Jag skulle gärna vilja se att man hittade någon annan
            lösning innan man gör det, därför att kapaciteten i Stockholmsområdet
            kommer annars att bli alldeles för liten.
          </note>
          <note type="speaker">
            Anf. 77 BIRGITTA WISTRAND (m) replik:
          </note>
          <note>
            Fru talman! Tack för det svaret, Krister Örnfjäder!
          </note>
          <note>
            Det är också så att den utredning som skall läggas fram bara
            handlar om vissa typer av kostnader och inte alls tar upp kapacitetsfrågorna,
            som Luftfartsverket kommer med först nästa år. Det är glädjande
            att
          </note>
          <note>
            Krister Örnfjäder delar min uppfattning att Bromma för närvarande
            inte kan läggas ned.
          </note>
          <note type="speaker">
            Anf. 78 KRISTINA ZAKRISSON (s):
          </note>
          <note>
            Fru talman! Den motion som jag har skrivit om utbyggnad av Kiruna
            flygplats kan motiveras av flera olika skäl. Ett av skälen är
            det som utskottet också har tagit fasta på, nämligen att Kiruna
            skulle kunna fungera som reservflygplats för Luleå om Luleå blir
            en internationell storflygplats för godstrafik.
          </note>
          <note>
            Utskottet hänvisar till den utredning som då pågick angående
            utbyggnad av Luleå flygplats. Den utredningen är nu klar. Utredaren
            föreslår att Luleå skall etableras som fraktflygplats och uppmanar
            regeringen att snabbt behandla ärendet och fatta beslut i frågan.
          </note>
          <note>
            Våra nordiska grannländer Finland och Norge är också mycket intresserade
            av att få en sådan etablering. Ett av argumenten för att en sådan
            skall placeras just i Luleå är att Kiruna skulle kunna fungera
            som reservflygplats. Eftersom Kiruna också av andra skäl behöver
            en längre rullbana vore det en utmärkt lösning att Kiruna, som
            ligger i Luleås närområde, blir en reservflygplats.
          </note>
          <note>
            Som jag också har skrivit i motionen bedrivs relativt mycket
            forskning i Kiruna. En förlängning av rullbanan skulle vara en
            långsiktigt riktig investering, då mycket av den forskning som
            utförs, t.ex. ozonforskningen, kräver stora plan för att kunna
            utföra så omfattande mätningar som forskarna vill ha.
          </note>
          <note>
            Dessutom har testgrupper som använder Kiruna för att testa nya
            flygplan framfört önskemål om en längre rullbana för att kunna
            göra fler fullskaletester än de i dag kan göra.
          </note>
          <note>
            En förlängning av rullbanan i Kiruna skulle dessutom innebära
            att Kiruna kan ta emot direktcharterplan från olika delar av världen
            som i dag inte kan landa på grund av landningsbanans längd.
          </note>
          <note>
            Utskottet har med hänvisning till att en utredning angående utbyggnad
            av Luleå flygplats pågår avstyrkt motionen och anser att resultatet
            av utredningen och ärendets fortsatta behandling bör avvaktas.
          </note>
          <note>
            Eftersom utredningen nu är klar och en utbyggnad av Luleå flygplats
            förhoppningsvis inom en snar framtid får klartecken även från
            regeringen hyser jag stora förhoppningar om att även Kiruna flygplats
            kommer att byggas ut för att öka möjligheterna för
          </note>
          <note>
            Kiruna kommun att utvecklas positivt.
          </note>
          <note>
            Banverket, Statens järnvägar, Inlandsbanan, kollektivtrafiken
            och samhällsköpta tjänster
          </note>
          <note type="speaker">
            Anf. 79 LARS BJÖRKMAN (m):
          </note>
          <note>
            Fru talman! Då växlar den trafikpolitiska debatten in på järnvägsspåret.
          </note>
          <note>
            Jag skall inleda med att konstatera att vi efter årtionden av
            en nedåtgående trend på järnvägsområdet under 1990-talet fick
            något av en renässans i tilltron till investeringar i och satsningar
            på järnvägar och järnvägstrafik. Den borgerliga regeringen inledde
            en kraftig upprustning även av järnvägens infrastruktur.
          </note>
          <note>
            Vi kan kring våra storstäder i dag konstatera att resultatet
            är att fler människor tycker att det är en bra satsning som har
            gjorts. Den pågår ju alltfort.
          </note>
          <note>
            Satsningarna på dubbelspåret från Göteborg via
          </note>
          <note>
            Malmö till Köpenhamn på den nya Öresundsbron och vidare ut i
            Europa måste, trots de temporära svårigheter som tunnelbygget
            genom Hallandsåsen innebär, betecknas som klart framåtsyftande
            och framgångsrika. Förbättrade möjligheter för snabba persontransporter
            och ökad kapacitet för gods att med minskad tidsåtgång nå kunder
            såväl inom som utom landet leder naturligtvis till att järnvägens
            konkurrenskraft som ett bra transportalternativ ökar.
          </note>
          <note>
            Utvecklingen på järnvägsområdet kan trots dessa stora satsningar
            inte i alla avseenden betraktas som positiv. SJ-koncernens redovisning
            för senaste verksamhetsåret kan i långa stycken snarast betecknas
            om en ganska dyster läsning. På persontrafiksidan redovisas ett
            minskat antal passagerare för det senaste året, och på godssidan
            uppvisas ett resultat som kraftigt understiger vad som förväntats
            och även utlovats.
          </note>
          <note>
            Trots de kraftiga investeringar som tidigare nämnts har järnvägen
            som transportalternativ inte lyckats kapa åt sig nya och ökande
            marknadsandelar.
          </note>
          <note>
            Fru talman! I regeringens budgetproposition, som inte är höjden
            av vare sig klarhet eller framsynthet, letar man förgäves om man
            vill hitta nya förslag på åtgärder för att förändra denna negativa
            utveckling.
          </note>
          <note>
            Dessutom är bristen på konsekventa analyser om varför vissa åtgärder
            föreslås närmast total, vilket har påtalats tidigare i debatten.
            Inför ett valår väljer den socialdemokratiska regeringen att inte
            presentera några nya visioner.
          </note>
          <note>
            Regeringen föreslår åtgärder i marginalen, som jag vill kalla
            det, som SJ skall sätta in för att förändra sin verksamhet under
            perioden fram till år 2000. Departementschefen nöjer sig med att
            skriva att SJ förväntas förändra sin biljettadministration, sin
            godsadministration och titta över matartrafiken. Det är inte särskilt
            framåtsyftande åtgärder, även om de är riktiga var och en för
            sig.
          </note>
          <note>
            Som knorr på skrivelsen till SJ anger departementschefen att
            man måste prioritera aktiviteter som syftar till att häva den
            negativa resultatutvecklingen.
          </note>
          <note>
            Motsatsen till det vore naturligtvis ett rent tjänstefel.
          </note>
          <note>
            Självfallet måste man angripa en så negativ utveckling som den
            som SJ befinner sig i.
          </note>
          <note>
            Vika slag av åtgärder, fru talman, kan vi då förvänta oss från
            regeringens sida? Det uttrycks inte ens en uppfattning om detta
            i regeringens budgetskrivning. Jarl Lander, som i detta fall är
            talesman för den socialdemokratiska utskottsmajoriteten, har möjlighet
            att förtydliga de här frågorna och räta ut de frågetecken som
            jag vet att många av oss har. Vi kommer med spänning att lyssna
            på det.
          </note>
          <note>
            Riksdagens beslut att avreglera godstrafiken har till vissa delar
            förbättrat konkurrenssituationen på detta område. Beslutet om
            överföring av trafikledningen från SJ till Banverket är strategiskt
            viktigt och skapar möjligheter till framtida konkurrens mellan
            olika operatörer på banan. Genom att överföra även trafikeringsrätterna
            till Banverket kan dessa efter en genomförd upphandling fördelas
            mellan konkurrerande operatörer.
          </note>
          <note>
            En av de mest positiva effekterna av denna reform finner vi på
            Malmbanan, där LKAB genom att utnyttja den nya konkurrenssituationen
            kunnat sänka sina kostnader för järnvägstransporter med nästan
            40 %.
          </note>
          <note>
            Dock finns det fortfarande alltför många spärrar kvar i systemet
            för att full konkurrensneutralitet skall råda.
          </note>
          <note>
            Enligt vår moderata syn måste SJ:s tillgångar i form av bangårdar,
            fastigheter, yttre bannät och terminaler överföras till Banverket.
          </note>
          <note>
            Järnvägens konkurrensfördelar kan enligt vår mening bättre tillvaratas
            om fler operatörer i konkurrens bereds möjlighet att utnyttja
            spåren. Inte minst gäller detta på de små matarbanorna - det som
            i dagligt tal kallas det kapillära bannätet. Det genereras en
            betydande potential gods utmed dessa banor. Med bättre samordning,
            och utan straffavgifter i form av särskilda växlingsavgifter och
            liknande, kan betydande godsmängder matas in via dessa banor fram
            till stamnätet för att sedan slussas vidare till en slutstation.
          </note>
          <note>
            Fru talman! Regeringen fortsätter dock att köra i gamla hjulspår
            eller, som man skall säga i järnvägsdebatter, på gamla järnvägsrälsar.
            Man vågar eller vill inte - vilket det är får vi veta - pröva
            nya grepp för att utveckla järnvägstrafiken. Det finns inte en
            rad om att en fortsatt avreglering och en utveckling av nya konkurrensmedel
            kan stimulera till att ny och mera lönsam trafik skapas. Tvärtom
            slår regeringen vakt om SJ:s monopolsituation. Man vägrar inse
            att den progressiva väg som valdes - det skall vi erkänna -
          </note>
          <note>
            när SJ en gång delades upp i ett transportverk och ett banverk
            måste följas av fler steg i samma riktning om vi skall bli framgångsrika
            i arbetet med att bygga ut våra kommunikationer.
          </note>
          <note>
            En total avreglering av järnvägstrafiken, som vi moderater förespråkar,
            skulle leda till att även persontrafiken på järnväg konkurrensutsätts
            genom att olika företag erbjuds att på marknadsmässiga villkor
            operera på det nationella bannätet. Självfallet skulle mycket
            höga krav på såväl säkerhet som tillförlitlighet ställas på de
            operatörer som vill konkurrera om att trafikera bannätet.
          </note>
          <note>
            På godssidan måste kvarvarande konkurrensbegränsningar i form
            av företräde till bankapacitet - det som vi kallar grandfathers
            right - naturligtvis undanröjas om nya och starka operatörer skall
            kunna lockas till att satsa på järnvägen som ett framtidens transportmedel.
          </note>
          <note>
            Fru talman! I regeringens budgetförslag inryms traditionsenligt
            anslaget till Delegationen för inköp av viss kollektivtrafik.
            För de kommande tre åren föreslås ett anslag om 412 miljoner kronor.
            Medlen avses att huvudsakligen täcka det underskott som vissa
            regionala järnvägslinjer genererar. Upphandlingen förutsätts ske
            i konkurrens, vilket enligt regeringens vokabulär innebär att
            endast företag som opererar på järnvägen kan komma i fråga för
            att deltaga i upphandlingen.
          </note>
          <note>
            För att verkligen belysa vilka trafikeringsmöjligheter som kan
            erbjudas på olika bansträckor eller mellan aktuella orter bör
            enligt vårt synsätt alla förekommande trafikslag få konkurrera
            mot varandra i denna upphandling. Att trafiken efter en sådan
            upphandlingsomgång skulle kunna upprätthållas med andra transportmedel
            till en betydligt lägre kostnad känner vi oss fullt övertygade
            om. Intill dess att en sådan upphandling prövats avvisar vi hela
            anslaget för köp av interregional trafik från och med budgetåret
          </note>
          <note>
            1999.
          </note>
          <note>
            Långväga busstrafik har jag indirekt berört i avsnittet om köp
            av regional trafik. Jag vill återkomma litet grand till den frågan.
            Jag vill understryka våra krav på att alla trafikslag skall ges
            rätten och möjligheten att på egna villkor fritt konkurrera om
            resenärer och gods. Den stelbenta inställning som regeringen hittills
            visat på detta område genom att avvisa flertalet ansökningar från
            bussföretag som erbjuder prismässigt attraktiva resealternativ
            för dem som vill utnyttja dessa är för oss moderater obegriplig.
          </note>
          <note>
            Utbudet har ökat genom att några bussföretag -
          </note>
          <note>
            mest känt är väl Swebus i detta sammanhang - har skapat nya och
            prismässigt attraktiva busslinjer. Detta visar att det finns stor
            efterfrågan på prisbilligt och frekvent reseutbud. Resvaneundersökningar
            som utförts bland resenärer som utnyttjat dessa lågprisresor visar
            att det huvudsakligen är nya grupper av resenärer som lockas till
            detta resealternativ. Andelen som annars skulle ha valt att utnyttja
            tåget är alltså mycket liten.
          </note>
          <note>
            Regeringens ambition att skydda järnvägsmonopolet skapar inte
            bara en konstlad marknad. Den förhindrar och försvårar dessutom
            för betalningssvaga grupper att företa önskade och eftertraktade
            resor.
          </note>
          <note>
            Här hittar vi ännu en socialistisk paradox. Betalningsstarka
            grupper, där de enskilda individerna alltid kan lösa sina resebehov
            och fritt välja mellan att flyga, åka tåg eller ta den egna bilen,
            skyddas av den socialdemokratiska politiken. De betalningssvaga,
            som inte kan utnyttja något av dessa alternativ, förhindras däremot
            att pröva det prisbilliga och prisvärda transportsätt som den
            långväga bussen utgör.
          </note>
          <note>
            Fru talman! Banverkets nya roll innebär som redan tidigare nämnts
            att en ökad flexibilitet i spåranvändningen har möjliggjorts.
            Denna trend förväntas fortsätta. Från moderat håll är vi dock
            fortsatt kritiska till den planering av nyinvestering som förordas
            av verket, och vi menar att det i några fall saknas sådana relevanta
            investerings- och finansieringskalkyler som krävs för en byggstart.
          </note>
          <note>
            Den moderata trafikpolitiken syftar till att effektivt och miljöriktigt
            utnyttja befintlig infrastruktur och att med stöd av modernt och
            tillförlitligt prognosunderlag underhålla och nyinvestera i objekt
            med bästa samlade samhällseffekt. Genom att i huvudsak konkurrensupphandla
            såväl all den operativa verksamheten som alla investerings- och
            underhållsarbeten menar vi att fler kan få utbyte av samhällets
            gemensamma kostnader.
          </note>
          <note>
            Fru talman! Jag instämmer i det yrkande som redan har framförts
            av Per Westerberg.
          </note>
          <note type="speaker">
            Anf. 80 SVEN BERGSTRÖM (c):
          </note>
          <note>
            Fru talman! Detta avsnitt i debatten handlar i hög grad om den
            spårbundna trafiken. Järnvägstransporter och spårbunden trafik
            i övrigt är för oss i Centerpartiet ett prioriterat område, då
            vi sätter stort värde på miljöriktiga transporter som väl passar
            in i det ekologiskt uthålliga samhälle som vi strävar efter.
          </note>
          <note>
            Det framgår av utskottets betänkande att järnvägssektorn svarar
            för mindre än 1 % av transportsektorns samlade utsläpp av luftföroreningar
            och koldioxid.
          </note>
          <note>
            Förklaringen är naturligtvis att 95 % av transporterna på järnväg
            sker med eldrivna lok.
          </note>
          <note>
            På någon punkt har vi från Centerpartiets sida velat gå längre
            än utskottet. Det gäller bl.a. den fråga jag tidigare har varit
            inne på om järnvägens miljöanpassning. Fortfarande finns det drygt
            700 dieseldrivna lok och andra fordon i användning i landet. De
            drivs med motorer jämförbara med motorerna i lastbilar eller andra
            tunga fordon. Medelåldern på dessa fordon är också förhållandevis
            hög och luftföroreningarna från enskilda fordon i vissa fall betydande,
            som framgår av utskottets redovisning. År 1996 släpptes ca 80
            000
          </note>
          <note>
            ton koldioxid ut.
          </note>
          <note>
            På det här området har Centerpartiet en reservation, i vilken
            vi förordar att Banverket inom ramen för sitt miljöarbete skall
            initiera projekt som eliminerar användningen av diesel i tågtrafiken.
            Vi bedömer det som angeläget att inte tappa tempo i miljöarbetet
            och anser det därför berättigat att söka påskynda det här arbetet.
            Vi har också pekat ut den s.k. Kustpilen Kalmar-Vimmerby som en
            möjlig och lämplig sträcka där man omedelbart borde kunna övergå
            till miljöriktigare bränslen.
          </note>
          <note>
            Fru talman! En annan fråga som har varit viktig för oss i Centern
            är Inlandsbanan. Vi har nu i förhandlingar med regeringen äntligen
            lyckats säkerställa
          </note>
          <note>
            Inlandsbanans fortlevnad. Denna pulsåder för Norrlands inland
            på över tusen kilometer, från Mora till
          </note>
          <note>
            Gällivare, har en mycket stor betydelse för inlandets möjligheter
            att leva och utvecklas positivt. Genom åren har den här banan
            varit hotad, och vi har vid olika tillfällen arbetat mycket aktivt
            för att säkra banans framtid.
          </note>
          <note>
            Nu finns en uppslutning kring ställningstagandet att Inlandsbanan
            har ett berättigande och skall ges förutsättningar att bedriva
            trafik också i fortsättningen, inte minst för att den fyller en
            funktion främst lokalt och regionalt men också i det nationella
            godstrafiksystemet.
          </note>
          <note>
            För att trygga Inlandsbanans drift föreslår trafikutskottet,
            i likhet med regeringen, ett fortsatt stöd till banhållningen
            genom ett bidrag på 50 miljoner kronor per år. Regeringen bör
            vidare få möjlighet att från anslaget Investeringar samt drift
            och underhåll av statliga järnvägar finansiera vissa investeringar
            på
          </note>
          <note>
            Inlandsbanan för vilka medel också erhålls från EU.
          </note>
          <note>
            I vissa motioner tas frågan upp om det skulle vara möjligt med
            reguljär persontrafik på banan utöver den turisttrafik som i dag
            bedrivs sommartid. I dag förhindras detta av ett avtal om busstrafik,
            som löper ut år 2001. Centerpartiet ser gärna att IBAB, det företag
            som bedriver trafiken, samt berörda kommuner och trafikhuvudmän
            också söker få till stånd en återupptagen persontrafik. Detta
            är i första hand en fråga för just dessa aktörer.
          </note>
          <note>
            Fru talman! Jag vill avsluta mitt inlägg med att ta upp en fråga
            som tyvärr har återkommit i debatten alltför ofta på sistone,
            nämligen frågan om hur statliga myndigheter, verk och bolag lever
            upp till åläggandet från riksdag och regering att ta regionalpolitiskt
            ansvar. Bara under det senaste året har vi sett hur en rad statliga
            organ inte bara underlåter att leva upp till kraven på regionalpolitiska
            hänsyn utan rent av uppträder som värstingar, långt mycket värre
            än det privata näringslivet, när det gäller att dra ned på verksamhet,
            lägga ned verksamhet, centralisera och på olika sätt underminera
            möjligheterna för hela Sverige att leva.
          </note>
          <note>
            Tyvärr finns det starka skäl att på den här punkten rikta kritik
            också mot SJ. Det är naturligtvis förståeligt att man kraftsamlar
            på sträckor typ Stockholm-
          </note>
          <note>
            Göteborg, där ett stort befolkningsunderlag ger underlag för
            täta turer och en god lönsamhet. Men det finns också en fara att
            SJ fixerar sig så starkt på dessa huvudstråk att man glömmer möjligheterna
            och förpliktelserna i andra delar av landet. Jag tänker då bl.a.
            på de mera begränsade ambitionerna hos SJ vad gäller turtäthet
            och snabbhet på viktiga förbindelser i andra delar av landet.
            Det får inte bli så att stora pengar satsas på att rusta banstandard,
            bygga dubbelspår och snabbtågsanpassa banor och att dessa banor
            sedan inte utnyttjas fullt ut.
          </note>
          <note>
            Ett exempel på detta kan man just nu se i mina hemtrakter i södra
            Norrland, där stambanan rustas upp till en mycket hög standard
            samtidigt som SJ
          </note>
          <note>
            faktiskt drar in tåg efter tåg. I somras drog SJ in två av dagtågen,
            och inför årsskiftet har det aviserats nya indragningar, den här
            gången av nattåg. De två tåg som tidigare funnits i vardera riktningen
            slås nu samman till ett i vardera riktningen, och de skall enligt
            uppgift köra värdshus förbi sådana betydande tätorter som Ljusdal
            och Bollnäs, då de, som det heter, passerar vid en olämplig tid
            på natten.
          </note>
          <note>
            Därmed skulle den enda kvarvarande möjligheten att åka nattåg
            norrut eller söderut från Bollnäs eller
          </note>
          <note>
            Ljusdal tas bort. Tidigare har många människor vittnat om svårigheten
            att boka plats på nattågen, trots att platser bevisligen har funnits.
            Jag har själv vid ett flertal tillfällen upplevt dessa svårigheter.
            Många tåg har därför också rullat halvfulla. Det faktumet har
            naturligtvis bidragit till att SJ nu uppenbarligen inte längre
            anser sig kunna upprätthålla de för människor och företag mycket
            viktiga nattågsförbindelser i Hälsingland som fram till nu har
            funnits från Ljusdal och
          </note>
          <note>
            Bollnäs, då med främst Göteborg och Malmö som destinationer söderut
            och med övre Norrland som destination norrut.
          </note>
          <note>
            Mycket starka protester riktas nu mot SJ för att man planerar
            att lämna denna del av vårt land helt utan nattågsförbindelser.
            Jag instämmer i den kritiken.
          </note>
          <note>
            SJ:s uppträdande riskerar att åter urgröpa förtroendet för landets
            helt dominerande järnvägsföretag.
          </note>
          <note>
            Fru talman! Jag vill med detta yrka bifall till Centerns reservation
            nr 11 och i övrigt bifall till utskottets hemställan.
          </note>
          <note type="speaker">
            Anf. 81 LENNART FREMLING (fp):
          </note>
          <note>
            Fru talman! Järnvägstrafiken bör ha goda möjligheter att utvecklas
            för både gods- och persontrafik.
          </note>
          <note>
            Vårt medlemskap i EU ger nu nya möjligheter till att förbilliga
            och effektivisera järnvägssystemet, som hittills karakteriserats
            av mycket nationellt tänkande.
          </note>
          <note>
            Teknisk standardisering och enklare gränspassager kan ge järnvägen
            ny konkurrenskraft. Den tekniska utvecklingen ger möjligheter
            till ett europeiskt nät av höghastighetståg med hastigheter upp
            till 350 kilometer i timmen, snabbtåg med hastigheter upp till
            200
          </note>
          <note>
            kilometer i timmen, intercitytåg, regionaltåg och godståg.
          </note>
          <note>
            Avreglering och avskaffande av monopol skulle också gagna järnvägssektorn.
            Detta har Folkpartiet envist hävdat i många år. Den borgerliga
            regeringen lyckades också 1994 få ett riksdagsbeslut om avreglering
            av järnvägssektorn. Tyvärr hann det inte genomföras i praktiken
            innan den nya socialdemokratiska regeringen återinförde monopoltänkandet
            genom en av sina s.k. återställare.
          </note>
          <note>
            Det är angeläget att Sverige följer med i den tekniska utvecklingen
            så att höghastighetståg kan konkurrera med det så miljöskadliga
            flyget på de mest frekventerade sträckorna. Förbättrade och delvis
            nya banor för höghastighetståg bör övervägas på sträckorna Stockholm-Jönköping-Köpenhamn,
            Jönköping-
          </note>
          <note>
            Göteborg och Köpenhamn-Göteborg-Oslo. Korrekta värderingar av
            de samhällsekonomiska kostnaderna måste ske för att optimala investeringar
            skall kunna göras och en optimal trafikfördelning uppstå. Det
            här är förstås en långsiktig vision.
          </note>
          <note>
            Under många decennier har det i olika ordalag talats om att trafiken
            skall bära sina samhällsekonomiska kostnader, dvs. betala sina
            miljökostnader, olyckskostnader och trängselkostnader. Denna grundprincip
            har formulerats på olika sätt i 1963, 1978 och
          </note>
          <note>
            1988 års trafikpolitiska beslut men har i praktiken ännu inte
            genomförts. I samband med 1988 års trafikpolitiska beslut reserverade
            sig Folkpartiet, eftersom man redan då insåg att den socialdemokratiska
            regeringens förslag var otillräckliga för att uppnå de principer
            riksdagen slagit fast.
          </note>
          <note>
            Fru talman! Det stora problemet, som fortfarande är mycket aktuellt,
            är att de olika transportgrenarna inte belastas av kostnader för
            miljöskador, trafikolyckor och trängseleffekter. När trafikanter
            och transportköpare inte betalar rätt kostnader kommer transportsystemet
            att utnyttjas ineffektivt. Valet av trafikslag kan bli ineffektivt.
            En felaktig kostnadsbild bidrar även till en icke optimal lokalisering
            av olika typer av anläggningar i näringslivet.
          </note>
          <note>
            För varje år som går medan statsmakterna gör utredning efter
            utredning utvecklas verkligheten efter de priser som faktiskt
            gäller på marknaden och efter vad man tror faktiskt kommer att
            gälla i framtiden. Då gäller inte några principuttalanden - hur
            kloka de än kan vara. Det är nu som regeringen måste känna ett
            tungt ansvar för att lägga fram skatteförslag som för utvecklingen
            i riktning mot ett långsiktigt hållbart samhälle. Det behövs inte
            många långa utredningar för att veta i vilken riktning man måste
            gå. Det som behövs är i stället litet politiskt mod. Detta är
            avgörande för järnvägens utveckling, och jag hoppas att regeringen
            tar tillräcklig hänsyn till detta i den trafikproposition som
            har aviserats till våren 1998.
          </note>
          <note>
            I dagens debatt behandlar vi också frågan om statens köp av interregional
            persontrafik på järnväg.
          </note>
          <note>
            Från Folkpartiets sida har vi tidigare år beklagat att man bara
            har framskrivit beloppet år för år och sedan sett vilken upphandling
            som pengarna räcker till. Vi anser att principen för upphandlingen
            måste vara att man skall köpa upp den trafik som är samhällsekonomiskt
            lönsam samtidigt som den är företagsekonomiskt olönsam. Regeringen
            borde ta fram ett underlag utgående från denna princip, som för
            övrigt inte behöver begränsas till järnvägen.
          </note>
          <note>
            Moderaternas uppfattning i denna fråga förvånar mig, eftersom
            jag trodde att vi båda ville bygga på samhällsekonomiska kalkyler.
            Här har Lars Björkman i debatten sagt att man inte alls bör upphandla
            interregional persontrafik på järnväg från år 1999. Men det skulle
            ju definitivt missgynna miljövänliga och trafiksäkra transportmedel
            och göra att vi tar för liten hänsyn till miljöskador och trafikolyckor.
          </note>
          <note>
            Fru talman! Inlandsbanan är en intressant järnväg med en spännande
            historia. Vi i Folkpartiet har sedan länge värnat om att den skall
            kunna användas för godstrafik, turisttrafik och persontrafik.
            Torsten Gavelin kommer strax att närmare behandla hur vi ser framtiden
            för Inlandsbanan.
          </note>
          <note>
            Fru talman! Jag står förstås bakom Folkpartiets reservationer
            till detta betänkande, men för att spara kammarens tid yrkar jag
            inte bifall till någon av dem.
          </note>
          <note type="speaker">
            Anf. 82 LARS BJÖRKMAN (m) replik:
          </note>
          <note>
            Fru talman! Med viss förvåning noterar jag Lennart Fremlings
            inpass om vårt ställningstagande när det gäller att köpa upp den
            interregionala trafiken.
          </note>
          <note>
            Uppenbarligen bygger hans resonemang på att han inte lyssnade
            på vad jag sade. Jag sade att vi inte är beredda till detta innan
            den här metoden har prövats och givit utslag i fråga om vilka
            merkostnader man får om man stelbent håller fast vid att i alla
            lägen upphandla järnvägstrafiken i stället för att pröva alternativen.
            Det kan vara t.ex. busstrafik, taxibilar eller något annat som
            på några delsträckor kan klara de här uppgifterna. Intill dess
            har vi sagt att vi avvisar anslaget.
          </note>
          <note>
            Om Lennart Fremling tycker att det är en tokig väg kan jag bara
            nämna att vi med ekonomin som ledstjärna har konstaterat att vi
            måste våga prioritera de trafikslag som tillgodoser resenärernas
            behov med rimliga ekonomiska kostnader.
          </note>
          <note type="speaker">
            Anf. 83 LENNART FREMLING (fp) replik:
          </note>
          <note>
            Fru talman! Det är alldeles uppenbart att svagheten i dagens
            trafikpolitik bygger på att vi inte tar tillräcklig hänsyn till
            miljöeffekter och trafikolyckskostnader. Här är det uppenbart
            att järnvägen missgynnas.
          </note>
          <note>
            Om man hade ett ordentligt underlag med samhällsekonomiska kalkyler
            skulle järnvägens kostnader inte alls bli så stora i förhållande
            till vägtrafiken. Därför drar jag slutsatsen att en utredning
            skulle landa på att man snarare borde satsa större belopp än de
            avsatta på denna trafikupphandling. Då menar jag att det på kort
            sikt måste vara fel att föreslå att detta belopp avskaffas. Den
            här upphandlingen skulle ju avskaffas enligt moderaternas förslag.
          </note>
          <note>
            Tvärtom kanske vi på sikt kan bli ense. Om man sätter rätt priser
            på miljö- och trafiksäkerhet kanske vi kan komma dit. Vi är ju
            överens om att man inte bara behöver upphandla järnväg, utan man
            kan använda de här pengarna på annat sätt. Det som är viktigt
            är att man täcker upp där det skiljer sig mellan samhällsekonomisk
            lönsamhet och företagsekonomisk lönsamhet.
          </note>
          <note type="speaker">
            Anf. 84 LARS BJÖRKMAN (m) replik:
          </note>
          <note>
            Fru talman! Jag är inte riktigt säker på att jag förstod Lennart
            Fremlings senaste inlägg. Vad han vill få fram är uppenbarligen
            att vi på något sätt skall belysa vilket transportalternativ som
            ur såväl ekonomisk som miljömässig synpunkt är det vettiga. Som
            jag uppfattar det är vi i grunden ganska överens om att det inte
            i alla lägen måste vara järnvägstrafik.
          </note>
          <note>
            I mitt förra inlägg talade jag om att vänta intill dess att nya
            upphandlingsformer har prövats och visat vilka merkostnader vi
            har. Det, Lennart Fremling, är väl ändå ett underlag i den här
            debatten för att diskutera om vi är beredda på den eventuella
            merkostnad det innebär att bibehålla järnvägstrafiken eller om
            vi vill använda ett annat alternativ. Det krävs inga sofistikerade
            samhällsekonomiska analyser för att ta ställning till den frågan.
            Det kan man göra vid en upphandlingsomgång i ganska enkla former.
          </note>
          <note type="speaker">
            Anf. 85 LENNART FREMLING (fp) replik:
          </note>
          <note>
            Fru talman! Vi är överens med moderaterna om att det behövs ett
            utredningsunderlag. Men riktningen är ju uppenbar: Det tas för
            liten hänsyn till miljöskador och trafikolyckor, och då måste
            man gå in och täcka den här skillnaden. På kort sikt måste man
            se till skillnaden i fråga om de trafikrelationer där man har
            en samhällsekonomisk lönsamhet samtidigt som det är företagsekonomiskt
            olönsamt att köra för det företag som bedriver trafiken. Där måste
            samhället gå in och täcka upp kostnader för att trafik skall komma
            till stånd; annars får man ett samhällsekonomiskt ineffektivt
            transportsystem.
          </note>
          <note>
            Därför menar jag att det är uppenbart att man för de närmaste
            åren inte kan skära ned det här beloppet.
          </note>
          <note>
            Det skulle snarare höjas tills man har utrett i detalj var det
            bör ligga.
          </note>
          <note type="speaker">
            Anf. 86 MAGGI MIKAELSSON (v):
          </note>
          <note>
            Fru talman! Jag kommer att ägna större delen av mitt anförande
            åt Inlandsbanan. Men jag vill ändå börja med att litet grand kommentera
            upphandlingen av interregional persontrafik och SJ:s prioriteringar
            och prispolitik.
          </note>
          <note>
            Enligt budgetpropositionen är det trafikutbud och de medel som
            riksdagen beslutade för budgetåret
          </note>
          <note>
            1995/96 också utgångspunkt för nästa års upphandling. Det betyder
            att det inte är mindre pengar som skall användas till upphandlingen.
          </note>
          <note>
            Samtidigt drar man in Norrlandståg, bl.a. försvinner ett tåg
            som går som heltåg från övre Norrland till
          </note>
          <note>
            Göteborg. Det ersätts med ett tåg som skall kopplas ihop och
            kopplas om i Ånge. Jag har ställt en fråga till kommunikationsministern
            om detta. Hon påstår att man som resenär inte kommer att märka
            någon skillnad. Men det är alldeles uppenbart att det är en klar
            försämring, inte minst för de studenter som utnyttjar det här
            tåget. Det kommer att bli ett tåg utan sittvagnar. Är man student
            är det inte alls ovanligt att man åker sittvagn trots att man
            åker hela natten.
          </note>
          <note>
            Samtidigt har man kommit fram till att efterfrågan blir större
            än kapaciteten under vissa tider på året.
          </note>
          <note>
            Därför har man beslutat att ge ett tilläggsuppdrag till en delegation
            som skall undersöka om man skall upphandla kompletterande nattågstrafik
            på övre Norrland när det är stor efterfrågan.
          </note>
          <note>
            Det här är självklart ingen bra lösning. För en vanlig resenär,
            som kanske åker vid helger och andra särskilda tillfällen, är
            det svårt att veta om det går ett tåg eller inte. Kombinerar man
            detta med det minst sagt krångliga rabattsystem som SJ nu har
            infört - att man måste vara ute sju dagar i förväg för att få
            utnyttja röd avgång - riskerar hela det här upplägget att leda
            till att färre resenärer orkar ta sig igenom byråkratin för att
            skaffa sig en tågbiljett. Det kommer att leda till att SJ får
            underlag för att ytterligare försämra den trafik som upphandlas.
            Så får det faktiskt inte gå till.
          </note>
          <note>
            Nu har ansvaret för järnvägen flyttats från riksdagen till regeringen.
            Då tycker jag att vi måste kunna kräva att regeringen ser till
            att SJ tar ett större ansvar för att öka antalet tågresenärer.
            Det är i och för sig bra att man med snabbtåg kan locka affärsresande
            från flyg till tåg mellan storstäderna. Men det är fel när det
            skall ske på bekostnad av vanliga passagerares möjlighet att utnyttja
            tågen. Det är precis vad som händer.
          </note>
          <note>
            Man använder samma summa pengar, men man flyttar dem från de
            sträckor som har ett något mindre trafikunderlag. Det är dock
            viktigt att de fungerar.
          </note>
          <note>
            Samtidigt är det extra viktigt att servicen fungerar vid större
            helger när det är ovana resenärer som åker.
          </note>
          <note>
            Då skall det sättas in extratåg. Jag tycker att vi har sett en
            hel del exempel den senaste tiden på hur det kan krångla till
            sig och att den service som SJ ställer upp med behöver en verklig
            översyn, så att man sköter sitt uppdrag.
          </note>
          <note>
            Sedan har vi Inlandsbanan. Vi tycker att det är positivt att
            regeringen tar ett steg framåt och faktiskt erkänner att Inlandsbanan
            har en strategisk betydelse för näringslivet i Norrlands inland.
            Det betyder också att man lyfter blicken litet grand och ser att
            det är viktigt för utveckling av boende och sysselsättning i de
            15 kommuner som berörs, från Gällivare och ned till Mora.
          </note>
          <note>
            Nu är det dags att fortsätta, att ta ett steg vidare och diskutera
            hur den här viktiga resursen skall kunna utnyttjas och utvecklas.
            Först och främst tycker vi att
          </note>
          <note>
            Inlandsbanan måste behandlas som en sammanhängande transportled
            i hela sin längd. Det rör sig om
          </note>
          <note>
            1 050 km. Det är en lång bana. Vi kan också konstatera att IBAB,
            det bolag som har jobbat med den, faktiskt har utvecklat Inlandsbanan
            till en mycket väl fungerande kommunikationslänk. Man har gjort
            en lång rad förbättringar, och man har ökat godstrafiken med 150
            %. Man driver också en hel del viktiga utvecklingsprojekt.
          </note>
          <note>
            Det är också värt att notera att IBAB inom ramen för banunderhåll
            har lyckats rusta upp fler sträckor än som ursprungligen var meningen
            på grund av att man har haft lägre kostnader. Därför tycker vi
            att det är viktigt att regeringen får i uppdrag att tillsammans
            med berörda kommuner lägga fram en utvecklingsplan för Inlandsbanan.
            Man bör särskilt titta på hur regionens transportbehov klaras,
            hur man utvecklar turismen och hur banan skall kunna spela en
            viktig roll i energiförsörjningen.
          </note>
          <note>
            I motsats till regeringen tycker vi att den utvärdering av IBAB:s
            verksamhet som gjorts visar att företaget är effektivt och billigt
            när det gäller banunderhåll. Dessutom har man visat ett mycket
            större intresse för att utveckla den här bansträckan till en bra
            och attraktiv transportled i inlandet än vad andra järnvägsparter
            har gjort. Därför behöver man pröva ytterligare möjligheter att
            förbilliga banunderhållet och utveckla detta.
          </note>
          <note>
            Det finns också mycket starka skäl att skapa ett sammanhållet
            järnvägssystem med icke-elektrifierade banor i Sveriges inland.
            Enligt vår uppfattning är
          </note>
          <note>
            IBAB den mest lämpade parten att förvalta och utveckla ett sådant
            system. Man behöver titta närmare på hur södra Inlandsbanan, Kristinehamn-Mora,
            och alla Inlandsbanans tvärbanor skall kunna överföras till samma
            företag, så att man kan få en helhetssyn.
          </note>
          <note>
            Om man sedan tittar på persontrafiken finner man att det är uppenbart
            att det tioåriga avtalet mellan staten och länstrafikbolagen har
            bidragit till att det i dag inte finns några förutsättningar att
            bedriva reguljär persontrafik på den här banan eftersom det går
            bussar parallellt. Det man kan se är att sedan man slöt avtalet
            har busstrafiken fått betydligt färre resenärer än vad SJ:s motorvagnar
            hade innan avtalet trädde i kraft. Om man räknar ihop detta får
            man fram att varje bussresenär i dag subventioneras med 470 kr.
          </note>
          <note>
            Det är alldeles uppenbart att det krävs en bättre samordning
            av persontrafiken i framtiden, både när det gäller busstrafik
            och annan kollektiv persontrafik.
          </note>
          <note>
            Efter att avtalstiden har gått ut, år 2001, borde det som vi
            ser det finnas förutsättningar att bedriva en reguljär persontrafik
            också per tåg, givetvis i samarbete med busstrafik. Det skulle
            också förbättra möjligheten att driva en rationellare och mer
            attraktiv turisttrafik på Inlandsbanan. I dag är det en mycket
            kort period på sommaren som man bedriver den här turisttrafiken.
            Själv var jag i Leksand i början av augusti och tänkte att jag
            skulle utnyttja möjligheten att åka sträckan Mora-Östersund med
            Inlandsbanan.
          </note>
          <note>
            Men då hade man lagt ned verksamheten för säsongen. Det är ju
            synnerligen olämpligt med tanke på att väldigt många människor
            i Centraleuropa har sin semester just i augusti.
          </note>
          <note>
            Fru talman! Inlandsbanesatsningen är också en del av kampen för
            arbetstillfällen. Det är allmänt känt att
          </note>
          <note>
            Norrlands inland har en svag arbetsmarknad och en oroande befolkningsutveckling.
            Den direkta sysselsättningseffekten vid Inlandsbanan kan man kanske
            uppskatta till 150-200 arbetstillfällen. Men den utvecklingsplan
            som IBAB har tagit fram förväntas kunna ge kanske 1 600 arbetstillfällen
            per år under 3-
          </note>
          <note>
            5 år, beroende på hur lång tid projekten tar att genomföra. Det
            här är ju väldigt viktiga arbetstillfällen. I en del av landet
            med många små samhällen och mycket glesbygd är varje arbetstillfälle
            värdefullt.
          </note>
          <note>
            Vi är också överens med regeringen om att de kulturhistoriska
            värdena är betydande när det gäller den verksamhet som är förknippad
            med Inlandsbanan och att det är en viktig kulturmiljö som Inlandsbanan
            utgör. Det är också så att Riksantikvarieämbetet har ansett att
            hela banan bör bevaras och få ett kulturhistoriskt skydd. Ibland
            får man en känsla av att vi inte riktigt förmår uppskatta de kulturhistoriska
            värden som vi lever mitt i.
          </note>
          <note>
            Man kan också se att den ökade roll som biobränslen förväntas
            spela när det gäller framtida energisystem och den mängd energiråvara
            som faktiskt finns längs banan kan innebära att den får en nyckelroll
            vid omställningen av energisystemet. Om man vågar vara litet visionär
            skulle man kanske också kunna tänka sig att tågen i framtiden
            kan drivas på ett annat sätt än med diesel och därmed minska miljöbelastningen.
          </note>
          <note>
            Man kan också se att järnvägstrafiken i norra
          </note>
          <note>
            Sverige och i en framtid trafiken mellan nordvästra
          </note>
          <note>
            Ryssland och norska hamnar kan leda till att Inlandsbanan blir
            intressant vid en möjlig transittrafik. På riksväg 45 transporteras
            i dag ca 120 000 ton på långtradare. Det motsvarar ungefär 25
            lastbilar per dygn. Det är inte oväsentligt om man kan överföra
            en del av den lasten på järnväg.
          </note>
          <note>
            Det finns också planer på att inrätta en frihamn i
          </note>
          <note>
            Mo i Rana, vilket ökar behovet av kombitransporter och omlastning,
            t.ex. i Storuman, och en upprustning av banan Östersund-Trondheim.
            Mer tunga och skrymmande transporter på järnväg kommer att kräva
            att man kan ha högre axeltryck i framtiden. Därför är det viktigt
            att hela banan får en upprustning till 22 ½
          </note>
          <note>
            tons axeltryck.
          </note>
          <note>
            Sedan bör man fortsätta att analysera hur man skall kunna utveckla
            den svagaste delen av banan, som i dag är Arvidsjaur-Gällivare,
            och hur man skall kunna rusta upp den för att på ett bättre sätt
            klara av godstrafik. Sträckan Arvidsjaur-Jokkmokk är därvidlag
            den verkliga flaskhalsen. I dag klarar man axeltryck upp till
            16 ton. Det behöver skapas en möjlighet att finansiera infrastrukturinvesteringar
            på Inlandsbanan med medel från anslagen för investeringar.
          </note>
          <note>
            Fru talman! Man får skynda sig för att på tio minuter hinna säga
            det som skall sägas, men jag hoppas att de argument som jag har
            redovisat skall leda till att regeringen tänker om på ytterligare
            några punkter. Vi har tillsammans med andra partier ett antal
            reservationer om Inlandsbanan. Jag står självklart bakom de reservationer
            som vänsterpartiledamöter har skrivit under men vill i detta sammanhang
            yrka bifall endast till reservation nr 13.
          </note>
          <note type="speaker">
            Anf. 87 ELISA ABASCAL REYES (mp):
          </note>
          <note>
            Fru talman! Jag skall fatta mig mycket kort, och det beror i
            huvudsak på att Ragnhild Pohanka för
          </note>
          <note>
            Miljöpartiets räkning kommer att föra fram våra argument och
            vår syn på Inlandsbanans framtid. Jag skall bara mycket allmänt
            och mycket kortfattat förklara anledningen till några av våra
            motioner och reservationer vid betänkandet.
          </note>
          <note>
            Jag vill börja från början och säga att det är Miljöpartiets
            ambition att påverka utvecklingen i miljövänlig riktning. Anledningen
            till att jag säger det är att vi i Miljöpartiet inte tar någon
            trafikprognos för given som en sanning utan aktivt verkar för
            en förändring. Vårt mål för förändringen av systemet är väldigt
            klart.
          </note>
          <note>
            Det har tidigare i debatten talats om våra förslag till nedskärningar
            av anslaget till nyinvesteringar i vägar. Tyvärr har man allmänt
            i debatten om miljöförändringar i transportsystemen tenderat att
            mena att den som är miljövän skulle vara kommunikationsfientlig.
            Det är väldigt orättvist och missvisande. Det finns inget annat
            parti i riksdagen som satsar så mycket på infrastrukturer som
            Miljöpartiet. Det gör vi för att erbjuda människor och företag
            vettiga alternativ till de miljömässigt sämre alternativen.
          </note>
          <note>
            Det är sedan länge känt att vi vill satsa på nya spår och bärighetshöjande
            åtgärder, på kapacitetsökning i de fall där det finns spår men
            där dessa har hög belastning, på regionala snabbspår och på andra
            väldigt angelägna åtgärder.
          </note>
          <note>
            För persontransporter är tåg - bortsett från cykel -
          </note>
          <note>
            det absolut energieffektivaste transportslaget. Av den anledningen
            föreslår vi en kraftig ökning av nyinvesteringar i förhållande
            till regeringens förslag.
          </note>
          <note>
            Vi vill att upphandling av viss olönsam trafik inte skall ske
            bara med regionalpolitisk motivering. Vi menar att det i samhällsekonomiska
            beräkningar är minst lika intressant med en miljömässig motivering.
          </note>
          <note>
            Denna skall alltså inte stå i motsats till de regionalpolitiska
            skälen utan vara ett komplement i den sammanvägda bedömningen.
          </note>
          <note>
            Jag och Jarl Lander hade förra gången som det här kom upp en
            liten dispyt om detta. Jag vidhåller att miljö bör genomsyra alla
            taktiska beslut och upphandlingar inom trafikpolitiken. Jag hoppas
            att Jarl
          </note>
          <note>
            Lander har bytt åsikt sedan förra året - jag ser att han skrattar,
            men hoppas kan man alltid göra.
          </note>
          <note>
            Det är vid denna upphandling inte bara fråga om sådana fördelar
            som det har talats om tidigare, t.ex.
          </note>
          <note>
            beträffande behovet av nattåg, utan det gäller även behovet av
            att skapa bra och effektiva transportslag på dagtid. Jag tänker
            framför allt på arbetspendlingen.
          </note>
          <note>
            Sträckan Sundsvall-Östersund är ett bra exempel på att man kan
            knyta ihop en hel region med en effektiv arbetspendling. Den är
            inte företagsekonomiskt lönsam, men den har oerhört stor betydelse
            för regionen i fråga. Förhoppningen är den att spårtrafiken skall
            bli ett bra arbetspendlingsalternativ.
          </note>
          <note>
            Detta är också en viktig regionalpolitisk satsning.
          </note>
          <note>
            I den regionalisering som just nu sker i Europa tenderar vissa
            regioner att bli avfolkade och utslagna, om man inte kan knyta
            samman viktiga punkter inom respektive region. Vi ser nu att Mälardalsregionen
            expanderar och att Örestad växer. Oavsett vad man tycker om det
            är det något som händer. Låt oss då satsa på sådan spårtrafik
            som gör att vi kan stärka de regioner som i dag ligger litet avsides.
            Där spelar upphandlingen av den s.k. olönsamma trafiken en mycket
            viktig roll.
          </note>
          <note>
            När det gäller Banverket skulle jag först vilja säga att det
            är väsentligt att det kan bygga upp en stark och kompetent organisation
            för att klara det investeringsprogram som vi, i viss mån regeringen
            och även utskottsmajoriteten föreslår. Vi vill dock gå litet längre.
          </note>
          <note>
            Vi föreslår därför en ökning av Banverkets totala anslag för
            att det skall kunna hålla takten uppe.
          </note>
          <note>
            Både vid en expansion av Banverket och för det fall att en sådan
            inte sker är det oerhört viktigt att man där förbättrar sin jämställdhetsstatistik.
            Det är rent pinsamt att en så stor myndighet som Banverket bara
            har 11 % kvinnor. Jag vill verkligen protestera mot det och hoppas
            att man tar krafttag mot denna negativa situation.
          </note>
          <note>
            Det har under hösten talats mycket om Hallandsåsen, och det är
            väldigt bra, men vi bör också ha i åtanke att Banverket i många
            situationer använder kemikalier, t.ex. för sprängning. Det är
            viktigt att den miljöpolicy som Banverket har fått genom ett riksdagsuppdrag
            som gäller sedan den 1 januari 1997 inte bara är en läpparnas
            bekännelse och vackra ord. Det har framkommit vid de hearingar
            och samtal som vi har haft med ledande personer inom Banverket
            att den miljöpolicy som man upprättat inte följdes i fallet
          </note>
          <note>
            Hallandsåsen. Vi menar att det är viktigt att understryka betydelsen
            av att utveckla sektorsansvaret för miljön. Detta skall inte bara
            vara kosmetika, utan det skall verkligen vara något som efterlevs.
          </note>
          <note>
            Vi håller med om att det är en allvarlig trend när det gäller
            SJ:s negativa resultat och ekonomiska mål.
          </note>
          <note>
            Vi skulle gärna vilja se en trafikökning som en lösning på SJ:s
            problem. Vi är glada över att utskottet i sin behandling av SJ:s
            ekonomiska mål nämner att en ökning på intäktssidan till följd
            av en trafikökning skulle kunna vara positiv. Detta tolkar i varje
            fall vi så att utskottet inte vill ha stora prisökningar för att
            de ekonomiska målen skall klaras. Vi tycker att detta är underförstått.
          </note>
          <note>
            Jag yrkar än en gång bifall till de motioner som jag tidigare
            har yrkat bifall till. Ragnhild Pohanka kommer närmare att utveckla
            våra argument.
          </note>
          <note type="speaker">
            Anf. 88 ULF BJÖRKLUND (kd):
          </note>
          <note>
            Fru talman! Det beslut som riksdagen tog 1993
          </note>
          <note>
            om satsningar på järnvägar är historiskt sett betydelsefullt.
            Genom en genomarbetad plan för investeringarna och en hög investeringstakt
            kommer det under den närmaste tioårsperioden att skapas förutsättningar
            för järnvägen att återerövra ställningen som ett av de främsta
            transportmedlen för såväl personer som gods.
          </note>
          <note>
            Men det som gjorts räcker inte. Effektiviseringen av järnvägstrafiken,
            som på allvar tog sin början i och med 1988 års trafikpolitiska
            beslut, måste fortsätta.
          </note>
          <note>
            Den ökade konkurrensutsättningen och omstruktureringen av verksamheter
            inom järnvägssektorn liksom avregleringen måste drivas vidare
            med full kraft. Med tanke på järnvägens fördelar på miljö- och
            trafiksäkerhetsområdet är det av stort samhällsekonomiskt värde
            att mer av framför allt de långväga och tunga godstransporterna
            flyttas över till järnvägen. Också de kapacitetsproblem som kännetecknar
            den inomeuropeiska flygverksamheten och delar av vägtransporterna
            talar för att järnvägen kommer att öka i betydelse.
          </note>
          <note>
            Likaså måste drifts- och underhållsverksamheten inom järnvägssektorn
            effektiviseras högst avsevärt.
          </note>
          <note>
            Skattebetalarna svarar via statsbudgeten för 75-80 %
          </note>
          <note>
            av kostnaderna för drift och underhåll medan de som utnyttjar
            järnvägen svarar för 20-25 %. Effektivisering är således nödvändig
            såväl i ett statsfinansiellt perspektiv som i ett konkurrensperspektiv.
            Samtidigt är det nödvändigt att järnvägen sänker sina priser i
            förhållande till övriga transportslag för att vara konkurrenskraftig.
            Det effektivaste sättet är sannolikt att egenregiverksamheten
            när det gäller drift och underhåll avvecklas och i stället av
            Banverket handlas upp på en fungerande marknad bestående av flera
            aktörer.
          </note>
          <note>
            Fru talman! Som här i kammaren är väl bekant har vi i Sverige
            ett "minibanverk" - IBAB, eller Inlandsbanan AB - som är banhållare
            för den ca 105 mil långa banan mellan Mora och Gällivare med några
            mindre tvärbanor. Det har också bevisats att IBAB på ett mycket
            effektivt sätt klarat att underhålla nästan hela Inlandsbanans
            längd med de pengar som var avsedda för vissa godssträckor.
          </note>
          <note>
            IBAB har visat att man är mogen att anförtros större och mer
            omfattande uppgifter. Från Kristdemokraternas sida föreslår vi
            därför att IBAB anförtros uppgiften som banhållare för ett helt
            sammanhållet system med icke-elektrifierade banor i Sveriges inland.
            Vi menar att det snarast, bl.a. av effektivitetsskäl, måste bli
            möjligt för IBAB att överta ansvaret för Inlandsbanans södra del
            mellan Kristinehamn och Mora. Dessutom är det naturligt att samtliga
            tvärbanor också överförs till IBAB.
          </note>
          <note>
            Verkligheten är den att sedan IBAB efter riksdagens beslut i
            december 1992 övertagit förvaltandet av
          </note>
          <note>
            Inlandsbanan har den utvecklats till en väl fungerande kommunikationslänk
            mellan inlandets näringsliv och exportmarknaden. Man har genomfört
            en hel rad förbättringar längs banan, och godstrafiken har ökat
            med 150 %. Dessutom driver IBAB ett antal viktiga utvecklingsprojekt
            bl.a. på miljöområdet. Dessa utvecklingsprojekt skulle kunna vidareutvecklas
            till ett hela inlandets miljöprojekt med Inlandsbanan som bas.
          </note>
          <note>
            Framtiden kräver samordnande, miljövänliga och säkra transportsystem.
            Norra Sveriges inland är vårt lands råvarutätaste område och är
            av stor betydelse för miljömässiga godstransporter i framtiden.
            Det är godstransportsystem som är nödvändiga för ett aktivt och
            expanderande näringsliv. Inlandsbanan går dessutom genom ett av
            Europas viktigaste orörda naturområden. Det är ett område som
            har stora utvecklingsmöjligheter när det gäller den framtida turistnäringen.
          </note>
          <note>
            Luftföroreningar som orsakas av godstransporter med tunga lastbilar
            från området skulle minskas kraftigt med fullt utnyttjande av
            Inlandsbanan för godstransporter. Försök med att bygga om diesellok
            till etanoldrift pågår. Den aviserade stängningen av en kärnkraftsreaktor
            kommer att medföra ökad efterfrågan på biobränsle och ett ökat
            tryck på bra och miljövänliga transporter mellan norra och södra
            Sverige.
          </note>
          <note>
            I inlandet finns en inhemsk råvara i form av biobränsle. Detta
            om något talar för en upprustning av kvarvarande bandelar som
            ett alternativ till utbyggnad av fossilgasledningar. Glesbygdsverket
            föreslår just att staten borde satsa på en utveckling av Inlandsbanan
            baserad bl.a. på turism och transport av biobränslen. Enligt verket
            kan godstrafiken öka fyra till fem gånger ytterligare. Möjligheten
            att bygga en etanolfabrik vid banan bör dessutom utredas, anser
          </note>
          <note>
            Glesbygdsverket.
          </note>
          <note>
            Fru talman! Sedan hösten 1996 har godsvolymen och antalet vagnslaster
            ökat markant på Inlandsbanan.
          </note>
          <note>
            Naturligtvis innebär detta att också behov och kostnader för
            banunderhåll ökar. Detta bortser regeringen och utskottet från
            när man begränsar banunderhållsmedlen till 50 miljoner kronor
            på årsbasis. Behovet är i verkligheten åtminstone ytterligare
            10 miljoner. Det är för övrigt anmärkningsvärt att man i utskottsarbetet
            med vetskap om detta inte klarat en överenskommelse om att ur
            befintliga medel - som det ju handlar om - skjuta till ytterligare
            medel.
          </note>
          <note>
            Det handlar ju ändå inte om att tillskjuta några nya pengar utan
            enbart om att inom befintlig ram göra en mindre omfördelning för
            att rädda denna möjlighet. I
          </note>
          <note>
            stället tvingas IBAB nu troligen att skära ned personalstyrkan
            till ett minimum längs hela banans sträckning. Det är sannerligen
            ingen angenäm uppgift i vårt lands hårdast drabbade arbetslöshetsområde.
            Utöver de sparsamma medel till marknadsföring av turisttrafiken
            som kommunerna bidrar med finns inga ytterligare medel.
          </note>
          <note>
            När det gäller fortsatt upprustning av Inlandsbanan tycks utskottet
            inte riktigt ha förstått att de diskussioner som IBAB haft med
            NSB, Norges Statsbaner, i första hand gäller transporter mellan
            Trondheimsområdet och Nordnorge. Varför denna långa omväg över
            Norra stambanan, som redan är överbelastad?
          </note>
          <note>
            Det är anmärkningsvärt att utskottsmajoriteten inte ser möjligheterna
            utan koncentrerar sig på ett antal hinder. Analyser som gjorts
            när det gäller det totala transportarbetet mellan Nordnorge och
            Osloområdet visar att stora och tunga godsmängder går på långtradare
            genom Sverige på riksväg 45 ned till Östersund och vidare mot
            Trondheim och också till norra Dalarna och över gränsen den vägen
            in i Norge.
          </note>
          <note>
            Regeringen måste noga överväga om inte även bandelarna Arvidsjaur-Gällivare
            och Sveg-Brunflo kan genomföras som ett EU-projekt för att på
            sikt möjliggöra godstrafik med 22 tons axeltryck på hela
          </note>
          <note>
            Inlandsbanans sträckning. Då skapas nya förutsättningar och nya
            möjligheter. På detta sätt skulle också en naturlig avlastningsmöjlighet
            för Norra stambanan skapas. Framtiden och miljön kräver av oss
            att se möjligheterna och inte förblindas av några hinder.
          </note>
          <note>
            Fru talman! Det är ändå glädjande att regeringen ändrat inställning
            och nu intar en mer positiv hållning till Inlandsbanan och klart
            uttrycker banans betydelse för näringslivet i inlandet. Detta
            får vi ta fasta på, och inlandskommunerna kommer med säkerhet
            att återkomma till regering och riksdag i samband med den regionalpolitiska
            propositionen och budgetarbetet inför år 1999. Regeringen har
            dessutom möjlighet att ytterligare lyfta Inlandsbanan och inlandet
            i samband med den nya stora infrastrukturproposition nästa år
            som vi väntar på med spänning.
          </note>
          <note>
            När det gäller persontrafiken är det inlandskommunernas intention
            att fortsätta redan upptagna samtal med trafikhuvudmännen i berörda
            län om den framtida persontrafiken längs banan efter det att länstrafikbolagens
            avtal med staten går ut år 2001. Länstrafikhuvudmännen och staten
            har då att ta ställning till ett nytt avtal för ersättningstrafiken
            längs Inlandsbanan.
          </note>
          <note>
            Det får väl ändå anses som självklart att regeringen och riksdagen
            har ett intresse av att även inlandskommunerna och IBAB är med
            i sådana samtal. Regeringen är för övrigt avtalstecknande part
            med trafikhuvudmännen när det gäller det nuvarande avtalet.
          </note>
          <note>
            Inte förrän vid ett sådant tillfälle kan en överenskommelse mellan
            parterna om hur den fortsatta persontrafiken skall se ut komma
            till stånd.
          </note>
          <note>
            Fru talman! Vi Kristdemokrater står bakom alla våra yrkanden
            och reservationer, men jag nöjer mig här med att yrka bifall till
            reservationerna 12, 14 och
          </note>
          <note>
            16.
          </note>
          <note type="speaker">
            Anf. 89 JARL LANDER (s):
          </note>
          <note>
            Fru talman! Vi har fått vissa signaler om att vi bör vara färdiga
            i dag med behandlingen av detta ärende.
          </note>
          <note>
            Jag skall därför försöka att fatta mig så kort som möjligt, men
            jag måste ändå kommentera betänkandet som sådant.
          </note>
          <note>
            Visst har det hänt mycket positivt inom SJ och dess organisation
            på senare tid. Det ger naturligtvis utrymme för önskemål utifrån
            en mängd olika åsikter om hur järnvägstrafiken skall fungera här
            i landet. Det skulle naturligtvis finnas all anledning i världen
            till en lång debatt om järnvägens förutsättningar och dess framtid.
          </note>
          <note>
            Fru talman och värderade ledamöter av denna kammare! Här har
            nu representanter för utskottet -
          </note>
          <note>
            Monica Öhman, Hans Stenberg, Krister Örnfjäder -
          </note>
          <note>
            och nu även jag påpekat att det pågår ett arbete inom
          </note>
          <note>
            Kommunikationsdepartementet som skall leda till en ny trafikpolitisk
            proposition. Vissa av er andra har också nämnt det. Vi förväntar
            oss att det händer någonting i och med den. Innan den kommer finns
            ingen anledning att nu gå in på detaljstyrning eller i detaljdiskussioner
            som rör trafiken och vilka åsikter som vi har med anledning av
            denna trafik.
          </note>
          <note>
            Därför får Elisa Abascal Reyes vänta till våren för att höra
            om jag har bytt några åsikter vad gäller miljöaspekten och trafikinvesteringarna.
            Detsamma måste jag säga till Lars Björkman. Han får vänta till
            våren och se vilka förslag som kommer i den trafikpolitiska propositionen
            om eventuella avregleringar för långväga busstrafik osv. Vi kan
            inte ta den diskussionen i dag när beredning av denna fråga pågår.
          </note>
          <note>
            Dessutom ligger för beredning en ny treårsplan för infrastrukturinvesteringar.
            Också det motiverar att vi i dag inte i en budgetdebatt säger
            på vilka sträckningar vi skall ha nya investeringar. Vi kanske
            nu får konstatera att det pågår ett stort antal infrastrukturinvesteringar
            på järnvägsområdet. Låt oss gemensamt se till att vi fullföljer
            dem på ett för samhället hållbart och uthålligt sätt.
          </note>
          <note>
            Många har kommenterat Inlandsbanan. Det finns säkert mycket att
            säga om den. Jag konstaterar nu att det som vi socialdemokrater
            har sagt sedan länge fullföljs i det här förslaget. Inlandsbanan
            är en mycket värdefull trafiklänk för godstrafiken i det här landet.
          </note>
          <note>
            Med bl.a. det bidrag på 50 miljoner årligen som nu föreslås till
            banhållningen säkras hela Inlandsbanan mellan Östersund och Arvidsjaur
            för godstrafik upp till 22,5 tons axeltryck.
          </note>
          <note>
            Vad gäller persontrafik och turistverksamhet har regeringen sagt
            att detta är frågor som man själv skall klara ut i regionerna.
            Utskottets majoritet är också överens om det, och även regionerna
            vill jag påstå.
          </note>
          <note>
            Hur dessa regioner skall hantera sin länstrafik och sin turistiska
            verksamhet är ingenting som riksdagen skall styra.
          </note>
          <note>
            Fru talman! Nu konstaterar vi att trots kraftigt förändringsarbete
            inom SJ har företaget inte lyckats uppnå de ekonomiska mål som
            riksdagen tidigare lagt fast. SJ beräknas inte heller klara av
            det under kommande budgetår. Vi socialdemokrater tycker dock att
            avkastningskravet på 7 % och soliditetsmålet på 30 %
          </note>
          <note>
            ändå kan få ligga kvar som en målsättning.
          </note>
          <note>
            Vad som behövs nu är att SJ konsoliderar sin ekonomi och att
            det omstruktureringsprogram som har inletts fortsätter. Då kan
            man snabbare nå målet. Jag instämmer i litet av det som Elisa
            Abascal Reyes säger, nämligen att företaget också måste finna
            mer intäkter. Utskottsmajoriteten, och hela utskottet, tycker
            att SJ måste finna nya grepp. Det räcker inte med att höja biljettpriser
            eller så för att öka inkomsterna.
          </note>
          <note>
            Det är vi i princip motståndare till. Nu har det ändå skett ett
            skifte inom SJ. Jag tror alltså att vi får avvakta och se vilka
            resultat den nya ledningen kommer till för klara detta på ett
            förståndigt sätt.
          </note>
          <note>
            Man kan säga mycket om järnvägens förutsättningar här i landet.
            Jag vill avsluta med några ord angående den interregionala trafiken.
            Problemet är att järnvägstrafik är dyr. Problemet är också att
            Sverige är ett långt och glest befolkat land. Likafullt tycker
            vi att vi skall kunna åka tåg till alla platser. Det är icke realistiskt.
          </note>
          <note>
            Jag vill peka på att för kommande budgetår upphandlas i stort
            sett samma trafik som hittills. Dessutom förstärker SJ det hela
            genom extra upphandlingar vid högtrafiktillfällen.
          </note>
          <note>
            Vi får återkomma även till den här frågan, eftersom denna typ
            av frågeställning också ingår i det underlag som Kommunikationskommittén
            har tagit fram med anledning av sin beredning. Och vi avvaktar,
            som sagt var, den trafikpolitiska propositionen som kommer under
            våren nästa år.
          </note>
          <note>
            (forts. 7 §)
          </note>
          <note>
            Ajournering
          </note>
          <note>
            Kammaren beslutade kl. 13.53 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note type="speaker">
            Anf. 90 TALMANNEN:
          </note>
          <note>
            Jag hälsar regeringens företrädare välkomna. Följande statsråd
            kommer att delta i dagens frågestund:
          </note>
          <note>
            statsminister Göran Persson, justitieminister Laila
          </note>
          <note>
            Freivalds, socialminister Margot Wallström, statsrådet Leif Blomberg,
            arbetsmarknadsminister Margareta Winberg, försvarsminister Björn
            von Sydow och statsrådet Thomas Östros. Statsministern besvarar
            allmänpolitiska frågor. Övriga statsråd besvarar frågor inom sina
            respektive ansvarsområden inom regeringen.
          </note>
          <note>
            Säkerhetspolitiken
          </note>
          <note type="speaker">
            Anf. 91 ARNE ANDERSSON (m):
          </note>
          <note>
            Fru talman! Jag har en fråga till försvarsministern som kanske
            inte direkt anknyter till det som vi nu talar om timma för timma.
          </note>
          <note>
            Vi fattade för ett år sedan ett försvarsbeslut som naturligt
            nog inkluderade en säkerhetspolitisk syn för de närmaste fem åren.
            Min fråga blir då: Vad avser försvarsministern göra i det nu turbulenta
            läget så att inte den säkerhetspolitiska grundsyn vi då lade fast
            kommer i kläm i den här situationen? Är det rent av så, försvarsministern,
            att den säkerhetspolitiska synen är styrande för en del av de
            åtgärder som eljest skulle kunna vara aktuella att ta till i det
            uppkomna läget?
          </note>
          <note>
            Anf. 92 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Det pågår ett arbete inom Försvarsberedningen som
            har börjat gå in i slutfasen. Där belyser man säkerhetsutvecklingen
            i Europa under perioden efter det att riksdagen har fattat sitt
            beslut. Jag är underrättad om att man avser att publicera ett
            betänkande i mitten av februari. Därigenom kommer vi att få en
            bra uppdatering av hur vi kan betrakta den säkerhetspolitiska
            utvecklingen i Europa. Man kan väl ändå säga att året 1997 har
            inneburit en stabilisering, en stadfästning, av många av de positiva
            utvecklingsdrag som varit för handen under senare tid.
          </note>
          <note type="speaker">
            Anf. 93 ARNE ANDERSSON (m):
          </note>
          <note>
            Fru talman! Det här var inte så mycket till svar på frågan, försvarsministern.
            Dessutom lägger det en annan mycket allvarlig syn i dagen. I nyss
            nämnda säkerhetspolitik har konstaterats att det troligen inte
            är något krig i sikte ens vid horisonten. Men lustigt nog har
            vi ett rullande säkerhetspolitiskt arbete i Sverige.
          </note>
          <note>
            Det är ju egentligen inte ägnat att ge stöd åt att det var en
            klok politik som lades fast när vi lade fast försvarsorganisationen
            förra året. Att nu åberopa det som ett stöd för att vi nog skall
            frisera detta så att vi får en säkerhetspolitisk syn som passar
            till de åtgärder vi kommer att vidta är verkligen att sätta bocken
            till trädgårdsmästare.
          </note>
          <note>
            Avser försvarsministern att se till att den grundläggande syn
            vi lade fast verkligen inte rubbas av det turbulenta läget? Det
            var det som var frågan.
          </note>
          <note>
            Anf. 94 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Den syn som finns med i riksdagens beslut är enligt
            min uppfattning en mycket modern hållning. Den bygger på en anpassningsprincip.
            Den i sin tur bygger på en kontinuerlig, och man kan väl säga
            skärpt, uppmärksamhet på den säkerhetspolitiska utvecklingen.
            Det är en modern princip, och jag anser att det är fullt möjligt
            att göra den ännu mera begriplig genom att vi förklarar den tydligare.
            Jag kan medge att i en del av de texter som har funnits på försvarsområdet
            har inte detta framgått alldeles enkelt. Däremot vågar jag säga
            att i hållningar och ställningstaganden har denna princip på ett
            bra sätt genomlyst den försvarspolitik som vi är i färd med att
            genomföra. Jag förutser att anpassningsprincipen därför har framtiden
            för sig.
          </note>
          <note>
            Socialstyrelsens tillsyn över äldreomsorgen
          </note>
          <note type="speaker">
            Anf. 95 BARBRO WESTERHOLM (fp):
          </note>
          <note>
            Fru talman! Min fråga riktar sig till socialminister
          </note>
          <note>
            Margot Wallström. Den är föranledd av inrikesministerns kritik
            mot Socialstyrelsens rapport om äldreomsorgen. Jag vill fråga
            socialministern om hon ställer sig bakom inrikesministerns kritik
            av den här rapporten och vad det har för konsekvenser för Socialdepartementets
            arbete i frågan.
          </note>
          <note>
            Anf. 96 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Fru talman! Regeringen har i dag beslutat att tillföra Socialstyrelsen
            5 miljoner kronor för att förstärka deras tillsynsverksamhet i
            avsikt att vi skall skaffa oss kvalitetssäkringsinstrument. Det
            innebär att det blir två årsarbetare extra på deras regionala
            enheter, något mer i Stockholmsregionen. Avsikten är att de skall
            kunna gå igenom t.ex. kosthåll, läkemedelssituation, tandvård
            för de äldsta, demensvård och vård i livets slutskede för att
            hjälpa och stödja kommunerna. Hela regeringen står bakom det beslutet.
          </note>
          <note type="speaker">
            Anf. 97 BARBRO WESTERHOLM (fp):
          </note>
          <note>
            Fru talman! Jag tolkar detta så att Socialdepartementet och regeringen
            har tagit Socialstyrelsens rapport på allvar och tillmäter den
            stor tyngd.
          </note>
          <note>
            Då vill jag fråga statsministern hur man i fortsättningen löser
            den här typen av konflikter mellan två medlemmar av Regeringskansliet
            så att det inte blir dubbla budskap ut till allmänheten i en så
            här viktig fråga.
          </note>
          <note>
            Anf. 98 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Jag tror faktiskt att Jörgen Andersson själv klarade
            ut den här saken redan i måndags eftermiddag i ett pressmeddelande.
            Där gjorde han väldigt klart hur han såg på Socialstyrelsens roll
            och
          </note>
          <note>
            Socialstyrelsens utvärdering. Där fanns ingenting som helst i
            övrigt att önska vad gäller klarhet.
          </note>
          <note>
            Sedan har regeringen i dag tydligt markerat att vi tar allvarligt
            på kritiken och på den diskussion som förs runt omkring i landet
            och att det beslut som vi har fattat om att tillföra ytterligare
            pengar till vården, skolan och omsorgen är ett välgrundat beslut.
          </note>
          <note>
            Illegal hantering av alkohol och tobak
          </note>
          <note type="speaker">
            Anf. 99 RONNY OLANDER (s):
          </note>
          <note>
            Fru talman! Jag har en fråga till statsrådet tillika skatteministern
            Thomas Östros. Det är en sak som oroar mig mycket. Det finns olika
            perspektiv i alkoholdebatten. Det är viktigt att folkhälsoarbetet,
            punktskattesystemet och upplysningsarbetet samverkar på olika
            sätt. I tre olika undersökningar, två kring den illegala hanteringen
            av tobak och en kring den obeskattade konsumtionen av alkohol,
            visar professor
          </note>
          <note>
            Leif G W Persson från Polishögskolan att den illegala hanteringen
            av alkohol och tobak för närvarande ökar mycket kraftigt med allt
            vad det innebär av minskade skatteintäkter, sjunkande samhällsmoral
            och ökad organiserad brottslighet.
          </note>
          <note>
            Min fråga är: Avser skatteministern att på något sätt ta initiativ
            på skatteområdet för att komma till rätta med den illegala hanteringen
            av alkohol och tobak?
          </note>
          <note>
            Anf. 100 Statsrådet THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det är ingen tvekan om att vi har ett problem med
            smuggling av både alkohol och tobak.
          </note>
          <note>
            Det är på många sätt ett gemensamt europeiskt problem. Detta
            pågår i flera av medlemsländerna i Europeiska unionen. Det har
            naturligtvis i grund och botten att göra med den fria rörligheten
            av varor och de kontrollmöjligheter som finns. Jag delar den oro
            som
          </note>
          <note>
            Ronny Olander känner. Jag delar också den uppfattning som han
            har när han menar att smuggling och grov kriminalitet inte i första
            hand skall bekämpas med skattesänkningar. Detta skall bekämpas
            med bättre redskap för att ta fast smugglarna.
          </note>
          <note>
            Under våren kommer regeringen att lägga fram en proposition med
            en rad åtgärder för att skärpa lagstiftningen och klargöra lagstiftningen
            i vissa fall för att ge myndigheterna bättre möjligheter att bekämpa
            smugglingen. Samtidigt handlar det naturligtvis också om opinionsbildning.
            Socialministern förbereder ett arbete för just opinionsbildning
            när det gäller att klargöra att om man köper svartsprit och svartcigaretter
            är det också ett sätt att stödja grov kriminalitet med de konsekvenser
            det får.
          </note>
          <note type="speaker">
            Anf. 101 RONNY OLANDER (s):
          </note>
          <note>
            Fru talman! Jag delar den uppfattning som skatteministern ger
            uttryck för om vad som är viktiga faktorer inte minst i upplysningsarbetet.
            Man kan dock inte komma ifrån att vi befinner oss i en situation
            där vi också bör fundera på att vi tappar skatteintäkter i storleksordningen
            3-5 miljarder. Den obeskattade spritkonsumtionen kommer kanske
            att utgöra hälften av den totala spritkonsumtionen hos svenska
            folket.
          </note>
          <note>
            Det som också oroar mig är att nya konsumtionsmönster börjar
            utvecklas i samhället där detta kan utgöra en fara.
          </note>
          <note>
            Anf. 102 Statsrådet THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag delar Ronny Olanders uppfattning i den frågan.
            Det behövs både åtgärder avseende punktskattekontrollen och åtgärder
            när det gäller opinionsbildningen. Det behövs också gemensamma
            europeiska åtgärder. Det handlar bl.a. om transittrafiken inom
            Europa där varor försvinner på vägen och dyker upp i länder som
            har högre skatt än andra länder. Vi behöver således arbeta på
            flera fronter för att komma till rätta med det här problemet.
          </note>
          <note type="speaker">
            Anf. 103 INGBRITT IRHAMMAR (c):
          </note>
          <note>
            Fru talman! Det gäller problematiken med smuggelsprit och minskade
            skatteintänkter. Är detta orsaken till att regeringen nu vill
            öppna för lördagsöppet, något som oroar mig väldigt mycket? Jag
            menar att det finns stora risker för att lördagsöppet leder till
            att fler kvinnor och barn blir misshandlade i hemmen. Är alltså
            de minskade skatteintäkterna skälet till att man vill öppna för
            lördagsöppet?
          </note>
          <note>
            Anf. 104 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Fru talman! Det här är svar på en direkt fråga som jag fick den
            23 oktober i samband med Franzéndomen. Då gällde diskussionen
            hur vi skall behålla förtroendet för grundvalarna i svensk alkoholpolitik,
            förtroendet för det monopol som Systembolaget utgör. Det är naturligtvis
            en besvärlig balansgång som
          </note>
          <note>
            Systembolaget jämt haft att jobba med, nämligen att dels utgöra
            den restriktion som vi har för alkoholförsäljning, dels se till
            att man samtidigt är servicevänlig och kundvänlig. Det gäller
            att se till att kunderna erbjuds den bästa servicen. Det här är
            en besvärlig balansgång.
          </note>
          <note>
            Om man inte funderar över den balansen är jag rädd för att hela
            förtroendet för det här systemet eroderar. Till sist tycker man
            att Systembolaget bara är köer, besvär och förmynderi. Däri ligger
            en risk. Vi behöver faktiskt försvara Systembolaget och de viktigaste
            principerna i vårt system. Jag har bara sagt att vi kanske kan
            försöka någonstans och se. Mycket har förändrats på 15 år.
          </note>
          <note type="speaker">
            Anf. 105 INGBRITT IRHAMMAR (c):
          </note>
          <note>
            Fru talman! Jag gör tolkningen att här väljer regeringen mellan
            den ståndpunkt som handlar om förtroendet för Systembolaget -
            det gäller då öppethållande och service till allmänheten - och
            ståndpunkten att vi på det här området måste värna ungdomars och
            kvinnors liv i hemmen. Jag beklagar att man i första hand väljer
            serviceinriktning, inte tryggheten för nämnda grupper.
          </note>
          <note>
            Anf. 106 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Fru talman! Det är fullständigt makabert att påstå någonting
            sådant. På 15 år har väldigt mycket hänt.
          </note>
          <note>
            Kvinnors förvärvsfrekvens har ökat väldigt mycket.
          </note>
          <note>
            Hela vårt samhälle har öppnats på ett helt annat sätt.
          </note>
          <note>
            Smugglingen, hembränningen och tillgängligheten har totalt sett
            ökat när det gäller alkoholen. T.ex. i Finland har man lördagsöppet
            och där har man inte fått nämnda effekter. Vår syn på servicen
            och balansen har säkert också ändrats.
          </note>
          <note>
            Det enda som jag har sagt är att det kanske är möjligt att prova
            någonstans och se. I så fall skall vi lägga upp det i samarbete
            med alkoholforskare. Vi skall se till att det inte blir oönskade
            effekter. En del av effekterna av det som skedde för 15 år sedan
            har så att säga kanske redan tagits ut. Jag menar att det här
            måste gå hand i hand med en ansvarsfull och restriktiv alkoholpolitik.
            Men vi kan inte ställa till det så att vi inte får något förtroende
            hos allmänheten för grundvalarna i svensk alkoholpolitik, för
            då gör vi oss själva en stor otjänst.
          </note>
          <note type="speaker">
            Anf. 107 ULLA HOFFMANN (v):
          </note>
          <note>
            Fru talman! Jag kommer ihåg vilken lättnadens suck kvinnor i
            min omgivning drog när just lördagsstängt infördes. De här kvinnornas
            och barnens möjligheter att slippa en helg med stryk ökade faktiskt
            då, vilket också visade sig i och med den försöksverksamhet som
            skedde innan man bestämde sig för att stänga Systemet på lördagar.
          </note>
          <note>
            Enligt jämställdhetsdirektivet skall konsekvenserna för kvinnor
            och män granskas och redovisas innan förslag läggs fram. Har socialministern
            för avsikt att i ett jämställdhetsperspektiv granska ett eventuellt
            förslag om att slopa lördagsstängningen på Systembolaget?
          </note>
          <note type="speaker">
            Anf. 108 TUVE SKÅNBERG (kd):
          </note>
          <note>
            Fru talman! Hur i all världen har socialministern tänkt sig att
            få ned totalkonsumtionen av alkohol i enlighet med riksdagens
            beslut om att minska den med 25 % till år 2000? Det har ju inte
            hänt någonting sedan 1984. Det beslut som socialministern nu
          </note>
          <note>
            "luftar" skulle innebära att totalkonsumtionen går upp. Det är
            mycket alarmerande.
          </note>
          <note>
            Anf. 109 MARIANNE
          </note>
          <note type="speaker">
            SAMUELSSON (mp):
          </note>
          <note>
            Fru talman! Jag skulle vilja fråga om en uppgift som förekommit
            i medierna, nämligen att socialministern vill välja Skåne som
            försöksområde. Skåne har ju redan i dag i princip lördagsöppet
            genom sin närhet till Köpenhamn/Danmark. Är det riktigt att Skåne
            skall väljas? Hur skall man i så fall följa upp för att kunna
            se konsekvenserna av ett sådant här försök?
          </note>
          <note>
            Borde det inte vara bättre att som försöksområde välja ett område
            där det verkligen går att göra mätningar?
          </note>
          <note>
            Vilka uppföljningsresurser tänker socialministern skicka med?
            Kommer kvinnojourerna och polisen att få mera resurser i berörda
            områden?
          </note>
          <note type="speaker">
            Anf. 110 HOLGER GUSTAFSSON (kd):
          </note>
          <note>
            Fru talman! För ett par veckor sedan kom en utredning som visar
            att gruppen tonåringar med grava alkoholskador ökat med 65 %.
            Orsaken uppgavs med största sannolikhet vara ökad tillgänglighet.
            Vilken roll spelar den här ungdomsgruppen för regeringen när beslut
            tas om ökad tillgänglighet genom lördagsöppet?
          </note>
          <note>
            Anf. 111 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Fru talman! Inte på något sätt föreligger ett färdigt förslag.
            Jag har hela tiden sagt att ett riksdagsbeslut skall tas om detta.
            Därför kommer jag, innan jag lägger fram ett sådant här förslag,
            att överlägga med riksdagspartierna för att höra om det över huvud
            taget finns ett stöd för det och hur det i så fall skall utformas.
            En hel del arbete återstår alltså att göra för att se om det är
            rimligt och möjligt att lägga fram ett sådant här förslag. Därför
            är det inte bestämt vilken ort som kommer i fråga. Jag har bara
            nämnt att det finns olika möjligheter att göra jämförande studier.
            Jag menar att det arbetet i så fall måste läggas upp tillsammans
            med alkoholforskare och andra som kan bedöma olika konsekvenser
            och vad vi behöver gå in med.
          </note>
          <note>
            Bekymret är precis det som Holger Gustafsson nämnde, nämligen
            att tillgängligheten har ökat trots att man inte får spriten via
            Systembolaget. Det blir smuggling och hembränning som ökar. Hur
            skall vi möta det?
          </note>
          <note>
            Vi behöver mobilisera mycket brett. I Socialdepartements regi
            arbetar vi med att se till att vi får ned alkoholkonsumtionen
            och drogmissbruket över huvud taget i samhället. Det gör vi via
            det oberoende alkoholsamarbetet i den s.k. branschkommittén, via
            den nationella ledningsgruppen, via skolorna och genom informationsinsatser
            och kampanjer av olika slag.
          </note>
          <note>
            Detta måste fortsätta. Men tror ni att vi med ett ökat tryck
            utifrån, med en ökad tillgänglighet generellt sett och med öppnare
            gränser kommer att kunna behålla förtroendet för vår mycket restriktiva
            alkoholpolitik om vi inte åstadkommer en rimlig balans och ett
            folkligt stöd för de insatser som vi behöver göra?
          </note>
          <note>
            Jag tror att vi måste börja diskutera hur den balansen skall
            se ut. Är det så att Systembolaget också måste fungera gentemot
            sina kunder och sköta sin roll på ett vettigt sätt? Självklart
            önskar jag inte att kvinnomisshandeln eller våldsbrotten skall
            öka. Vi måste se till att vi med hjälp av forskarna skapar en
            försöksverksamhet som har rimliga proportioner och där vi kan
            följa det här mycket noga. Nämnda företeelser motverkar vi bl.a.
            genom den kvinnovåldsproposition som vi inom kort skall lägga
            fram. Vi måste göra en mängd olika saker samtidigt för att både
            behålla förtroendet för grundvalarna i alkoholpolitiken och utforma
            en politik för framtiden som kan hålla och även vinna respekt.
          </note>
          <note type="speaker">
            Anf. 112 ULLA HOFFMANN (v):
          </note>
          <note>
            Fru talman! Socialministern nämnde jämförande studier. Då vill
            jag skicka med en varningens ord. Är det etiskt riktigt att ha
            en försöksverksamhet som går ut på att mäta t.ex. ökningen av
            misshandel bland kvinnor och barn, en försöksverksamhet som kan
            resultera i detta? Jag fick inget svar på om det skall göras någon
            granskning i ett jämställdhetsperspektiv ifall regeringen lägger
            fram ett sådant förslag.
          </note>
          <note type="speaker">
            Anf. 113 TUVE SKÅNBERG (kd):
          </note>
          <note>
            Fru talman! Socialministern talar om ett försök i
          </note>
          <note>
            Skåne. Jag är från Skåne. Det ligger nära Danmark. I
          </note>
          <note>
            Danmark har det gjorts ett fullskaleförsök, i hela landet, med
            ökad tillgänglighet. Det har inneburit ökad totalkonsumtion och
            en kortare medellivslängd.
          </note>
          <note>
            Är socialministern beredd att ta på sitt ansvar att vi kan riskera
            att få en kortare medellivslängd som en följd av ökad totalkonsumtion?
          </note>
          <note>
            Anf. 114 MARIANNE
          </note>
          <note type="speaker">
            SAMUELSSON (mp):
          </note>
          <note>
            Fru talman! Jag är litet förundrad över att vi nu måste anpassa
            oss utifrån att vi ingenting kan göra, för omvärlden styr. I EU-omröstningen
            var det en självklarhet att vi även fortsättningsvis skulle kunna
            bestämma över vår socialpolitik. Nu tycks det vara ett helt annat
            ljud i skällan.
          </note>
          <note>
            När det gäller uppföljningen i kommunerna har vi sett hur mycket
            i vårt välfärdssystem håller på att raseras, hur man inte ens
            kan följa upp hur de gamla har det, hur barnen har det i skolan
            osv. Jag är mycket orolig. Kommer verkligen regeringen att tillskjuta
            ekonomiska resurser för kommuner att följa upp detta?
          </note>
          <note>
            Anf. 115 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Fru talman! Ursäkta, men kan vi inte få litet balans i det hela!
            Jag har försiktigtvis sagt att vi kanske på försök - och efter
            det att Systembolaget sedan flera år tillbaka frågat om det -
            kan ha lördagsöppet i alla fall på några orter eftersom vi redan
            haft det vid ett antal storhelger. Kan vi inte försöka ha det
            någonstans och se om inte det kan vara ett sätt att hitta en bättre
            balans? Nu får folk i stället stå i kö timvis på fredagskvällarna
            då de mesta inköpen sker. Man tror inte att effekterna skulle
            bli sådana att vi får en minskad medellivslängd, att folk kommer
            att dö i drivor. Litet balans måste det vara. Vi får i så fall
            diskutera hur ett sådant försök skall utformas.
          </note>
          <note>
            Inte är det EU som beslutar om vår hembränning.
          </note>
          <note>
            Den saken är då alldeles klar. Inte heller tänker jag låta mig
            utsättas för sådana påtryckningar, utan vi måste hitta vår egen
            alkoholpolitik. Vi kan inte neka att omvärlden förändras och att
            vi förändras, att vår inställning till dessa frågor också förändras.
            Allmänheten är i hög grad emot förmynderi, vill inte bli utsatt
            för förmynderi, men man accepterar när vi motiverar grundvalarna
            för vår alkoholpolitik. Skall vi behålla ett förtroende för det
            måste vi hitta den där avvägningen. Då måste vi hitta en rimlig
            balans. Det är det vi behöver diskutera. Men att det är så känsligt
            att det framställs som om vi vill mer våld och mord i landet och
            en minskad medellivslängd måste jag ändå be att få protestera.
            Där har ju riksdagspartierna möjlighet att vara med och påverka.
            Det är ni som kommer att fatta beslut om det.
          </note>
          <note>
            Till sist om jämställdhetsperspektivet: Självklart är det en
            viktig del i det vi måste bedöma tillsammans med forskarna.
          </note>
          <note>
            Försvarsmaktens ekonomi
          </note>
          <note type="speaker">
            Anf. 116 HENRIK LANDERHOLM (m):
          </note>
          <note>
            Fru talman! Jag har en fråga till försvarsministern.
          </note>
          <note>
            Under de senaste två månaderna har kännedomen om de ekonomiska
            problemen i Försvarsmakten vuxit parallellt med att underskotten
            har vuxit. Jag undrar varför försvarsministern i fredags uppgav
            att frågan om Försvarsmaktens ekonomi inte kunde diskuteras i
            riksdagen därför att uppgifterna om bristerna i försvarsekonomin
            enbart antydningsvis cirkulerat och
          </note>
          <note>
            ÖB inte ställt sig bakom uppgifterna, när de redovisats för Försvarsdepartementet
            redan i början av oktober.
          </note>
          <note>
            Anf. 117 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Det har förekommit en lång process under hösten när
            det gäller diskussionen om påstådda underskott. Jag kan göra några
            nedslag.
          </note>
          <note>
            Den 8 oktober fick jag en föredragning från en befattningshavare
            för Försvarsmakten om läget. Vi fann att det fanns många oklarheter.
            Statssekreteraren var i försvarsutskottet och redovisade de påstådda
            uppgifterna och sade att vi var redo att ge utskottet ytterligare
            information när tydlig sådan fanns att få.
          </note>
          <note>
            Den här diskussionen har förts i en arbetsgrupp mellan Försvarsdepartementet,
            Regeringskansliet och
          </note>
          <note>
            Försvarsmakten. Jag kan säga att jag hållits orienterad om uppgifter,
            men det har varierat fram och tillbaka när det gäller innehållet,
            omfattningen och inte minst vari de påstådda underskotten bestod,
            vad drivkraften var bakom.
          </note>
          <note>
            Först i slutet på förra veckan fanns det en skrift ingiven av
            en högre befattningshavare vid Försvarsmakten där det redovisades
            ståndpunkter. Jag gjorde i riksdagsdebatten den bedömningen att
            en debatt i
          </note>
          <note>
            Sveriges riksdag från regeringens sida bör ske med utgångspunkt
            i siffror och bedömningar som myndighetschefen har ställt sig
            bakom. Jag hade inte möjlighet att samråda med överbefälhavaren
            dagarna före riksdagsdebatten då han var på en utlandsresa.
          </note>
          <note type="speaker">
            Anf. 118 HENRIK LANDERHOLM (m):
          </note>
          <note>
            Fru talman! Jag har inte fått klart för mig varför försvarsministern
            uppgav i riksdagsdebatten i fredags att ÖB inte personligen ställt
            sig bakom uppgifterna, när han personligen i försvarsutskottet
            den 21 oktober tillsammans med sin planeringschef redovisade vidden
            och innehållet i de brister som nu diskuteras.
          </note>
          <note>
            Anf. 119 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Jag kan inte använda som underlag för ställningstaganden
            uppgifter som inte föreligger i form av skrivelser från chefen
            för Försvarsmakten.
          </note>
          <note>
            Någon sådan skrivelse förelåg inte. Jag kan säga att det har
            skett föredragningar både inför mig och försvarsutskottet, men
            jag och departementet har inte varit klara över innebörden i de
            möjliga utgiftsförändringarna. Ett ställningstagande måste ske
            på grundval av ett officiellt ställningstagande från chefen för
            Försvarsmakten. Jag har haft en diskussion. Som är väl känt från
            medierna kommer chefen för Försvarsmakten att i morgon inge sin
            slutliga bedömning av vad som har förorsakat förloppet, hans bedömning
            av hur det ser ut i dag och prognoser för de kommande åren.
          </note>
          <note type="speaker">
            Anf. 120 HENRIK LANDERHOLM (m):
          </note>
          <note>
            Fru talman! Jag har respekt för att försvarsministern inte anser
            att det här underlaget är tillräckligt för ett ställningstagande.
            Men i riksdagsdebatten i fredags uppgav försvarsministern att
            det inte ens fanns underlag för en diskussion. Det tycker jag
            är mycket anmärkningsvärt i den försvarsdebatt som handlade om
            försvarets ekonomi under 1998 och då det uppgivits av överbefälhavaren
            personligen och hans medarbetare redan i försvarsutskottet den
            21 oktober att det saknades 9,9 miljarder.
          </note>
          <note>
            Jag respekterar att försvarsministern inte kan göra något ställningstagande,
            men jag frågar ändå varför han inte var beredd att diskutera denna
            fråga vid riksdagens försvarsdebatt.
          </note>
          <note>
            Anf. 121 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Jag läser i protokollet: "De uppgifter som har cirkulerat
            de senaste veckorna och månaderna om ytterligare stora uppgifter
            vill jag inte lägga till bas för en diskussion i dag i Sveriges
            riksdag, eftersom det ännu icke är utklarerat vari de består,
            hur stora de är och vad de har för karaktär."
          </note>
          <note>
            Vi hade en diskussion i frågan. Det är självklart möjligt. Vad
            jag klargjorde är att jag icke kan använda dessa siffror som en
            bas för diskussionen. En bas kommer att åstadkommas när chefen
            för Försvarsmakten inlämnar sin tjänsteskrivelse till regeringen,
            vilket han kommer att göra i morgon.
          </note>
          <note type="speaker">
            Anf. 122 ROLAND LARSSON (c):
          </note>
          <note>
            Fru talman! Ett av de beslut som fattades i fredags innebar bl.a.
            att den signalspaningsverksamhet som nu ligger på Malmen utanför
            Linköping skall flyttas till
          </note>
          <note>
            F 16 i Uppsala. För det här krävs investeringar på mellan 200
            och 300 miljoner kronor utan att man får någon motsvarande besparing.
          </note>
          <note>
            Då skulle jag vilja fråga försvarsministern: Anser inte försvarsministern
            att ett sådant beslut nu borde stoppas och inte fullföljas med
            tanke på den ekonomi som försvaret har?
          </note>
          <note>
            Anf. 123 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! En av de punkter som den här och även den större
            diskussionen gäller är: Skall regeringen utgå från sifferuppgifter
            som lämnas av andra befattningshavare än chefen för Försvarsmakten,
            överbefälhavaren, när det gäller ställningstagande i budgetfrågor?
            Regeringens uppfattning är att det är chefen för Försvarsmakten
            eller den som han sätter i sitt ställe som avger det som är myndighetens
            bedömning.
          </note>
          <note>
            Överbefälhavaren har gjort en annan bedömning av den ekonomiska
            motiveringen för den här förflyttningen. Om ärendet om en nybyggnad
            aktualiseras som ett regeringsärende kommer jag att pröva ärendet
            för att se till att vi får en tillfredsställande - eller jag kan
            säga en bra - samhällsekonomisk och statsekonomisk effektivitet
            i ett sådant eventuellt investeringsbeslut.
          </note>
          <note type="speaker">
            Anf. 124 LENNART ROHDIN (fp):
          </note>
          <note>
            Fru talman! I försvarsdebatten i fredags frågade jag försvarsministern
            när vi skulle få besked, hur stora de svarta hålen är och vad
            de får för konsekvenser för försvaret under 1998. Försvarsministern
            svarade då att han "inte haft samtal med överbefälhavaren under
            senare tid på denna punkt". Försvarsministern ville då inte föra
            en debatt om de uppgifter som cirkulerat utan enbart om uppgifter
            av en bråkdels storlek som redovisades i regeringens proposition.
          </note>
          <note>
            I går - bara fem dagar senare - kallades ÖB till krismöte hos
            försvarsministern och fick då 48 timmar på sig att ge ett utförligt
            svar.
          </note>
          <note>
            Min fråga är därför: Vad förväntar sig försvarsministern att
            ÖB på 48 timmar skall kunna lämna för svar som han inte, under
            de nio månader som kännedom om underskotten har förelegat, har
            kunnat lämna? Och varför begärde försvarsministern inte in dessa
            uppgifter före riksdagens beslut i fredags?
          </note>
          <note>
            Anf. 125 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Som jag tidigare har sagt har det pågått diskussioner
            i veckor om karaktären på dessa uppgifter. Det har faktiskt icke
            ingivits en skrivelse där detta på ett för myndigheten i helhet
            gällande sätt har klarerats för regeringen. Överbefälhavaren var
            bortrest under en period i slutet av november. Därför var det
            inte möjligt för oss att ha ett rådrum. I går hade vi det, och
            jag frågade då när han kunde tänka sig att inkomma med en skrivelse
            som gav ett utförligare svar på en del av de frågor som var aktuella.
            Han förklarade att det var möjligt för honom att göra det till
            i morgon.
          </note>
          <note>
            Vi får se om överbefälhavaren själv, antingen i skrivelsen eller
            på annat sätt, berättar om hur han har arbetat för att få en klarhet
            om hur dessa frågeställningar har behandlats i högkvarteret. Det
            är möjligt att vi får ett svar. Det är i så fall hans sak att
            redovisa hur beredningsprocessen gått till i högkvarteret inför
            det ställningstagande som han anser sig kunna göra, muntligt genom
            en föredragning i går och skriftligt i morgon.
          </note>
          <note type="speaker">
            Anf. 126 LENNART ROHDIN (fp):
          </note>
          <note>
            Fru talman! Om försvarsministern är medveten om att det kan röra
            sig om underskott i miljardklass, då kan jag inte föreställa mig
            att inte försvarsministern tycker att det är befogat att inkalla
            ÖB till samtal när så erfordras och i god tid innan riksdagen
            fattar beslut om försvarets budget för nästa år, som då inte skall
            vara rent fiktiva beslut.
          </note>
          <note>
            Anf. 127 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Den 20 november fattade regeringen beslut om att
            avbryta utvecklingen av datorsystemet
          </note>
          <note>
            Sirius. Vi fann det då föranlåtet att i texten till beslutet
            säga: Under hösten har Försvarsdepartementet erfarit att Försvarsmakten
            bedömer den ekonomiska obalansen vara större än de 300-500 miljoner
            kronor per år som angavs i budgetunderlaget. Storleken är i dag
            inte känd då myndighetens arbete med att ta fram budgetunderlaget
            för år 1999 pågår, men enligt preliminära bedömningar från Försvarsmakten
            kan bristen vara mellan 1 och 2 miljarder kronor per år.
          </note>
          <note>
            Jag anser att det inte är ansvarsfullt att vidta åtgärder som
            leder till konsekvenser för försvaret, för de anställda och för
            alla som är berörda om man inte har ett precist underlag. Det
            hade vi icke så sent som den 20 november. Jag var ändå av den
            åsikten att projektet Sirius borde avbrytas, därför att det i
            sin förlängning innebar en ytterligare risk för en okontrollerbar
            kostnadsutveckling.
          </note>
          <note type="speaker">
            Anf. 128 CARL B HAMILTON (fp):
          </note>
          <note>
            Fru talman! Detta är en följdfråga som eventuellt också involverar
            statsministern i hans egenskap av tidigare finansminister.
          </note>
          <note>
            Försvarets budgetöverskridanden är helt oacceptabla. Att låtsas
            som att det vore en nyhet för ledningarna i Försvars- och Finansdepartementen
            att försvaret har en dålig kostnadskontroll och dålig kontroll
            över sin budget är lika oacceptabelt. Beslutsfattarna i
          </note>
          <note>
            Försvars- och Finansdepartementen måste ha vetat om att försvarets
            planeringssystem och försvarets egen hantering av detta system
            under många år har medfört budgetöverskridanden och ständiga krav
            på mera pengar.
          </note>
          <note>
            Ansvaret för att statsbudgeten följs genom att det finns en fungerande
            budgetstyrning ligger inte hos
          </note>
          <note>
            ÖB. Det ansvaret ligger i sista hand hos de förra och de nuvarande
            ledningarna för Försvars- och Finansdepartementen Thage G Peterson,
            Björn von Sydow,
          </note>
          <note>
            Göran Persson och Erik Åsbrink. Dessa ministrar skulle ha sett
            till att det hos myndigheten, försvaret, funnits ett fungerande
            system för kostnadskontroll, kostnadsuppföljning och budgetstyrning.
          </note>
          <note>
            Varför har inte den politiska ledningen i dessa två departement
            sett till att försvaret har haft ett fungerande system för budgetstyrning?
          </note>
          <note>
            Anf. 129 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Det skall bli mig ett nöje att få ha en ödmjuk debatt
            med förutvarande statssekreteraren i
          </note>
          <note>
            Finansdepartementet, som på sin tid kanske hade en del att göra
            med underskotten i statsbudgeten.
          </note>
          <note type="speaker">
            Anf. 130 CARL B HAMILTON (fp):
          </note>
          <note>
            Fru talman! Jag tror att statsministern hade gjort den retoriken
            mycket elegantare. Jag förstod att vi skulle återkomma till detta
            Bildt/Wibble-käpphästtema. Men jag vill påminna docenten i statskunskap
            och tillika försvarsministern om 5 § eller 6 § i regeringsformen
            där det står att regeringen styr riket. Så det vore väl bra om
            regeringen även i denna fråga styrde riket.
          </note>
          <note>
            Det är ju faktiskt värre just genom att Björn von
          </note>
          <note>
            Sydow säger sig veta att det under många år har varit svårt med
            budgetstyrning. Då blir det desto värre att han och finansministern
            inte har haft bättre koll på det system som har använts av Finansdepartementet
            för budgetstyrning.
          </note>
          <note>
            Jag medger gärna att det är svårt, men just detta faktum att
            vi alla har haft problem med försvaret under många regeringar
            skärper frågeställningen.
          </note>
          <note>
            Anf. 131 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Jag hade faktiskt den ambitionen att försöka att
            göra en insats på det här området där andra kanske inte varit
            så framgångsrika. Jag ville därför gå in i detalj för att se vilka
            program som inte fungerar i enlighet med riksdagens beslut. Jag
            var inte nöjd med en översiktlig redovisning av ett antal möjliga
            miljarder. Jag ville ha svar på frågan: Var?
          </note>
          <note>
            Det visade sig att det sannolikt inte kommer att handla om alla
            program i morgondagens skrivelse.
          </note>
          <note>
            Vissa program är effektivare bundna än andra. Det är angeläget
            för mig att få se vilka lärdomar vi kan dra för att därigenom
            kunna åstadkomma ett riktigt budgetsystem som fungerar för försvaret.
            Det kan kanske t.o.m. vara av intresse för andra att ta till sig
            i sin verksamhet.
          </note>
          <note type="speaker">
            Anf. 132 ÅKE CARNERÖ (kd):
          </note>
          <note>
            Fru talman! Det är ju regeringens ansvar att ta fram underlag
            inför ett försvarsbeslut. Förra året kom
          </note>
          <note>
            ÖB:s försvarsmaktsplan i mars, och därefter kom totalförsvarspropositionen
            i september till riksdagen.
          </note>
          <note>
            Min fråga blir då: Hur har regeringen analyserat sitt förslag
            till försvarsbeslut i förhållande till ÖB:s försvarsmaktsplan?
            Det har alltså hänt en hel del i den politiska hanteringen under
            den här tiden.
          </note>
          <note>
            Anf. 133 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! Det är en viktig fråga som Åke Carnerö tar upp.
            Jag ställde den flera gånger. Mina medarbetare på Försvarsdepartementet
            har ställt den. Jag vill ej heller i denna debatt åberopa den
            skrift som en av de högre befattningshavarna vidimerade i slutet
            av förra veckan. Skriften är offentlig och går att uthämta på
            registratorsexpeditionen.
          </note>
          <note>
            Det som överbefälhavaren förklarade för mig i går muntligt och
            som jag räknar med att han kommer att göra skriftligt i morgon
            är att det inte fanns någon substansskillnad mellan plus- och
            minusposter i det som var försvarsmaktens plan och det som var
            regeringens förslag och riksdagens beslut. Alla plus och minus
            tog ut varandra. Prislapparna var desamma.
          </note>
          <note>
            Skillnaden när det gäller beslutet 1996 - enligt vad överbefälhavaren
            argumenterade i går - är hur man skall använda möjligheten till
            rationaliseringar. Jag får se hur han argumenterar i sin skrivelse.
            I går sades det att Försvarsmakten hade gjort en felbedömning
            på den punkten i förhållande till den av riksdagen fastlagda kursen.
          </note>
          <note type="speaker">
            Anf. 134 ÅKE CARNERÖ (kd):
          </note>
          <note>
            Fru talman! Tack för det svaret. Är regeringen då beredd att
            eventuellt se över formerna för framtagandet av ett försvarsbeslut,
            så att den där prislappen som riksdagen beslutar om verkligen
            innehåller den verksamhet som föreslås, debatteras och sedan beslutas
            om här i riksdagen?
          </note>
          <note>
            Anf. 135 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Fru talman! Ja, det är verkligen min avsikt. Jag är ganska optimistisk,
            därför att det visar sig att till största delen var beloppen på
            prislapparna högre i
          </note>
          <note>
            Försvarsmaktens hantering.
          </note>
          <note>
            Det här är kanske den sista gången som det är möjligt att ha
            sådana processer inom förvaltningsorganisationen Försvarsmakten.
            Det är definitivt min mening att ta vara på de delar av ekonomisystemet
            som sannolikt fungerar, där det icke är fråga om den här typen
            av överbudgetering, och se vad det är som har gjort att det fungerar
            och om det är möjligt att använda erfarenheterna på de delar som
            inte har fungerat. Jag hoppas också att Överbefälhavaren kommer
            med förslag i den riktningen.
          </note>
          <note>
            Föräldraförsäkringen
          </note>
          <note type="speaker">
            Anf. 136 EWA LARSSON (mp):
          </note>
          <note>
            Fru talman! Från vapen till barn. Jag har en fråga till arbetsmarknadsminister
            Margareta Winberg. Trots olika föräldraförsäkringsreformer är
            det fortfarande endast ett fåtal pappor som utnyttjar de reformer
            och olika förmåner som vi har beslutat om. Nu föreslår jag helt
            enkelt ett nollsummespel, att vi utökar föräldraförsäkringen till
            två år och kvoterar ett år till papporna, alltså ett år till vardera
            förälder. Det här förslaget får till konsekvens att även papporna
            "blir med barn", vilket i sig också skulle minska diskrimineringen
            av unga kvinnor som söker sig in på arbetsmarknaden.
          </note>
          <note>
            Min enkla fråga är om arbetsmarknadsministern är beredd att styra
            över arbetslöshetspengar till föräldraförsäkringen för ytterligare
            ett år, alltså ett nollsummespel.
          </note>
          <note>
            Anf. 137 Arbetsmarknadsminister
          </note>
          <note type="speaker">
            MARGARETA WINBERG (s):
          </note>
          <note>
            Fru talman! Först och främst är inte frågan om föräldraförsäkringen
            min fråga. Därför kan jag inte uttala mig om den i princip. Men
            svaret på själva sakfrågan som Ewa Larsson ställde, om jag är
            beredd att styra över pengar från arbetsmarknadspolitiken till
            föräldraförsäkringen, är nej.
          </note>
          <note type="speaker">
            Anf. 138 EWA LARSSON (mp):
          </note>
          <note>
            Fru talman! Det finns ju inga enkla lösningar på vägen till ett
            samhälle där det är naturligt att båda föräldrarna har ansvar
            för sina barn, oavsett om de bor tillsammans eller inte. När nu
            undersökningar visar att pappor som delar ansvar för sina barn
            även när barnen är små sällan släpper sitt ansvar för barnen när
            de växer upp, vore det då inte värt att pröva att kvotera ett
            år vardera till både mammor och pappor?
          </note>
          <note>
            Pengarna finns ju redan, och det är därför jag ställer frågan
            till arbetsmarknadsministern. På det här sättet kommer fler in
            i arbete, och det ökar de små barnens rätt till båda sina föräldrar.
          </note>
          <note>
            Anf. 139 Arbetsmarknadsminister
          </note>
          <note type="speaker">
            MARGARETA WINBERG (s):
          </note>
          <note>
            Fru talman! Återigen: Detta är inte min fråga. Men vi har redan
            i dag en kvotering, som Ewa Larsson känner till, av en månad av
            de tolv månaderna. Det är inte aktuellt för regeringen att utöka
            den tiden, såvitt jag förstår. Det är inte heller så enkelt som
            Ewa Larsson försöker göra det till att byta det ena mot det andra.
            Det är inte utbytbart. Dessutom minskar arbetslösheten nu så pass
            mycket att det också av det skälet är en olämplig metod i en uppåtgående
            konjunktur.
          </note>
          <note>
            Styrning av statliga bolag
          </note>
          <note type="speaker">
            Anf. 140 BIRGITTA HAMBRAEUS (c):
          </note>
          <note>
            Fru talman! Jag har en fråga till statsministern.
          </note>
          <note>
            Det gäller regeringens sätt att styra de statliga bolagen. För
            att demokratin skall fungera måste naturligtvis riksdagens beslut
            genomföras av de statliga bolagen.
          </note>
          <note>
            Riksdagens revisorer har i en utredning om statens roll som ägare
            till bolag gjort klart att det är litet si och så med den statliga
            styrningen av statligt helägda bolag. Man menar att om syftet
            med ett bolag är något annat än rent kommersiellt så bör det i
            bolagsordningen skrivas in ett mål för bolaget att följa. Man
            kan också tänka sig ett ägardirektiv.
          </note>
          <note>
            Jag vill som exempel ta upp Vattenfall AB. Riksdagen har ju fattat
            beslut om en omställning av energisystemet genom förnybar energi,
            effektivisering och avveckling av kärnkraften. I propositionen
            och riksdagens beslut står det att Vattenfall blir en viktig faktor
            för omstruktureringen och att de pengar som
          </note>
          <note>
            Vattenfall genererar kommer att ha stor betydelse i omställningen.
          </note>
          <note>
            Jag läste i en artikel i Dagens Nyheter den
          </note>
          <note>
            8 december att Vattenfall i själva verket använder pengarna till
            att investera utomlands. Hur tänker statsministern se till att
            Vattenfall lever upp till riksdagens beslut? Kommer det att bli
            en ändring i bolagsordningen vid nästa styrelsesammanträde, som
            äger rum den 12 maj 1998?
          </note>
          <note>
            Anf. 141 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Det är en viktig fråga som Birgitta
          </note>
          <note>
            Hambraeus tar upp. Den gäller mer än enbart styrningen av Vattenfall,
            precis som hon själv säger.
          </note>
          <note>
            Revisorerna har ju pekat på att det finns brister i styrningen
            av de statliga företagen. Det här studerar vi just nu i Regeringskansliet.
            Det är självfallet så att en statlig aktör inte enbart har att
            se till kommersiella aspekter utan också har en samhällsbyggande
            funktion
          </note>
          <note>
            - att bidra till att utveckla en infrastruktur, att bidra till
            att förnya en produktion eller att stimulera en teknisk utveckling.
            Det är den klassiska rollen för statliga verksamheter, och den
            har varit mycket framgångsrik genom åren.
          </note>
          <note>
            Det aktuella exemplet med Vattenfall behöver inte stå i motsats
            till vår ambition att ställa om energisystemen. För att försäkra
            oss om en koppling mellan riksdagens uppfattning och regeringens
            inriktning finns nu också en nära länk mellan Näringsdepartementet
            och Vattenfalls styrelse. Syftet är att se till att vi får ett
            genomslag för tankarna också i den verksamheten.
          </note>
          <note type="speaker">
            Anf. 142 BIRGITTA HAMBRAEUS (c):
          </note>
          <note>
            Fru talman! Jag är tacksam för statsministerns svar och utgår
            då ifrån att man överväger det som också
          </note>
          <note>
            Riksdagens revisorer har föreslagit, nämligen en ändring av bolagsordningen
            för bl.a. Vattenfall AB, så att riksdagens beslut om avveckling
            av kärnkraften, effektivisering av energisystemet och en kraftfull
            satsning på de förnybara energikällorna kommer att bli
          </note>
          <note>
            Vattenfalls överordnade policy.
          </note>
          <note type="speaker">
            Anf. 143 MAGGI MIKAELSSON (v):
          </note>
          <note>
            Fru talman! Den här frågan är ju också giltig när det gäller
            företag där staten har majoritetsägande. I
          </note>
          <note>
            t.ex. Assi Domän där staten är majoritetsägare har
          </note>
          <note>
            Assi Domän i dag en ganska tuff hantering av sitt skogsmarksinnehav
            och en ganska tuff attityd när det gäller att ta ansvar för regional
            utveckling bl.a. Jag skulle vilja fråga statsministern om den
            principiella inställningen, att staten skall ta ett ägaransvar
            när staten är majoritetsägare eller helägare av statliga företag,
            också skall gälla Assi Domän. Är man beredd att där gå in med
            ägardirektiv t.ex.?
          </note>
          <note>
            Anf. 144 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Det är inte så svårt att förstå att det kommer in
            fler som skall vara med och bestämma inriktningen i de bolag där
            staten inte är ensam ägare.
          </note>
          <note>
            Man kan inte bara med hänsyn till majoritetsställningen trumfa
            igenom en inriktning gentemot minoritetsägare exempelvis, dessutom
            i ett läge då en del av aktierna kanske finns spridda på en marknad
            via börsen. Där finns det särskilda regler för hur man uppträder
            gentemot minoritetsägare. Så det är ett annat fall som Maggi Mikaelsson
            tar upp. Det går inte att jämföra med Vattenfall.
          </note>
          <note>
            Jämförelser mellan religioner
          </note>
          <note type="speaker">
            Anf. 145 INGEGERD WÄRNERSSON (s):
          </note>
          <note>
            Fru talman! Det förekommer en ständig debatt om våra fristående
            skolor inom medievärlden. Den senaste debatten har gällt huruvida
            det skall finnas muslimska skolor eller ej.
          </note>
          <note>
            Religionen är oerhört viktig för många människor, samtidigt som
            den orsakar misstroende och konflikter hos somliga. Vi kommer
            i framtiden att ännu mer än i dag leva i ett mångkulturellt samhälle.
            För att kunna mötas måste vi bl.a. få mer kunskap om varandras
            religioner.
          </note>
          <note>
            Min fråga till integrationsministern är därför: Ämnar ministern
            ta initiativ till en fördjupad debatt om likheter och olikheter
            mellan religioner och om de olika religionernas förhållande till
            demokratin? Och vidare: Ämnar ministern att tillsammans med utbildningsministern
            utveckla ämnet religion inom samtliga skolor, såväl de vanliga
            skolorna som de fristående skolorna?
          </note>
          <note type="speaker">
            Anf. 146 Statsrådet LEIF BLOMBERG (s):
          </note>
          <note>
            Fru talman! Jag håller för närvarande på och förbereder en dialog
            kring islam. Det är en uppföljning av den verksamhet som Utrikesdepartementet
            hade för några år sedan, då man i ett internationellt perspektiv
            diskuterade den muslimska tron. Nu skall vi göra det också i vårt
            eget land för att få just den här speglingen och belysa likheterna
            mellan religionerna.
          </note>
          <note>
            Det handlar också om att försöka avdramatisera en del av de spänningar
            som finns när det gäller trosriktningen islam i förhållande till
            andra trosriktningar och till människor som kanske inte tror alls.
            Man kanske har en föreställningsvärld som inte stämmer med vad
            den här trosriktningen står för. Det är en väldigt viktig debatt
            och dialog.
          </note>
          <note>
            Sedan gäller det skolorna, friskolorna. I den debatten fick jag
            frågan: Är friskolor när det - som i det här fallet - gäller muslimer,
            bra för integrationen?
          </note>
          <note>
            Mitt svar var nej. Det bevisas ju också av det senaste som vi
            har kunnat se från exempelvis Jordbro. Där främjas mötet över
            de etniska gränserna bäst om det finns elever med olika etnisk
            bakgrund i en och samma skola och en och samma klass.
          </note>
          <note type="speaker">
            Anf. 147 INGEGERD WÄRNERSSON (s):
          </note>
          <note>
            Fru talman! Jag tycker att det är bra att man fördjupar sig och
            får mer kunskap om just islam. Men det jag tycker är ännu viktigare
            är faktiskt att vi samtidigt gör det med samtliga religioner för
            att just visa på likheter och olikheter. Det är också viktigt
            att vi verkligen följer upp att det undervisas i skolorna om samtliga
            religioner - även inom den fristående skolan.
          </note>
          <note>
            Det visar också synen på demokratin, som är förlängningen av
            kunskapen om själva religionen.
          </note>
          <note type="speaker">
            Anf. 148 Statsrådet LEIF BLOMBERG (s):
          </note>
          <note>
            Fru talman! Ett skäl till att föräldrar som tillhör den muslimska
            trosriktningen väljer friskolor är ofta -
          </note>
          <note>
            men inte alltid - att man inte är tillfredsställd med hur den
            offentliga svenska skolan fungerar. Man känner sig inte riktigt
            respekterad varken som individ eller som bärare av den muslimska
            tron. Då är det väldigt viktigt att vi försöker åstadkomma en
            större flexibilitet i den meningen att också barn med föräldrar
            som har den här trosriktningen kan känna sig hemma i den offentliga
            skolan. Det måste ju vara ett mål för oss att arbeta i den riktningen.
          </note>
          <note>
            Sedan är det ju meningen när vi tar upp en islamdialog internt
            hemma i Sverige att det också skall delta andra trosriktningar
            i detta för att just spegla likheterna. Det är ju mycket mer som
            förenar oss än som skiljer oss.
          </note>
          <note type="speaker">
            Anf. 149 CARINA HÄGG (s):
          </note>
          <note>
            Fru talman! Ibland känns det som att vi glömmer bort att vi kan
            dra mycket lärdomar av vår egen tidigare historia och av hur vi
            en gång har löst de motsättningar vi hade mellan olika kristna
            inriktningar.
          </note>
          <note>
            Det har ju inte alltid varit självklart att alla skulle välja
            den gemensamma skolformen. Man har haft olika inriktningar inom
            kristendomen. Kunskapen om hur vi valde att forma skolan utifrån
            den konflikten, tycker jag att vi skall ta till vara när vi diskuterar
            hur vi skall forma skolan i förhållande till olika religioner.
          </note>
          <note>
            Vi behöver ju inte börja om igen med all kunskapsuppbyggnad.
          </note>
          <note type="speaker">
            Anf. 150 WIDAR ANDERSSON (s):
          </note>
          <note>
            Fru talman! Det är väldigt bra att Leif Blomberg nu tar initiativ
            till en sådan här bred och öppen diskussion omkring de fristående
            skolornas betydelse och roll i frågor om integration i samhället.
            Integration betyder ju såvitt jag förstår att var och en inom
            lagens gränser har väldigt stor frihet att välja sin väg in i
            det svenska samhället.
          </note>
          <note>
            Jag kan redovisa min uppfattning. Jag tror att jag har besökt
            de allra flesta etniska friskolor - judiska skolor, estniska skolor,
            muslimska skolor, sverigefinska skolor osv. Min uppfattning är
            att det som utifrån sett - om man inte är så insatt i frågan -
            verkar vara ett steg bort från det svenska samhället, faktiskt
            kan vara, och det har också visat sig i Skolverkets rapport, ett
            steg in mot det svenska samhället på människornas egna villkor.
            Det är väldigt viktigt att det finns med i övervägandena här.
          </note>
          <note type="speaker">
            Anf. 151 Statsrådet LEIF BLOMBERG (s):
          </note>
          <note>
            Fru talman! Till Carina Hägg kan jag säga att det är självklart
            att vi måste ta till vara den kunskap som vi har byggt upp genom
            historien i de här frågorna.
          </note>
          <note>
            Det är ju väldigt viktiga frågor att diskutera just det här med
            religion och religionsfrihet och möjligheten att utveckla detta
            i Sverige - var och en efter sin personliga trosriktning. Det
            är väldigt viktigt. Där har vi en historia som vi bör lära oss
            en del av.
          </note>
          <note>
            Till Widar Andersson kan jag säga att det finns friskolor som
            är jättebra utifrån ett integrationssyfte.
          </note>
          <note>
            Men i den rapport som Widar Andersson själv refererade till finns
            det också mycket kritiska ståndpunkter.
          </note>
          <note>
            Det gäller just att man väljer en friskola därför att den offentliga
            skolan inte accepterar en. Man känner sig inte respekterad. Det
            är inte bra för möjligheten att integreras som individ om man
            säger: Jag vill helst gå där, men jag känner att jag inte kan
            det. Det måste vi ta tag i och göra något åt.
          </note>
          <note>
            Strukturförändringar i sjukvården
          </note>
          <note type="speaker">
            Anf. 152 GÖTE JONSSON (m):
          </note>
          <note>
            Fru talman! Jag har en fråga till socialministern.
          </note>
          <note>
            Inom de två stora vårdförbunden, SHSTF och Läkarförbundet, finns
            det en stor kunskap och erfarenhet på sjukvårdsområdet. Nu har
            man från de båda förbunden påtalat att det krävs strukturförändringar
            i sjukvården. Man säger bl.a. att man behöver en friare organisation.
            Man säger att man måste få ett större inslag av opolitisk styrning,
            mer professionell styrning i sjukvården. Det här är viktiga påpekanden,
            och jag vill fråga socialministern om socialministern är beredd
            att utifrån de här påtalandena verkligen sätta sig ned och diskutera
            igenom den här frågan och samtidigt arbeta positivt utifrån behovet
            av strukturförändringar i sjukvården.
          </note>
          <note>
            Anf. 153 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Fru talman! Tack för den frågan. Jag vill säga att jag tycker
            att det är väldigt viktigt att vi inte gräver ned oss i skyttegravar,
            utan att det finns en ständigt levande diskussion om vad som är
            den effektivaste organisationen.
          </note>
          <note>
            För mig är grundprinciperna det viktiga. Det skall vara en gemensam
            finansiering skattevägen. Det skall vara en demokratisk styrning,
            och vi skall ha en möjlighet att kontrollera hur kvaliteten blir.
            Det skall också vara så att hälso- och sjukvården i det här landet
            fördelas efter behov, och att den finns överallt. De principerna
            måste, menar jag, sedan styra utformningen. Där måste man vara
            öppen och pragmatisk.
          </note>
          <note>
            Jag vill påstå att det pågår viktiga och bra diskussioner om
            detta. Iréne Vestlund, som är riksdagsledamot, leder nu Samverkansdelegationen,
            där man diskuterar hur privat och offentlig vård skall samverka
            bättre. Jag tycker att det händer väldigt mycket som är positivt
            här. Men jag ser inga stora behov av att utanpå allt det svåra
            som har skett de senaste åren i hälsooch sjukvården säga att nu
            skall vi dessutom ändra hela det organisatoriska.
          </note>
          <note type="speaker">
            Anf. 154 GÖTE JONSSON (m):
          </note>
          <note>
            Fru talman! Jag tackar för synpunkten. Jag delar statsrådets
            uppfattning om solidarisk finansiering och om att man skall ha
            vård efter behov. Men samtidigt är det då viktigt att man utgår
            från de strukturproblem som finns. Man säger bl.a. att vi inte
            skall ha monopolarbetsgivare i sjukvården. Då krävs det att man
            verkligen sätter sig ned och ser över dessa strukturproblem. Det
            är viktigt för att vi i framtiden skall kunna ha en god hälso-
            och sjukvård. Jag hoppas att socialministern är aktiv på den här
            punkten. Det behövs i dagens läge.
          </note>
          <note>
            Anf. 155 Socialminister MARGOT
          </note>
          <note type="speaker">
            WALLSTRÖM (s):
          </note>
          <note>
            Fru talman! Å andra sidan företräder ju Göte Jonsson ett parti
            som förespråkar försäkringslösningar och privatiseringar i högre
            grad. Det finns ingenting som talar för att det skulle vara ett
            vare sig billigare eller effektivare system om vi gör en internationell
            jämförelse. Dessutom måste man då undersöka vad det för med sig
            för risker om man skulle gå över till en sådan finansiering.
          </note>
          <note>
            I övrigt tycker jag att vi har en stor öppenhet och att vi diskuterar
            de här frågorna också med vårdförbunden. Den här debatten är i
            högsta grad levande, och jag tror också att vi, med bibehållande
            av de här grundprinciperna, kan utforma ett bra och effektivt
            system.
          </note>
          <note>
            Förbud mot barnpornografi
          </note>
          <note>
            Anf. 156 MICHAEL
          </note>
          <note type="speaker">
            STJERNSTRÖM (kd):
          </note>
          <note>
            Fru talman! Jag har en fråga till justitieministern.
          </note>
          <note>
            Regeringen har aviserat en proposition om barnpornografi och
            andra grundlagsändringar. Sverige har haft en tradition när det
            gäller grundlagsändringar att de i princip alltid föregås av diskussioner
            och överenskommelser mellan partierna. Man brukar tala om breda
            lösningar.
          </note>
          <note>
            Min fråga till justitieministern blir därför: Varför har inte
            propositionen om barnpornografi varit föremål för partiöverläggningar?
          </note>
          <note>
            Anf. 157 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Tack så mycket för en fråga!
          </note>
          <note>
            Barnpornografi har diskuterats i riksdagen i fem år. Det är nog
            få frågor som har diskuterats så mycket av samtliga politiska
            partier i olika omgångar och i olika konstellationer.
          </note>
          <note>
            Det är inte så att vi har partiledaröverläggningar varje gång
            som det görs grundlagsändringar. Årets riksdag har haft anledning
            att ta ställning till en rad propositioner som innehåller grundlagsändringar
            och som inte har varit föremål för partiöverläggningar -
          </note>
          <note>
            däremot på olika sätt diskussioner mellan partierna.
          </note>
          <note>
            När det gäller frågan om barnpornografi utgår jag från att det
            finns en mycket stor enighet i denna riksdag om att vi skall förbjuda
            innehav av barnpornografi. Jag ser fram emot den diskussion som
            kommer att ske i utskottet och så småningom i kammaren när beslutet
            skall fattas.
          </note>
          <note>
            Anf. 158 MICHAEL
          </note>
          <note type="speaker">
            STJERNSTRÖM (kd):
          </note>
          <note>
            Fru talman! Det är viktigt i många frågor att få breda överenskommelser
            med en stabil majoritet i riksdagen. Det gäller speciellt vid
            förändringar i grundlagarna.
          </note>
          <note>
            Jag sade partiöverläggningar inte partiledaröverläggningar. Jag
            tycker att det är synnerligen viktigt att ha sådana överläggningar
            när det skall göras förändringar i grundlagarna. Därför vore det
            viktigt att ha en sådan överläggning.
          </note>
          <note>
            Nu är det ont om tid att hinna med att lägga fram ett förslag
            nio månader före valet för att kunna ändra grundlagen. Det är
            bråttom. Kommer propositionen före nyår?
          </note>
          <note>
            Anf. 159 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Det är viktigt att denna gång iaktta tiderna. Regeringen
            som fanns före förra valet missade ju att lägga fram en proposition
            till riksdagen före den tid som är nödvändig för att en grundlagsändring
            skall kunna behandlas.
          </note>
          <note>
            Jag kan garantera Michael Stjernström att propositionen kommer
            att ligga på riksdagens bord i tid så att den kan behandlas i
            vanlig ordning utan några särskilda åtgärder från konstitutionsutskottets
            sida.
          </note>
          <note>
            Jag hoppas kunna lägga fram propositionen på riksdagens bord
            nästa torsdag.
          </note>
          <note type="speaker">
            Anf. 160 TALMANNEN:
          </note>
          <note>
            Därmed är dagens frågestund avslutad. Jag tackar regeringens
            företrädare för er medverkan.
          </note>
          <note>
            7 § (forts. från 5 §) Kommunikationer (forts.
          </note>
          <note>
            TU1)
          </note>
          <note>
            Banverket, Statens järnvägar, Inlandsbanan, kollektivtrafiken
            och samhällsköpta tjänster (forts.)
          </note>
          <note type="speaker">
            Anf. 161 MAGGI MIKAELSSON (v) replik:
          </note>
          <note>
            Herr talman! Det har av förmiddagens debatt framgått med önskvärd
            tydlighet att Socialdemokraterna och regeringen inte vill lämna
            några detaljbesked i avvaktan på den proposition som skall läggas
            fram till våren. Därför vill jag ställa två mer principiella frågor
            till Jarl Lander.
          </note>
          <note>
            Den ena frågan gäller synen på Inlandsbanan. Jarl
          </note>
          <note>
            Lander sade i sitt anförande att det är en värdefull trafiklänk.
            Det är vi överens om. Men det är en trafiklänk. En kedja är ju
            aldrig starkare än den svagaste länken.
          </note>
          <note>
            Vid en översyn av axellasttrycken på banan har det visat sig
            att det fattas delar. Det råder inte samma styrka längs hela banan.
            Därför skulle det vara en intressant att få höra en kommentar.
            Om det skall gå att ha godstrafik längs hela Inlandsbanan, är
            det inte principiellt viktigt att förstärka de delar som är svaga?
          </note>
          <note>
            Den andra frågan handlar om servicenivån. I dag är det regeringen
            som har ansvaret över SJ. Frågorna ligger inte på riksdagens bord.
            Har inte regeringen ett principiellt ansvar när SJ:s servicenivå
            håller på att ramla under en lägstanivå, där det inte går att
            informera vid trafikändringar, där förseningar och annat inte
            kan hanteras och den prioritering det innebär när
          </note>
          <note>
            Norrlandstågen dras in för att pengarna har använts på annat
            håll?
          </note>
          <note type="speaker">
            Anf. 162 JARL LANDER (s) replik:
          </note>
          <note>
            Herr talman! Visst kan Maggi Mikaelsson ställa frågor om vår
            principiella syn på Inlandsbanan. Jag kan väl lämna ett principiellt
            svar.
          </note>
          <note>
            Inlandsbanan ligger egentligen utanför tankegångarna som den
            trafikpolitiska propositionen skall handla om som skall läggas
            fram nästa år. Det finns väl ingen anledning att ta den diskussionen
            redan nu.
          </note>
          <note>
            Vår principiella syn är ju att Inlandsbanan är en betydelsefull
            länk för den svenska godstrafiken på järnväg. Det råder inget
            tvivel om den saken. Vår syn har sin utgångspunkt i det som regeringen
            i budgeten har föreslagit, dvs. att vi skall ha en sammanhållen
            länk mellan Arvidsjaur och Östersund med en bärighet på 22 ½ ton
            axeltryck på de sträckor där mer än
          </note>
          <note>
            95 % av trafiken går. Satsningen sker på de sträckorna.
          </note>
          <note>
            Sedan finns det någon ytterligare enstaka länk där ett antal
            ledamöter och partiföreträdare tycker att det skall vara en bättre
            bärighet för axeltrycket. Det skulle inte förvåna mig om vi så
            småningom kommer fram till den uppfattningen. Men dagens situation
            kräver inte bättre bärighet för axeltryck där. I en situation
            med begränsade resurser är det bättre att fördela resurserna där
            behoven finns. Det tycker jag att regeringen har gjort i det här
            förslaget.
          </note>
          <note>
            Vad gäller servicenivån hos SJ så har vi - precis som Maggi Mikaelsson
            säger - lämnat ifrån oss ansvaret till regeringen men i första
            hand till järnvägsföretaget som sådant.
          </note>
          <note>
            Som jag sade i mitt anförande: Vi förväntar oss att med den nya
            trafikpropositionen som komma skall att bättre förutsättningar
            öppnas för SJ som trafikföretag.
          </note>
          <note>
            Låt oss också hoppas att den injektion som ett skifte av direktör
            och ansvarig ledning för SJ innebär också leder till något nytt.
            Låt oss vara litet lugna och avvakta trafikpropositionen och skiftet
            i SJ:s ledning.
          </note>
          <note type="speaker">
            Anf. 163 MAGGI MIKAELSSON (v) replik:
          </note>
          <note>
            Herr talman! Jag vet inte om jag skall vara glad eller ledsen
            över erkännandet av att SJ har hanterat sin uppgift dåligt. Det
            är ju sorgligt att det är så.
          </note>
          <note>
            För några dagar sedan råkade jag ut för att man vid en sträcka
            hade ersatt tåget med busstrafik. Busschauffören gav ett snorkigt
            svar till två osäkra resenärer. Det är ju inte precis någon bra
            reklam för SJ.
          </note>
          <note>
            Sedan var det Inlandsbanan. Det är inte så lätt att hålla en
            lång debatt med en replik kvar. Socialdemokraterna och Centern
            har uppenbarligen inte ansett det viktigt att ta med alla kostnader
            som IBAB har haft vid upprustningen.
          </note>
          <note>
            Det finns åtminstone två reservationer där man hävdar att det
            behövs mer än de 50 miljoner kronor som har anslagits för att
            täcka alla kostnader och för att IBAB skall få en vettig möjlighet
            att också utnyttja de kunskaper och erfarenheter som de hittills
            har för att fortsätta med upprustningen.
          </note>
          <note>
            Den svagaste länken på banan är delen mellan
          </note>
          <note>
            Jokkmokk och Arvidsjaur. Så länge den svaga länken finns kommer
            man ju inte att efterfråga möjligheten att köra där. Det blir
            då lätt en ond cirkel. Det är inte förrän man har hela banan och
            tillräckligt bra axeltryck längs hela banan som man kan börja
            diskutera att utöka transporterna även på den delen.
          </note>
          <note type="speaker">
            Anf. 164 JARL LANDER (s) replik:
          </note>
          <note>
            Herr talman! Först vill jag säga några ytterligare ord om SJ:s
            servicenivå. Låt oss i alla fall slå fast att det har hänt mycket
            positivt på järnvägssidan genom omstruktureringar inom SJ. Vi
            vet att trenden har vänt efter miljardförluster 1988, och det
            har blivit, som någon sade, en renässans inom järnvägens område.
          </note>
          <note>
            Det har blivit fler människor som åker tåg, effektivare transportsätt
            osv. Godstrafiken kommer att fungera ännu bättre. Infrastrukturen
            har betytt väldigt mycket, och det skapar nya förutsättningar.
            Sedan skall det ovanpå detta komma ett nytt trafikpolitiskt förslag,
            som förhoppningsvis skall skapa ännu bättre förutsättningar.
          </note>
          <note>
            Om det under en resa händer vissa tillbud får vi acceptera det
            på ett eller annat sätt. Men det är inte acceptabelt om det förekommer
            dagligen och stundligen. Jag misstänker att SJ:s service framdeles
            kommer att ligga på en sådan nivå att SJ klarar att informera
            sina kunder även i den delen.
          </note>
          <note>
            Vad gäller IBAB:s förutsättningar och satsningarna på Inlandsbanan
            vidhåller jag ändå att om man gör den insatsen att man täcker
            upp att 95 % av trafikarbetet får rimliga förutsättningar, kan
            vi stanna vid den nivån i dagens situation. Vi har ju inte en
            hur stor kassakista som helst att ösa ur för att satsa ytterligare
            i infrastrukturen.
          </note>
          <note type="speaker">
            Anf. 165 LARS BJÖRKMAN (m) replik:
          </note>
          <note>
            Herr talman! Det var inte lätt att dra några slutsatser av Jarl
            Landers inlägg. Han tror på våren, och det gör vi väl alla. Men
            det vore klädsamt om han hade några principer och kunde tala om
            vad man vill driva inom den stora socialdemokratiska gruppen.
            Men det är icke så, utan vi kunde konstatera att det stora regeringspartiets
            företrädare står ganska nakna i de här frågorna, intill dess de
            får besked om vad ministrarna i kanslihuset vågar tycka.
          </note>
          <note>
            Jag skall ändå ställa några principiella frågor till
          </note>
          <note>
            Jarl Lander, då det tydligen gick att få svar på sådana.
          </note>
          <note>
            Jag var inne på frågan om långväga buss och möjligheten att låta
            de ansökande företagen få etablera den trafik som de ansöker om.
            Jag vill fråga Jarl Lander: Är det rimligt över huvud taget rent
            principiellt att på de sträckor där tågen inte har full konkurrenskraft
            pröva metoden att låta långväga buss få ersätta och t.o.m. konkurrera
            med tågtrafiken och därmed erbjuda människor ett resealternativ
            och inte utestänga dem som i dag inte har råd att köpa tågbiljetter?
            Tycker Jarl Lander att det är en rimlig målsättning?
          </note>
          <note>
            Det finns en fråga som jag vill återkomma till, och det är den
            interregionala trafiken. Jarl Lander säger att Sverige är ett
            glest befolkat land, och vi är helt överens om det. Han säger
            att tågtrafik inte kan garanteras i alla lägen. Kan jag tolka
            det så att Jarl Lander personligen står för den uppfattningen
            att man vågar konkurrensutsätta upphandlingen av den interregionala
            trafiken? Med konkurrensutsättning menar jag då konkurrens mellan
            olika trafikslag.
          </note>
          <note type="speaker">
            Anf. 166 JARL LANDER (s) replik:
          </note>
          <note>
            Herr talman! Jag vill inte hålla med Lars Björkman om att vi
            står nakna och väntar på att en minister skall säga någonting.
            Vi vet bägge att vi har haft företrädare som har representerat
            oss i Kommunikationskommittén som har lämnat ett antal åsikter.
            Just nu pågår beredningen av det trafikpolitiska förslaget, och
            jag tycker inte att det skulle kännas bra att springa ut och påstå
            någonting i det här ärendet när beredning pågår. Därför måste
            vi nog invänta våren i alla fall.
          </note>
          <note>
            Principiellt är det bara att konstatera när det gäller långväga
            buss att det finns ett behov av busstrafik i det här landet. För
            det första finns behovet där det inte går tåg, och för det andra
            finns det de som är beredda att åka buss därför att det är billigare
            även om det tar längre tid. Det finns också de som är beredda
            att betala mer och åka snabbare. Vi måste finna förutsättningar
            för alla dessa trafikslag.
          </note>
          <note>
            Vad slutligen gäller den interregionala trafiken och upphandling
            i konkurrens är den trafiken upphandlad i konkurrens. Men det
            är ingen annan än SJ
          </note>
          <note>
            som hittills har kunnat lämna anbud på trafiken.
          </note>
          <note type="speaker">
            Anf. 167 LARS BJÖRKMAN (m) replik:
          </note>
          <note>
            Herr talman! Jag får tacka för upplysningen, men jag visste att
            den trafiken var upphandlad i konkurrens. Uppenbarligen missade
            Jarl Lander det jag sade i slutet av min fråga, nämligen att jag
            menar, och vi i
          </note>
          <note>
            Moderata samlingspartiet förutsätter, att konkurrens betyder
            att man också får konkurrera med andra trafikslag. Då kommer sannolikt
            bussen in, men det kan finnas andra, ännu mindre fordon som kan
            vara alternativet. Det var den frågan som jag egentligen ville
            ha svar på.
          </note>
          <note>
            KOMKOM-utredningen är visserligen svårt skadskjuten och måste
            repareras, och det kanske tar tid ända fram till våren innan man
            kan komma fram med några klara ståndpunkter, men jag tycker ändå
            att en sådan debatt som vi har under en hel dag i riksdagen borde
            vara förberedd på ett sådant sätt att det finns klara ställningstaganden
            i några konkreta frågor.
          </note>
          <note>
            Allt kan inte hänga på KOMKOM-utredningen.
          </note>
          <note>
            Nu sätter Jarl Lander visserligen sitt hopp till att en ny SJ-chef
            skall komma som en frälsare för tågtrafiken. Låt oss då hoppas
            att SJ-chefen efter jul - den årstid då nya frälsare brukar dyka
            upp - kan framstå som en sådan. Jag hyser dock vissa farhågor
            när det gäller att vi skall få en nytändning i det avseendet,
            även om jag gärna bistår Jarl Lander i den fromma förhoppningen.
          </note>
          <note>
            En konkurrensupphandling mellan olika trafikslag var alltså vad
            jag efterlyste. Är ni beredda att satsa på det, Jarl Lander?
          </note>
          <note type="speaker">
            Anf. 168 JARL LANDER (s) replik:
          </note>
          <note>
            Herr talman! Lars Björkman börjar verkligen bli from när han
            tycker att vi skall tänka på att det kommer en ny frälsare till
            SJ. Det var inte det jag syftade på, utan det var att ledningen
            inom SJ nu får nya krafter och tar tag i de problem som finns
            kvar där.
          </note>
          <note>
            Då vill jag även säga att den ledning som SJ hittills har haft,
            som har suttit i ungefär tio år, har gjort mycket goda saker för
            att utveckla järnvägstrafiken i det här landet. Men det kan ofta
            behövas att nytt blod kommer in. Det var det jag syftade på när
            jag talade om att SJ får en ny ledning.
          </note>
          <note>
            Vad gäller upphandlingen i konkurrens går det självfallet att
            upphandla alla typer av transporter i fullständig konkurrens.
            Men vi ju har pratat om interregional järnvägstrafik, och då är
            det den vi har använt budgetmedel för att upphandla. Nu förs det
            diskussioner, med hjälp av KOMKOM-utredningen, om att man skall
            titta på alltifrån rikstrafikombud till garanterade sträckor för
            järnvägstrafiken osv. Det finns så mycket i detta underlag att
            vi måste få analysera allt och låta dem som hanterar det bereda
            propositionen i lugn och ro. Då vore det fel att springa ut och
            säga att vi skall göra det ena eller det andra utifrån det som
            så småningom skall komma.
          </note>
          <note>
            Återigen, Lars Björkman: vi väntar på våren och ser fram mot
            den.
          </note>
          <note type="speaker">
            Anf. 169 ELISA ABASCAL REYES (mp)
          </note>
          <note>
            replik:
          </note>
          <note>
            Herr talman! Apropå detta att byta åsikt måste jag också beklaga
            att det är så svårt att få socialdemokratiska företrädare i debatten
            att uttrycka någon åsikt förrän det finns ett papper där det står
            vad de skall tycka.
          </note>
          <note>
            Jag har en konkret fråga som rör vår vanliga och mer rutinartade
            uppföljning i utskottet. Vi har ett sektorsansvar hos Banverket
            där miljöfrågorna inbegrips. Hur skall trafikutskottet i framtiden
            kunna försäkra sig om att det sker en kontinuerlig uppföljning
            av det här sektorsansvaret så att miljöfrågorna verkligen kommer
            till sin rätt i Banverkets arbete? Har Jarl
          </note>
          <note>
            Lander något bra förslag på hur vi i trafikutskottet skall kunna
            skaffa oss en sådan försäkran och uppföljning?
          </note>
          <note type="speaker">
            Anf. 170 JARL LANDER (s) replik:
          </note>
          <note>
            Herr talman! Utan att byta åsikt håller jag först och främst
            med Elisa Abascal Reyes om att vi i trafikutskottet - ungefär
            som alla övriga utskott - är litet för dåliga på att följa upp
            och utvärdera vad som har hänt med de beslut som vi har fattat.
          </note>
          <note>
            Det är ett mer övergripande arbete som pågår i hela riksdagen,
            såvitt jag förstår. Det handlar om hur vi skall kunna finna formerna
            för utvärderingarna.
          </note>
          <note>
            Hade jag haft ett bra förslag hade jag redan lagt fram det.
          </note>
          <note>
            Det pågår ett beredningsarbete där vi gemensamt skall finna formerna
            för utvärderingarna. Hur skall utvärderingar kunna ske? Hur skall
            vi bättre kunna följa upp de beslut vi har fattat? Hur skall regeringen
            återkomma till oss med förslag till utvärderingar och uppföljningar?
            Detta tror jag att vi får anledning att återkomma till både under
            våren, nästkommande höst och året därpå. Det är nog en ständigt
            återkommande fråga.
          </note>
          <note type="speaker">
            Anf. 171 ELISA ABASCAL REYES (mp)
          </note>
          <note>
            replik:
          </note>
          <note>
            Herr talman! Innan detta beslutet fattades, och innan sektorsbeslutet
            för Vägverket fattades, förvarnade
          </note>
          <note>
            Miljöpartiet om att det skulle bli väldigt svårt att följa upp
            hur sektorsansvaret angående miljön sköttes på de olika trafikverken.
            Det är den situation vi har i dag.
          </note>
          <note>
            Det är inte särskilt kul att ha rätt i detta läge.
          </note>
          <note>
            Det hade varit en fördel om sektorsansvaret inneburit ett intensivt
            samarbete, politiskt sanktionerat, med Naturvårdsverket. Något
            sådant samarbete finns inte. Det finns inte heller några disponibla
            medel som avsatts särskilt för att Naturvårdsverket skall kunna
            följa trafiksektorns miljöarbete. Det är en konkret åtgärd som
            jag hoppas att Jarl Lander åtminstone överväger.
          </note>
          <note type="speaker">
            Anf. 172 JARL LANDER (s) replik:
          </note>
          <note>
            Herr talman! Vi måste väl ändå vara överens, Elisa Abascal Reyes,
            om att hela arbetet i t.ex. trafikutskottet måste uppföljas och
            utvärderas. Det får inte bara gälla miljöarbetet, även om det
            är ett väldigt viktigt avsnitt.
          </note>
          <note>
            Vi får utvärderingar från Riksrevisionsverket.
          </note>
          <note>
            Riksdagens revisorer granskar, osv.
          </note>
          <note>
            Vi får säkert anledning att återigen resonera kring dessa frågeställningar
            både i utskottssammanhang och partisammanhang. Hur skall vi få
            fram riktiga uppföljningar och utvärderingar av de beslut som
            riksdagen fattar på utskottens initiativ?
          </note>
          <note type="speaker">
            Anf. 173 ULF BJÖRKLUND (kd) replik:
          </note>
          <note>
            Herr talman! Jag skall återgå till Inlandsbanan. Jag vill ställa
            några frågor till Jarl Lander.
          </note>
          <note>
            Det pågår ett mycket unikt samarbete i hela det svenska inlandet
            - egentligen från västkusten och ända upp till Gällivare. Det
            fick sin start i samband med att banan var hotad. Den norra delen
            av IEF -
          </note>
          <note>
            Inlandskommunernas Ekonomiska Förening - består av kommunerna
            från Mora ända upp till Gällivare.
          </note>
          <note>
            Det handlar om hela inlandet. Det handlar också om inlandsvägen.
            Utvecklingen har gjort att det nu också finns någonting som vi
            kallar för Inlandsvägen
          </note>
          <note>
            Syd - IEF Syd. Det är unikt i Sverige. Man kämpar och sliter
            för inlandet.
          </note>
          <note>
            Jarl Lander säger att utskottsmajoriteten och regionen i princip
            är överens. Det handlar om hur vi skall ha det med persontrafiken
            längs inlandsvägen när avtalet med länstrafikhuvudmännen går ut
            år 2001. Vi vet att det inte är som Jarl Lander säger. Man är
            inte överens i detta fall.
          </note>
          <note>
            IEF har tillsammans med IBAB klart hävdat att det är mycket viktigt
            att hela Inlandsbanan - från
          </note>
          <note>
            Mora till Gällivare - kan hållas samman och att man har en plan
            för att stärka axeltrycket upp till 22,5 ton.
          </note>
          <note>
            Jag vill fråga om Jarl Lander kan styrka att man jobbar medvetet
            med dessa frågor, just för att utveckla hela inlandet.
          </note>
          <note>
            Den andra frågan gäller om Inlandsbanan finns med i den trafikpolitiska
            proposition som kommer i början av nästa år.
          </note>
          <note type="speaker">
            Anf. 174 JARL LANDER (s) replik:
          </note>
          <note>
            Herr talman! Ulf Björklund säger att det finns en stor arbetsgrupp
            som jobbar för en speciell järnvägssträckning och att det finns
            en arbetsgrupp som jobbar för en speciell vägsträckning. Det vet
            vi i trafikutskottet. Vi har blivit uppvaktade av dem. 18 kommunalråd
            var här för en liten stund sedan. Vi har varit ute i regionen.
            Själv bor jag där. Jag vet att de jobbar intensivt.
          </note>
          <note>
            Grundproblemet är att det rör den regionala delen av infrastrukturplanerandet,
            som måste ske ute i regionen. Vi måste förlita oss till att man
            klarar persontrafik och turistisk verksamhet ute i regionerna.
          </note>
          <note>
            De ärenden som ligger på riksdagens bord gäller infrastrukturinvesteringar
            i stamvägarna och stomjärnvägarna. De görs utifrån de planeringsresultat
            som kommer från regionerna.
          </note>
          <note>
            Jag vill fortsätta att hävda att det är regionernas ansvar att
            fatta de beslut som behövs för att man skall kunna leva upp till
            det som t.ex. IEF förslå.
          </note>
          <note>
            Jag fick en direkt fråga om huruvida Inlandsbanan kommer att
            tas upp i det trafikpolitiska förslaget. Jag kan inte se att det
            skulle finnas någon motivering till att den frågan skulle tas
            upp. Vi behandlar frågan om
          </note>
          <note>
            Inlandsbanan nu. Frågan återkommer med all säkerhet i nästkommande
            års budget - inte innan dess.
          </note>
          <note type="speaker">
            Anf. 175 ULF BJÖRKLUND (kd) replik:
          </note>
          <note>
            Herr talman! Först vill jag ta upp frågan om planering av persontrafiken
            i inlandet. Det finns i dag de facto ett avtal mellan regeringen
            och länstrafikhuvudmännen i inlandet, från Dalarna och norröver,
            som gäller just ersättningstrafiken för Inlandsbanan. Detta avtal
            med regeringen går ut år 2001. Jag tar för givet att regering
            och riksdag är intresserade av hur det kommer att bli i fortsättningen.
          </note>
          <note>
            Redan i det avtal som regeringen skrev med inlandskommunerna
            och IBAB när man överlämnade bandelen står det att det skall ske
            en samordning mellan länstrafikhuvudmännen och IBAB när det gäller
            persontrafiken i inlandet. Det gäller alltså järnväg och väg.
          </note>
          <note>
            När avtalet går ut får vi tillfälle att inleda förhandlingar
            om hur det skall se ut. Än så länge har länstrafikhuvudmännen
            inte varit intresserade av att diskutera med banans företrädare
            - med IBAB -
          </note>
          <note>
            därför att man har ett så bra avtal. Man får 40 miljoner för
            ersättningstrafiken.
          </note>
          <note>
            Självfallet måste regering och riksdag vara intresserade av att
            garantera en bra framtid för inlandet även efter år 2001.
          </note>
          <note type="speaker">
            Anf. 176 JARL LANDER (s) replik:
          </note>
          <note>
            Herr talman! Det Ulf Björklund säger visar att det finns olika
            viljor i regionen. Jag tycker att det är fel av riksdagen att
            sätta sig på de regionala viljorna.
          </note>
          <note>
            Frågorna måste lösas ute på plats.
          </note>
          <note>
            Om det finns intresseföreningar efter inlandsvägen och Inlandsbanan
            hör de hemma i olika regioner, som består av olika län. De är
            i de länen som man måste lösa denna fråga. Det gör man inte i
            Sveriges riksdag.
          </note>
          <note type="speaker">
            Anf. 177 TORSTEN GAVELIN (fp):
          </note>
          <note>
            Herr talman! När det gäller de nya villkoren för
          </note>
          <note>
            Inlandsbanan är det med stor tillfredsställelse som vi i
          </note>
          <note>
            Folkpartiet noterat regeringens positiva skrivningar i budgetpropositionen.
            Utskottet har också ställt sig bakom konstaterandet att banan
            fyller en viktig funktion i det nationella godstrafiksystemet.
            Utskottets majoritet har dock inte velat gå längre än så.
          </note>
          <note>
            När det gäller medelstilldelningen tycker jag att regeringen
            rent ut sagt varit snål. I utskottet får man stöd inte bara av
            Moderaterna utan också av Centerpartiet. Det tycker jag är uppseendeväckande.
          </note>
          <note>
            I stället för att ge signaler till IBAB om att de gör ett bra
            arbete, hanterar statsmedlen väl och får mycket uträttat för pengarna
            säger utskottsmajoriteten att
          </note>
          <note>
            IBAB har gjort mer för pengarna än vad man avsett.
          </note>
          <note>
            Därför ger man nu lite pengar ett år i taget.
          </note>
          <note>
            Detta förfaringssätt ger inte IBAB några starka incitament att
            driva utvecklingsarbete med effektiv banunderhåll och järnvägsdrift.
            I stället riskerar man att bli inriktad på kortsiktig anslagsförbrukning.
          </note>
          <note>
            Vi i Folkpartiet menar att en av de stora samhällsvinsterna är
            att Inlandsbanan och IBAB har en från Banverket fristående ställning.
            Detta skapar möjligheter till att pröva nya idéer och genomföra
            långsiktigt utvecklingsarbete som på sikt kommer alla järnvägar
            till godo. Vi har också reserverat oss för ett årligt statligt
            stöd på 60 miljoner kronor som ger
          </note>
          <note>
            IBAB möjlighet att fortsätta sitt arbete som hittills.
          </note>
          <note>
            Regeringen har föreslagit att den nödvändigaste investeringen,
            dvs. upprustningen till 22 ½ tons axeltryck på sträckan Östersund-Arvidsjaur,
            skall göras.
          </note>
          <note>
            Utskottet har tillstyrkt detta. I synen på de övriga sträckorna
            skiljer sig utskottsmajoriteten, inklusive
          </note>
          <note>
            Centerpartiet, från fyrpartireservanterna.
          </note>
          <note>
            Vi i Folkpartiet menar att trafiken på hela Inlandsbanan, från
            Mora till Gällivare, är väl motiverad, inte minst ur samhällsekonomisk
            synpunkt. Vi menar inte, som utskottsmajoriteten tycks tro, att
            man nu skall besluta om investeringar i miljardklassen, utan att
            förutsättningar bör skapas för att banan skall ha tillräcklig
            kapacitet för godstrafik. Tåghastigheten kan t.ex. anpassas till
            banstandarden.
          </note>
          <note>
            Detta innebär att upprustningen kan göras successivt, allteftersom
            behovet växer, och med de mest angelägna bitarna först. EU-medel
            kan användas, och vissa objekt kan utföras med arbetsmarknadsmedel.
          </note>
          <note>
            Man bör dock inte slå igen dörren för fortsatt upprustning, som
            jag uppfattar att utskottsmajoriteten gör.
          </note>
          <note>
            Jarl Lander sade i ett replikskifte att investeringarna kan komma
            så småningom. Jag skulle gärna vilja få det uttalandet ytterligare
            bekräftat, eftersom jag inte kan utläsa det ur betänkandet.
          </note>
          <note>
            Tidigare i år har vi folkpartister framfört uppfattningen att
            det är naturligt att föra tvärbanorna till
          </note>
          <note>
            Inlandsbanesystemet och inordna dessa under IBAB
          </note>
          <note>
            på liknande villkor som gäller för Inlandsbanan. Vi avstod i
            år från det yrkandet, eftersom hela banans existens syntes stå
            på spel, men vi har givetvis ingen annan uppfattning om tvärbanorna
            än den som redovisas i reservation 16. Däremot har vi inte diskuterat
            banans sydligaste del mellan Mora och Kristinehamn.
          </note>
          <note>
            Herr talman! Persontrafiken inskränker sig för närvarande till
            turisttrafik under somrarna. I reservation 17 framför vi åsikten
            att det borde vara regeringens ansvar att initiera förhandlingar
            om persontrafiken efter år 2001, när statens avtal med trafikhuvudmännen
            löper ut. Staten ersätter ju trafikhuvudmännen med omkring 40
            miljoner årligen för den här trafiken.
          </note>
          <note>
            En integrerad person- och turisttrafik borde vara fullt möjlig
            att åstadkomma. Vi efterlyser att staten initierar dessa förhandlingar.
          </note>
          <note>
            Turisttrafiken är en betydelsefull basresurs för många små turistföretag
            längs banan. Den potential banan har som turistattraktion, inte
            minst för utlänningar, är viktig att ta vara på. Den kultur- och
            naturupplevelse som en resa längs banan utgör är till inte ringa
            del förknippad med den svagaste bansträckningen mellan Arvidsjaur
            och Gällivare. Denna bandel måste även fortsättningsvis underhållas,
            och det är svårt, för att inte säga omöjligt med ett anslag på
            50-
          </note>
          <note>
            miljonersnivå.
          </note>
          <note>
            Herr talman! Avslutningsvis yrkar jag bifall till vår reservation
            12.
          </note>
          <note type="speaker">
            Anf. 178 RAGNHILD POHANKA (mp):
          </note>
          <note>
            Herr talman! Ingen här kan väl sväva i tvivelsmål om att vi i
            Miljöpartiet är positiva till utvecklingen av järnvägen. Det har
            framkommit i flera yttranden här redan. Järnvägarna är viktiga.
            Många bäckar små bildar en stor å, heter det ju. Det kan man säga
            om järnvägen också. En väldigt attraktiv järnväg som går genom
            ett landskap med olika turistmål där man kapar av bibanorna kan
            jämföras med en huvudfåra där man kapar av bifloderna - då sinar
            ju huvudfåran. Delvis har man gjort på det sättet i Sverige.
          </note>
          <note>
            Sådana här tåg finns i vissa regioner. Det är pågatåg, krösatåg,
            osv. De skulle inte behöva vara i regional regi, utan de skulle
            också kunna drivas i statlig regi. På så vis kunde man behålla
            de här mindre järnvägarna.
          </note>
          <note>
            Om man åker tåg och måste byta är det bästa naturligtvis om man
            kan fortsätta med samma färdmedel, men det går ju också om det
            finns ordentliga parkeringsplatser och busshållplatser i närheten
            av järnvägen, så att man kan byta. Det är något vi måste ha mer
            av, tror jag. Vid busshållplatser och järnväg måste det finnas
            parkeringsplatser, så att det går att åka matarbussar eller ta
            bilen dit.
          </note>
          <note>
            Jag tänkte i huvudsak tala om Inlandsbanan. Det är redan många
            som har gjort det, så det är kanske inte så originellt. Eftersom
            Inlandsbanan har kommit med som en av de få banor som behandlas
            i betänkandet - det finns ju andra sträckor som inte behandlas
            förrän till våren - tycker jag att det är viktigt att markera
            dess betydelse. Inlandsbanans kulturella betydelse har betonats,
            och det är viktigt. Jag vill däremot betona bruksaspekten, att
            den skall vara funktionell i dagligt bruk. Den skall vara ett
            transportmedel för både gods- och persontrafik. Det kunde t.ex.
            finnas pendeltåg för skolbarn som skall till Östersund. Banan
            skulle kunna utnyttjas på många fler sätt.
          </note>
          <note>
            Vi har i Borlänge något som heter Domnarvspendeln, som kommer
            med göt från Luleå tre gånger om dagen. Den skulle mycket väl
            kunna gå över Inlandsbanan, som har en mycket bra grund. Den är
            stark och behöver inte byggas ut på många håll. Kustbanan är däremot
            hårt belastad, och mellan Gävle och Falun är järnvägen bitvis
            faktiskt riktigt dålig för de här tunga frakterna. Jag skulle
            gärna vilja plantera de här nya tankarna hos beslutsfattarna.
            Själv känner jag mig inte riktigt som en beslutsfattare i det
            här sammanhanget, eftersom jag inte heller sitter i trafikutskottet.
          </note>
          <note>
            Vi vill också bygga ut Inlandsbanan så att den kan gå nedifrån
            Värmland. Det finns olika saker längs med vägen. Det gäller torven
            i Härjedalen, men det är också fråga om att bryta olika stenar,
            jämförbart med älvdalsporfyr, i Vansbro. I det sammanhanget skulle
          </note>
          <note>
            Inlandsbanan kunna utnyttjas. Det finns många utvecklingsmöjligheter,
            och det finns också väl utvecklade planer.
          </note>
          <note>
            Miljöpartiet vill utöka beloppen till 63 miljoner.
          </note>
          <note>
            Det tar vi upp i en reservation.
          </note>
          <note>
            Vi vet att bara 2 % av elenergin går till järnvägen.
          </note>
          <note>
            Vi i Miljöpartiet är därför villiga att öka användningen av el
            just för järnvägens del. Att en så stor och tung trafik drar så
            litet! Där är den verkligen energieffektiv.
          </note>
          <note>
            Tankar och också planer finns på en elektrifiering.
          </note>
          <note>
            Vi har inte tagit ställning till det ännu. Det skulle ju då bli
            helt andra summor än det som föreslås här. Det vore naturligtvis
            det bästa. Det har också nämnts i dag att man skulle kunna ha
            mer miljövänliga drivmedel än diesel, och det är klart. Då vore
            det här ett utmärkt område att pröva de förslagen.
          </note>
          <note>
            I Västerdalarna, där man har lagt ned terminalerna, går det nu
            tusentals lastbilar på redan nedslitna vägar, i stället för att
            man använder Västerdalbanan för timmertransporter. De här företeelserna
            förekommer längs hela vägen.
          </note>
          <note>
            Något jag tycker är tvivelaktigt är att man på stamvägen har
            bussar som ibland går jämsides med och ibland samma tider som
            tåget. Är det resultatet av den fria konkurrensen, att man skall
            kunna välja mellan en buss och ett tåg som går samtidigt? Det
            tycker jag är nonsens. Man borde i stället öka turtätheten, så
            att det går omväxlande buss och tåg.
          </note>
          <note>
            Jag läste i Göteborgsposten att regeringen planerar investera
            600 miljoner kronor i järnvägar i glesbygd.
          </note>
          <note>
            Som jag förstår det går den satsningen utöver det som vi satsar
            nu. Bl.a. handlar det om 365 miljoner kronor som Sverige efter
            klartecken från EU-kommissionen kommer att använda exempelvis
            till investeringar på
          </note>
          <note>
            Haparandabanan, Malmbanan, Inlandsbanan med tvärbanor, Stambanan
            på sträckan Boden-Vännäs och
          </note>
          <note>
            Mittbanan på sträckan Östersund-Storlien. Det blir inte mycket
            till Inlandsbanan, men om det handlar om
          </note>
          <note>
            600 miljoner kan det ändå bli ca 100 miljoner, och det kunde
            väl vara väl använda pengar.
          </note>
          <note>
            Det finns alltså litet glädjande budskap som man kan hitta i
            små notiser i tidningarna.
          </note>
          <note>
            Jag yrkar bifall till reservation 16 under mom. 27, där vi föreslår
            ett ökat anslag till Inlandsbanan.
          </note>
          <note type="speaker">
            Anf. 179 JARL LANDER (s) replik:
          </note>
          <note>
            Herr talman! Om Ragnhild Pohanka hade läst budgetpropositionen
            ordentligt hade hon inte behövt läsa Göteborgsposten. Detta står
            nämligen också i budgetpropositionen.
          </note>
          <note type="speaker">
            Anf. 180 RAGNHILD POHANKA (mp) replik:
          </note>
          <note>
            Herr talman! Jag kan be om ursäkt för detta om det behövs. Att
            läsa alla siffror i hela denna budgetproposition och kunna dem
            utantill är rent omöjligt.
          </note>
          <note type="speaker">
            Anf. 181 LENNART ROHDIN (fp):
          </note>
          <note>
            Herr talman! Jag delar den åsikt som framförts av flera tidigare
            talare i dag, nämligen att järnvägen inte bara är gårdagens utan
            glädjande nog också morgondagens lösning för såväl person- som
            godstransporter.
          </note>
          <note>
            Tyvärr är det en framtidstro som blir allt svårare att upprätthålla
            för människor som inte bor i de befolkningstätare delarna av landet
            eller längs de mest konkurrensutsatta transportsträckorna.
          </note>
          <note>
            Det är väl känt att riksdagen skall ta ställning till riktlinjer
            för olika delar av den statliga verksamheten och inte lägga sig
            i förvaltningsfrågor eller andra detaljfrågor. Trots detta återkommer
            vi ofta när det gäller SJ:s tidtabeller och turer. Anledningen
            till detta är naturligtvis att vi är väldigt många som får ständigt
            större anledning att ifrågasätta om SJ i sin praktiska verksamhet
            lever upp till det som riksdagen har uttalat om järnvägstrafiken.
            Statlig regionalpolitik är i allt högre grad vilka beslut som
            fattas om verksamheten av statliga myndigheter och i allt mindre
            grad lokaliseringsbidrag. SJ har här en synnerligen strategisk
            roll.
          </note>
          <note>
            Problemet är att SJ genom sin tur- och tidtabellsplanering gör
            tåg allt mindre användbart som allmänt kommunikationsmedel för
            många människor. Som man ropar får man också det svar som man
            hade tänkt sig. När underlaget minskar räcker det inte längre
            till för att upprätthålla befintlig turtäthet, varför nedskärningar
            vidtas. Därav följer att än färre människor kan använda sig av
            tåget, osv.
          </note>
          <note>
            När jag själv för tolv år sedan flyttade till Ljusdal,
          </note>
          <note>
            4 timmar norr om Stockholm längs Norra stambanan, var tågförbindelserna
            fortfarande mycket goda. Någon anledning att använda bil för längre
            resor söderut fanns över huvud taget inte. Men redan under andra
            halvan av 80-talet kunde vi märka att varje ny tidtabell försämrade
            förutsättningarna för tågresande. Allt oftare förklarades de sämre
            tidtabellerna med att de anpassats med hänsyn till resande i utgångspositionerna,
            dvs. Stockholm, Östersund, Umeå och Luleå.
          </note>
          <note>
            Det intressanta är dock att just i de fallen handlar det om resande
            vilka om tidtabellsändringar har stor betydelse för deras resande
            skulle kunna använda sig av alternativa trafikmedel, främst inrikesflyg,
            till skillnad från de resande längs resten av stambanan som får
            ständiga försämringar men saknar alternativ.
          </note>
          <note>
            Och just här tror jag att problemet ligger. SJ:s tur- och tidtabellsordning
            styrs numera helt av var man är utsatt för konkurrens av alternativa
            trafikmedel. Därmed lämnar SJ de boende i bygder utan konkurrerande
            alternativ i sticket.
          </note>
          <note>
            Herr talman! För min egen del innebär det här i dag att jag för
            att vara i tid till utskottsarbetet på tisdag förmiddag måste
            resa från Ljusdal, vid Norra stambanan, 17 timmar tidigare på
            måndag eftermiddag - en sträcka som SJ använder mindre än 4 timmar
            för att ta sig fram på när tågen går. Vart tar då möjligheten
            vägen att åtminstone en vardagskväll i veckan kunna verka i den
            egna valkretsen?
          </note>
          <note>
            Det senaste exemplet är de tidtabellsförändringar som görs nu
            den 5 januari i nattågstrafiken genom södra Norrland. Nattågen
            till Göteborg och Malmö kommer visserligen att fortsätta att passera
            Ljusdal och Bollnäs, men de kommer inte längre att stanna för
            av- och påstigande. SJ hänvisar inte till brist på resande. Argumentet
            är att man måste göra tidsvinster -
          </note>
          <note>
            kan det röra sig om mer än några minuter extra på sträckan Östersund-Göteborg
            eller Östersund-
          </note>
          <note>
            Malmö? Man hänvisar också till att på- och avstigande kan komma
            att störa resande som redan sover -
          </note>
          <note>
            knappast ett bevis på att det saknas resande på de stationer
            man nu skall fara förbi.
          </note>
          <note>
            I förrgår blev jag kontaktad av en ung ljusdalsbo som i höstas
            började studera på universitetet i Göteborg. Han hade köpt ett
            årskort på SJ för 25 000 kr, eftersom det skulle passa honom bra
            att kunna åka hem över helgerna. Efter någon månad fick han så
            genom pressen veta att SJ inom kort drar in möjligheten att under
            resten av året åka till och från Göteborg med nattåg - ett nattåg
            som varje natt kommer att passera genom Ljusdals stationsområde.
            SJ:s totala nonchalans för resande kunde inte markeras tydligare.
          </note>
          <note>
            De som reser regelbundet prioriteras bort av SJ med hänsyn t.ex.
            till skidturister som har bråttom till Åre och som annars skulle
            ha tagit inrikesflyget.
          </note>
          <note>
            Vad hjälper då allmänna riktlinjer från riksdagen?
          </note>
          <note>
            SJ-chefernas hänvisning till den statliga ersättningen är inget
            skäl. Det är SJ som prioriterar resandes önskemål från orter med
            konkurrensalternativ framför dem som saknar det. Ansvaret för
            detta ligger endast hos SJ. Ansvar - det har vi haft anledning
            att diskutera i andra sammanhang i dag - är till för att utövas,
            men också för att utkrävas. Det är hög tid för detta när det gäller
            SJ:s verksamhet i södra Norrlands inland.
          </note>
          <note>
            När nu SJ helt tycks ha glömt parollen "Hela Sveriges SJ" och
            koncentrerar sina utvecklingssatsningar till de sträckor och områden
            där utbudet av goda och effektiva transportalternativ är som störst
            - där inrikesflyget fungerar och där väg- och motorvägsnätet byggs
            ut - blir det också alltmer osäkert hur det blir med den s.k.
            Atlantbanan. Prioritet tycks ges där det finns alternativ.
          </note>
          <note>
            Satsningen på Botniabanan och införandet av
          </note>
          <note>
            X 2000 längs Ostkustbanan tycks nu dessutom komma att successivt
            betalas med allt färre och sämre förbindelser längs Norra stambanan
            i inlandet. Snart kan den årliga turneringen SJ World Cup i bandy
            i
          </note>
          <note>
            Ljusdal vara SJ:s enda närvaro vid Norra stambanan i
          </note>
          <note>
            Hälsinglands inland.
          </note>
          <note>
            Herr talman! Trafikutskottet har av någon för mig obegriplig
            anledning valt att inte behandla min motion
          </note>
          <note>
            T230 i dagens betänkande, varför jag inte kan yrka bifall till
            mina yrkanden angående tågtrafiken längs stambanan genom södra
            Norrland eller genomförandet av Atlantbanan. Jag får återkomma
            till det senare under året.
          </note>
          <note>
            Sjöfart och övriga frågor
          </note>
          <note type="speaker">
            Anf. 182 TOM HEYMAN (m):
          </note>
          <note>
            Herr talman! Det finns många myter i samhället.
          </note>
          <note>
            Tron att bristande lönsamhet inom näringslivet kan kompenseras
            med statliga subventioner är en sådan myt - omhuldad av många,
            men ändå en myt.
          </note>
          <note>
            Stöd och subventioner förekommer på många områden, inte minst
            inom transportnäringen, och nya argument förs ständigt fram för
            fler eller utökade stödprogram.
          </note>
          <note>
            Den svenska rederinäringen erhåller statligt stöd sedan 1989.
            Motivet har hela tiden varit den hårda internationella konkurrens
            som rederierna utsätts för.
          </note>
          <note>
            Men internationell konkurrens är inget unikt för sjöfarten. Massabruket
            i Mönsterås säljer pappersmassa på en helt internationell marknad,
            i direkt konkurrens med andra bruk i t.ex. Portugal och Brasilien,
            länder med betydligt lägre lönekostnader. PLM:s burkfabrik i Malmö
            har en konkurrerande fabrik i Polen, också den med väsentligt
            lägre personalkostnader. De något längre transporterna från Polen
            saknar betydelse i sammanhanget. Och vårt stora internationella
            telefonbolag har den internationella konkurrensen direkt inom
            företagets egen organisation.
          </note>
          <note>
            Det finns många andra exempel på internationell konkurrens. Det
            är inget som sjöfarten är speciellt drabbad av.
          </note>
          <note>
            Det som nu åberopas är de nya regler som har införts för sjöfartspolitiken
            inom den europeiska unionen. Helt i strid mot Romfördragets övergripande
            bestämmelser har kommissionen öppnat möjligheten för medlemsstaterna
            att lämna direkta kontantbidrag till rederierna. Redarna riskerar
            att hamna i samma bidragsmoras som tidigare jordbruket och varvsindustrin,
            en utveckling som i längden bara skapar förlorare.
          </note>
          <note>
            Erfarenheterna av subventioner är inte uppmuntrande. Efter det
            andra världskriget infördes omfattande subventioner för den amerikanska
            handelsflottan.
          </note>
          <note>
            Med delvis samma säkerhetspolitiska och handelspolitiska argument
            som har framförts i den svenska debatten ville man då i USA kompensera
            sin handelsflotta för dess, jämfört med omvärlden, alltför höga
            löneläge och alltför omfattande bemanningsregler.
          </note>
          <note>
            Resultatet blev dystert.
          </note>
          <note>
            Den amerikanskflaggade handelsflottan har därefter gradvis försvunnit.
            Rederierna har avvecklats, frivilligt eller genom konkurs. Resterna
            av ett av de sista stora amerikanska linjerederierna - American
          </note>
          <note>
            President Line - såldes, helt följdriktigt, tidigare i år till
            en asiatisk köpare.
          </note>
          <note>
            Den amerikanskflaggade handelsflottan har försvunnit från världshaven,
            inte trots subventionerna utan på grund av dem.
          </note>
          <note>
            En motsvarande utveckling har vi kunna se i Australien och Kanada,
            och det finns klara likheter med utvecklingen i Sverige, bristande
            investeringsvilja, hög genomsnittsålder på ofta omodernt tonnage,
            rigida bemanningsregler och strejkbenägna fackföreningar.
          </note>
          <note>
            Trots att relativt kort tid har förflutit sedan den sjöfartspolitiska
            utredningen lade fram sitt förslag anses dagens rederistöd redan
            otillräckligt. Den nyligen avlämnade nya utredningen föreslår
            nu en 50-
          </note>
          <note>
            procentig utökning av stödbeloppet.
          </note>
          <note>
            Som alltid när staten delar ut bidrag uppstår svårigheter att
            begränsa frikostigheten. När stödet infördes skulle det gälla
            enbart för fjärrfart. Men genom en glidning i praxis har fjärrfart
            inte längre något med geografiskt avstånd att göra, även insjöar
            och kanaler ingår i fjärrfartsbegreppet. Stöd utgår för linjetrafiken
            mellan Göteborg och Karlstad, och stöd utgår för bunkerbåtar i
            Göteborgs Hamn. Att Karlstad skulle komma att anses som en fjärran
            destination hade jag nog aldrig tänkt mig.
          </note>
          <note>
            Stöd skulle heller inte utgå för färjetrafik. Men även här har
            det skett en gradvis förändring av tilllämpningen. I dag får färjor
            både till Danmark och till
          </note>
          <note>
            Tyskland stöd.
          </note>
          <note>
            Med denna generösa regeltillämpning måste naturligtvis alla landets
            åkare som kör på riksväg 45
          </note>
          <note>
            parallellt med Göta älv fråga sig varför inte de också kan få
            en skärv. De är ju också utsatta för hård internationell konkurrens,
            som fr.o.m. nästa år blir än mer omfattande när Europacabotaget
            släpps fritt i Sverige.
          </note>
          <note>
            På samma sätt som all annan verksamhet i Sverige lider svensk
            rederinäring av ett orimligt skattesystem och av föråldrade fackliga
            regelverk. Regeringen må gärna påstå motsatsen, men alla undersökningar
            visar entydigt att företagsklimatet i Sverige inte är bra.
          </note>
          <note>
            Lösningen för sjöfartens konkurrensförmåga är därför densamma
            som för övrigt näringsliv, lägre skattetryck, mindre krångel och
            ändrade regler på arbetsmarknaden.
          </note>
          <note>
            Som konkreta åtgärder för just rederinäringen har vi länge framfört:
          </note>
          <note>
            att personal i fjärrfarten bör jämställas med industrins utlandstjänstgörande
            personal och därmed inte beskattas i Sverige att bemanningsreglerna
            anpassas till säkerhetskraven att det fackliga vetot slopas att
            lex Britannia upphävs att möjligheterna till sympatiblockader
            begränsas att fartygsfonder återinförs att partrederier åter blir
            tillåtna.
          </note>
          <note>
            Svenska rederier skulle därmed få bättre förutsättningar än med
            det nuvarande subventionssystemet.
          </note>
          <note>
            Herr talman! Kostnaden för en sjötransport består inte bara av
            själva sjöresan, kostnaden för hamnen och dess hantering är en
            betydande utgift.
          </note>
          <note>
            Sjöfartsverket betalar inte bara sina egna kostnader, utan lämnar
            också avkastning på sitt kapital till staten. Så gör inte Vägverket,
            så gör inte Banverket och så gör inte Statens järnvägar. Konkurrensen
            mellan sjö och land fungerar inte på lika villkor.
          </note>
          <note>
            Inte förrän på senare år har man börjat fundera på kostnadsrelationerna
            mellan olika hamnar och hamnar i olika länder. Kostnaderna för
            anlöp av svensk hamn är generellt sett ungefär dubbelt så höga
            som för motsvarande anlöp i utlandet. Det finns därför anledning
            att vara försiktig och inte bara rutinmässing föra kostnader till
            Sjöfartsverkets budget. Blir avgifterna för höga är risken stor
            att trafiken försvinner från svenska hamnar, och då har man inget
            vunnit.
          </note>
          <note>
            Förra året stoppade riksdagen ett förslag till ny taxa för Sjöfartsverket.
            Under det gångna året har nästan inget i det förslaget förändrats,
            och den då så hårt kritiserade taxan träder i kraft vid årsskiftet.
            Det innebär en kraftigt förändrad prisbild för flera olika verksamheter.
            De svenska raffinaderierna får ett sämre konkurrensläge, den direkta
            transoceana linjetrafiken på Göteborg får väsentligt högre kostnader
            och inrikessjöfarten får ännu sämre möjligheter att klara sig,
            för att nu nämna några exempel.
          </note>
          <note>
            Utan att ändra på själva grundprincipen, att Sjöfartsverket skall
            drivas affärsmässigt, kan det ändå finnas anledning att granska
            de kostnader som i dag placeras i verkets budget. Skall isbrytning
            - som egentligen är en regionalpolitisk fråga - betalas av oljehamnarna
            på västkusten? Det är kanske litet tillspetsat uttryckt, men det
            är resultatet av dagens taxa.
          </note>
          <note>
            Skall sjöräddningen betalas av näringen? Så sker inte när det
            gäller kostnaderna för den kommunala räddningstjänsten och inte
            heller för den statliga fjällräddningen. Skall bibliotek och filmverksamhet
            betalas av sjöfartsavgifterna? Det var bara några exempel.
          </note>
          <note>
            Herr talman! Per Westerberg ägnade en stor del av sitt anförande
            åt Kommunikationskommitténs förslag.
          </note>
          <note>
            Den utredningen missade tyvärr helt sitt syfte. I vad som skulle
            vara en övergripande belysning av transporterna i Sverige lämnades
            sjöfartsfrågorna praktiskt taget helt utanför. Om utredningens
            förslag genomförs kommer svårigheterna för sjöfarten att bli än
            större och vi kommer i stället att få mer transporter på våra
            vägar - det var väl inte meningen?
          </note>
          <note>
            Sverige behöver en fungerande sjöfartspolitik, både för vår svenska
            rederinäring och för sjötransporter längs våra kuster och på våra
            sjöar.
          </note>
          <note>
            De moderata reservationerna innehåller en mängd olika förslag,
            av vilka jag har berört några här i dag.
          </note>
          <note>
            Jag nöjer mig för övrigt med att stödja Per Westerbergs yrkande
            på reservation nr 2.
          </note>
          <note type="speaker">
            Anf. 183 SIVERT CARLSSON (c):
          </note>
          <note>
            Herr talman! Sjöfarten har lång tradition av att vara många länders,
            också vårt lands, livsnerv mot internationella marknader. Och
            förklaringen är givetvis enkel. På ett klot som till två tredjedelar
            består av vatten är det naturligt att detta element sedan länge
            använts som transportväg. Huvuddelen av vår export och import
            går på köl.
          </note>
          <note>
            Sjöfarten är internationell, med allt vad det för med sig av
            möjligheter till och behov av samverkan och samarbete, men också
            med allt vad det för med sig av konkurrensförutsättningar, bemanningskostnader,
            miljöregler osv.
          </note>
          <note>
            Sjöfarten kommer med stor säkerhet av många anledningar, bl.a.
            som det mest energieffektiva trafikslaget, att bli allt viktigare
            i det internationella umgänget. Sjöfart är miljöfart. Men också
            sjöfarten kan och måste bli än mer miljöanpassad. Fartygstrafiken
            står för en stor del av hela transportsektorns utsläpp av kväveoxider.
            Oljeutsläppen blir bara fler och större. Från att tidigare ha
            legat på en relativt konstant nivå har exempelvis antalet utsläpp
            i Östersjön under
          </note>
          <note>
            1990-talet ökat dramatiskt. Östersjöns ansträngda miljö försämras
            alltmer för varje gång ett fartyg släpper ut spillolja eller dumpar
            oljeavfall. Den biologiska mångfalden, fåglar och växter, är allvarligt
            hotad.
          </note>
          <note>
            Varje vinter dör tiotusentals fåglar bara längs den svenska kusten,
            framför allt på Öland och på Gotland.
          </note>
          <note>
            De samarbetande öarna - den s.k. B 7-gruppen -
          </note>
          <note>
            Öland, Gotland, Bornholm, Dagö, Rügen, Ösel och
          </note>
          <note>
            Åland utsätts, liksom hela Östersjöns och andra vattens marina
            miljö, ständigt för de allvarliga hot som olyckor och olagliga
            oljeutsläpp utgör. De internationella överenskommelser som alltsedan
            undertecknandet av Helsingforskonventionen 1974 har uppnåtts måste
            mera konkretiseras och accentueras, nätverk måste på alla plan
            bildas och ansvaret för dessa alltfler olagliga utsläpp måste
            kunna fastställas, så att någon någon gång får stå till svars
            för de skador som åstadkoms.
          </note>
          <note>
            Utskottet säger att en särskild utredare senast den
          </note>
          <note>
            31 december i år skall föreslå åtgärder "för att effektivisera
            det rättsliga beivrandet av dessa utsläpp". Ja, detta är en nödvändighet.
            Vi är många som med spänning och stor förväntan ser fram mot dessa
            snara förslag.
          </note>
          <note>
            Den ökande sjöfarten, och inte minst den ökande färjetrafiken
            i Östersjön, kräver givetvis att transportsystemen anpassas till
            vad naturen tål. Föroreningarna är i dag alldeles för stora. Jag
            är medveten om att en hel del görs på det här området. Jag är
            också medveten om olika länders skiftande förutsättningar, vilja
            och förmåga att driva detta miljöarbete. Men det finns, såvitt
            jag förstår, inga genvägar, om vi menar allvar med att vilja arbeta
            för ett uthålligt och hållbart samhälle i balans med naturen och
            den enda moder jord som vi har att leva av och på. Problemen måste
            lösas.
          </note>
          <note>
            Självklart uppstår problem, konkurrensnackdelar m.m. om vårt
            land ensididgt inför nya regler beträffande exempelvis katalysatorer.
            Därför måste frågorna lösas på internationell nivå, och regeringen
            måste aktivt verka för skärpta internationella överenskommelser
            om en miljöriktig sjöfart. Från Centerns sida vill vi se att regeringen
            återkommer med en redovisning av vidtagna åtgärder och en handlingsplan
            över hur sjöfarten skall minska de miljöskadliga utsläppen.
          </note>
          <note>
            Regeringen bör också i planen ange hur man ämnar arbeta för att
            få denna handlingsplan internationellt accepterad. Jag förutsätter
            att arbetet i första hand bör ske inom EU och IMO.
          </note>
          <note>
            Herr talman! Vi är alla överens om att sjöfarten har och kommer
            att ha en mycket stor betydelse såväl för svensk utrikeshandel
            som för svenskt näringsliv.
          </note>
          <note>
            Vårt land utbildar högkvalitativt sjöbefäl, och vårt land behöver
            en högkvalitativ sjöfart. Därför är det viktigt att slå vakt om
            svensk sjöfartsnäring, skapa ett positivt klimat för näringen
            men också rimliga konkurrensvillkor.
          </note>
          <note>
            För att också framöver kunna ha en handelsflotta under svensk
            flagg är det, enligt Centerns mening, nödvändigt att nu behålla
            sjöfartsstödet. Jag är ganska övertygad om att detta i dag fortfarande
            är en förutsättning för att den svenska handelsflottan skall kunna
            konkurrera på den internationella marknaden. Jag menar att en
            avveckling av sjöfartsstödet i dag innebär en risk för ökad utflaggning.
          </note>
          <note>
            De kraftiga skattesubventioner som exempelvis
          </note>
          <note>
            Norge och Holland, med EU:s goda minne, nu infört på sjöfartsnäringens
            område medför en uppenbar risk för att svenska rederier väljer
            att flagga ut sina fartyg för att bättre hävda sig i den internationella
            konkurrensen.
          </note>
          <note>
            Sverige måste därför med kraft agera inom EU för att stoppa åtgärder
            av det här slaget. I avvaktan på att denna typ av konkurrenssnedvridande
            subventioner stoppas måste Sverige vidta åtgärder som gör att
            svensk sjöfart, under svensk flagg, kan konkurrera på likvärdiga
            villkor med sjöfarten i andra EU-länder.
          </note>
          <note>
            Vi förutsätter att regeringen inser allvaret i denna fråga, och
            vi föreslår därför från Centerns sida att regeringen snarast återkommer
            till riksdagen med förslag till åtgärder i den här frågan.
          </note>
          <note>
            Så till sist, herr talman, några ord om det s.k.
          </note>
          <note>
            Gotlandstillägget, som riksdagen i december förra året beslutade
            successivt skulle avvecklas med 0,2
          </note>
          <note>
            procentenheter per år under åren 1997, 1998 och
          </note>
          <note>
            1999. Utvecklingen har under innevarande år visat på negativa
            effekter för Gotlands näringsliv, vilket har fått till följd att
            andra åtgärder måst vidtagas.
          </note>
          <note>
            Från Centerns sida menar vi att det ur rättvise-, regional- och
            näringssynpunkt är viktigt att kostnaderna för godstransporter
            till eller från Gotland inte är högre än taxan för en transport
            av motsvarande längd i landet i övrigt.
          </note>
          <note>
            Även om utskottets ledamöter i den här frågan tycks ha delade
            uppfattningar, är det vår bestämda mening att den fortsatta avvecklingen
            av Gotlandstillägget nu bör anstå i avvaktan på den långsiktiga
            lösning som NUTEK fått i uppdrag att utreda och presentera.
          </note>
          <note>
            Herr talman! Jag står givetvis bakom Centerns samtliga reservationer
            men yrkar för tids vinnande bifall enbart till reservation nr
            26.
          </note>
          <note type="speaker">
            Anf. 184 ERLING BAGER (fp):
          </note>
          <note>
            Herr talman! Den svenska handelsflottan har under 1997 minskat
            under svensk flagg. Orsaken till minskningen är att konkurrensförhållandena
            mellan
          </note>
          <note>
            EU-länderna dramatiskt har förändrats under slutet av
          </note>
          <note>
            1996 och 1997. EU:s s.k. riktlinjer för exempelvis regler för
            lägre beskattning av rederier har skapat förutsättningar för sjöfartsnäringen
            att minska sina kostnader för ombordanställda och för bolag. Länder
            som Holland och Norge har nya regelverk, som innebär gynnsammare
            utvecklingsmöjligheter med lägre kostnadsnivåer för den nationella
            flottan. Tyskland följer nu också efter och kommer att anpassa
            sig till lägre skatt på rederier.
          </note>
          <note>
            Under 1995 var handelsflottans nettoökning 16
          </note>
          <note>
            fartyg och under 1996 ytterligare 13 fartyg. Flottan bestod den
            1 januari 1997 enligt Sveriges Redareförening av 256 fartyg om
            sammanlagt 2,4 miljoner ton dödvikt. Därefter har flottan minskat
            och bestod den 1 oktober 1997 av 240 fartyg om 2,2 miljoner ton
            dödvikt.
          </note>
          <note>
            Herr talman! Minskningen fortsätter nu i allt snabbare takt.
            Beslutet om sjömansskatten här senare i kammaren i dag kommer
            att ytterligare förvärra situationen när skatteutskottets majoritet
            driver igenom sin linje.
          </note>
          <note>
            Nuvarande bidrag till svenska rederier tilkom i slutet av 1980-talet,
            då den svenska handelsflottan var på väg att raderas ut av en
            förödande internationell konkurrens. Fartygen måste ges en konkurrensförstärkning
            för att klara de relativt sett höga kostnader som då gällde under
            svensk flagg. Bidraget har alltså haft en konkurrensutjämnande
            utformning för att svenska fartyg skulle kunna fortsätta sin verksamhet.
          </note>
          <note>
            Redan vid införandet av ett sådant system visste vi att det var
            otillräckligt för att den svenskflaggade sjöfarten fullt ut skulle
            kunna hävda sig. Konkurrensen på den internationella marknaden
            är etablerad på betydligt lägre kostnadsnivåer.
          </note>
          <note>
            Herr talman! Detta leder mig till två slutsatser.
          </note>
          <note>
            Den ena är att bidragen till sjöfarten inte nu får urholkas,
            om vi skall kunna bibehålla den svenska handelsflottan och ge
            den rimliga möjligheter att anpassa sig och överleva. Den andra
            är att vi även fortsättningsvis måste räkna med att en stor flotta
            av fartyg från Sverige opererar under utländsk flagg, förhoppningsvis
            ledd från svenska rederikontor, men även på det området finns
            det mörka moln. Den del av den svenska flottan som vid halvårsskiftet
            1997 opererade under utländsk flagg uppgick till 398 fartyg med
            21
          </note>
          <note>
            miljoner tons dödvikt.
          </note>
          <note>
            Även om fartygen av kostnadsskäl måste bära utländsk flagg är
            de av stort värde för Sverige. I denna kategori finns stora tank-
            och bulkfartyg, kategorier som i stort sett saknas under svensk
            flagg. Driften av dessa fartyg tillförsäkrar oss en oumbärlig
            kunskap av stor strategisk betydelse. De utgör också en värdefull
            grundval inte bara för rederierna utan också för den maritima
            sektorns serviceföretag.
          </note>
          <note>
            Herr talman! Det som nu är viktigt för svensk sjöfartspolitik
            är att den snarast ligger i linje med EU:s strategi för sjöfarten,
            såsom den kommer till uttryck i den s.k. Kinnockplanen. Det är
            också viktigt för svensk sjöfart att regeringen nu följer EU:s
            tankar i de s.k. riktlinjerna för exempelvis skatteregler och
            ger den svenska sjöfarten förutsättningar som innebär konkurrensneutralitet.
          </note>
          <note>
            Det är också viktigt att påpeka att den s.k. cabotageförordningen
            är så utformad att svensk kusttrafik är öppen för samtliga EU-flaggor
            under vilka man i dag arbetar under bättre konkurrensförhållanden
            än den svenskflaggade flottan. Detta kan innebära att det är mera
            konkurrensmässigt att operera med fartyg från
          </note>
          <note>
            Norge. Också det är ett hot mot den svenska kusttrafiken.
          </note>
          <note>
            Herr talman! Även om vi inte behandlar utbildning i detta betänkande
            utan i ett annat betänkande vill jag påpeka att den svenska handelssjöfartens
            utbildning och kompetensnivå måste bibehållas och stärkas både
            av konkurrensmässiga skäl och av miljöoch säkerhetsskäl. I årets
            budgetproposition anges att
          </note>
          <note>
            Sjöfartsverket ger en särskild utredare i uppdrag att kartlägga
            behovet av utbildning inom sjöfarten och ytterligare ser på samordningen.
            Det är viktigt att det sker. Vi har i andra debatter haft uppe
            hur viktigt det är att sjöbefälsutbildning sker i landet och ges
            en riktig omfattning.
          </note>
          <note>
            När det gäller kapitalförsörjningen är det viktigt för de medelstora
            svenska rederierna att regeringen snabbt presenterar ett förslag
            i enlighet med EU:s riktlinjer och det som kommer fram av den
            särskilda utredningen. Det är också viktigt att skattereglerna
            i övrigt kan EU-anpassas, och kammaren bör senare i dag rösta
            för att sjömansskatten skall fortsätta att vara kvar.
          </note>
          <note>
            Herr talman! Jag vill ta upp en frågeställning om hur den svenska
            haverikommissionen har handlat gällande undersökningen om förlisningen
            av fiskefartyget Novi från Hamburgsund. Kenth Skårvik och jag
            har i en riksdagsmotion tagit upp detta, och motionen behandlas
            i betänkandet. För litet mer än två år sedan skedde den tragiska
            förlisningen av Novi. Den 6 juni
          </note>
          <note>
            1997 gjordes ett trålfynd som med stor sannolikhet pekade ut
            platsen där Novi antogs ligga. Genom ett privat initiativ som
            finansierades av en hjälpfond kunde Göteborgsföretaget Marin Mätteknik
            den 8
          </note>
          <note>
            november 1997 filma vraket som ligger på 283 meters djup väster
            om Väderöarna.
          </note>
          <note>
            Filmen bekräftar att Novi hittats. Stort intresse finns nu från
            anhöriga, yrkesfiskare och sjöfartsfolk att undersöka vad som
            har hänt, om det finns skador på skrovet eller om en kollision
            har skett. Den svenska haverikommissionen har dock till stor förvåning
            meddelat att den inte tänker genomföra en sådan undersökning.
            Det danska sjöfartsverket har däremot förklarat att det finns
            all anledning att undersöka vraket. Novi har tidigare haft dansk
            ägare och genomgått besiktning och provkrängning.
          </note>
          <note>
            Herr talman! Jag tycker det är märkligt att den svenska haverikommissionen
            uppträder på detta sätt.
          </note>
          <note>
            Rimligen borde reglerna vara så utformade för Statens haverikommission
            att man kan undersöka varje ledtråd som kan förhindra en ny olycka.
            Det gläder mig att utskottsmajoriteten tydligen är inne på samma
            linje i betänkandet, och jag skall få ett interpellationssvar
            av kommunikationsministern efter helgerna. Jag tycker att detta
            är en skandal.
          </note>
          <note>
            Herr talman! Jag vill slutligen yrka bifall till reservation
            22 från Folkpartiet, angående den svenska handelsflottans internationella
            konkurrenskraft, och till reservation 34 från Moderaterna, Folkpartiet
            och
          </note>
          <note>
            Kristdemokraterna, angående fritidsbåtsregister.
          </note>
          <note type="speaker">
            Anf. 185 KARL-ERIK PERSSON (v):
          </note>
          <note>
            Herr talman! Jag tänker försöka att hålla mig inom den angivna
            taletiden.
          </note>
          <note>
            Svensk sjöfart befinner sig som jag ser det i dag i en besvärlig
            situation. Hotet mot utflaggning av fartygsregistrering till bl.a.
            Norge med låglönebesättningar som används i svenska vatten har
            satt de svenska rederierna under hård konkurrens. Risken finns
            att svensk sjöfart kommer att flaggas ut eller att dö sotdöden.
          </note>
          <note>
            Dessa problem har varit väl kända under en längre tid. Men ingen
            kunde väl egentligen tro att de EU-
          </note>
          <note>
            regler man diskuterade skulle innebära att kommissionen säger
            att det står länderna fritt att göra hur man vill när det gäller
            skatteregler och avgiftsregler, när man en gång var överens om
            att man skulle ha samma regler för sjöfarten.
          </note>
          <note>
            Men sedan gick Norge emot det. Holland gick emot det, och nu
            är Tyskland på väg att göra likadant.
          </note>
          <note>
            Det betyder att svensk sjöfart står i en helt annan situation
            i dag än vad den gjorde för några år sedan.
          </note>
          <note>
            Vi berömde regeringen för att den hade en långsiktig plan för
            sjöfarten. Nu ställs den helt och hållet på huvudet.
          </note>
          <note>
            Det som jag mest förundrar mig över och som jag skulle vilja
            fråga om är det norska internationella skeppsregister som kallas
            för NIS. Man har ingen möjlighet att trafikera norska farvatten
            och är alltså förbjuden att trafikera norsk kust. Man har möjlighet
            att transportera gods till och från Norge men kan inte bedriva
            sjöfart där.
          </note>
          <note>
            Som jag skrev i min motion kan NIS-sjöfarten aldrig trafikera
            Hurtigrutten. Det är man förbjuden att göra. Däremot får NIS-sjöfarten
            frakta på Sverige.
          </note>
          <note>
            Det första register man hade hette NOR. Enligt det har man en
            helt annan typ av besättning där man följer de givna reglerna.
            Det är ett gammalt avtal som
          </note>
          <note>
            Sverige hade med Norge långt innan NIS fanns, såvitt jag förstår.
            Det är märkligt att man inte från svensk sida bryter det avtalet.
            I dag har NIS i huvudsak sin trafik på Sverige.
          </note>
          <note>
            Om inte Norge, som är anknutet till EES-avtalet, följer EU:s
            regler, framför allt när det gäller NIS-
          </note>
          <note>
            sjöfarten, har EU-kommissionen sagt att dessa fartyg inte är
            välkomna på EU:s vatten. Men vi i Sverige tillåter den sjöfarten.
            För mig är det väldigt konstigt.
          </note>
          <note>
            Jag tycker att man på ett lätt sätt skulle kunna få bort fartyg
            som trafikeras enligt de norska sjöfartsregistren från svenska
            farvatten.
          </note>
          <note>
            I en annan reservation som jag har gjort till betänkandet har
            jag hakat på Sten Anderssons motion om oljeutsläppen i Östersjön.
            Han skrev en motion som jag tycker är bra. I dag har man över
            huvud taget inte kunnat fälla någon för de oljeutsläpp som sker
            på grund av dessa krångliga regler. Han menar i sin motion, som
            blev min reservation, att det skulle vara lätt om man hade samma
            regler som när man hyr en bil eller på annat sätt. Då är man faktiskt
            ansvarig för den.
          </note>
          <note>
            Man kan inte hyra en bil, köra för fort, helt plötsligt åka fast
            för polisen och då säga: Det är inte mitt fel. Det är den som
            jag har hyrt bilen av som är ansvarig. Sådana tankegångar hade
            han i sin reservation.
          </note>
          <note>
            På ett enkelt sätt skulle man kunna komma åt okynnesutsläppen
            i Östersjön, där i princip ingen blir åtalad. Jag tror att det
            skulle minska oljeutsläppen i Östersjön. Vi kan i dag inte fälla
            någon över huvud taget för dessa okynnesutsläpp.
          </note>
          <note type="speaker">
            Anf. 186 INGRID NÄSLUND (kd):
          </note>
          <note>
            Herr talman! Sjötransporter är mycket effektiva ur energisynpunkt,
            bara godsflödena är tillräckligt stora.
          </note>
          <note>
            Om sjötransporterna skall kunna bli attraktivare för sådant gods
            som i dag går på landsväg, måste hanteringskostnaderna i hamnarna
            minskas. Ett steg i den riktningen är den samordning av hamnverksamheterna
            i Vänern som skett med bättre utnyttjande av personal och utrustning.
            Motsvarande möjligheter måste också finnas i Mälaren och i många
            regioner längs våra kuster. Det är angeläget att ta till vara
            dessa möjligheter, i första hand genom samarbete mellan berörda
            kommuner och hamnbolag.
          </note>
          <note>
            Sjöfarten står för en betydande del av trafikens utsläpp av svaveldioxid
            och en stor och ökande andel av kväveoxiderna, men i dag finns
            det tekniska möjligheter att minska dessa utsläpp. Åtgärderna
            är kostnadseffektiva om man jämför med de åtgärder som genomförs
            i vägtrafiken och bör därför genomföras i största möjliga utsträckning.
          </note>
          <note>
            Det finns dock en tröghet i de internationella sammanhang som
            reglerar sjöfartens utsläpp. Därför anser vi kristdemokrater att
            det är viktigt att Sverige driver på för strängare säkerhets-
            och miljökrav för sjöfarten i internationella organ som t.ex.
            FN:s maritima organisation IMO och i EU.
          </note>
          <note>
            Säkerhetsfrågorna inom sjöfarten har fått speciell aktualitet
            på senare tid i och med ett antal allvarliga olyckor i vårt närområde.
            Färjetrafiken mellan Sverige och länder på den östliga sidan av
            Östersjön samt mellan Sverige och Danmark och Tyskland är som
            vi vet mycket omfattande. Sverige har länge varit pådrivande i
            dessa frågor i internationella sammanhang.
          </note>
          <note>
            Ändå har vi sett de här olyckorna inträffa.
          </note>
          <note>
            Vi kristdemokrater anser att arbetet i olika internationella
            organ, EU och IMO, måste intensifieras för att man skall kunna
            uppnå de sjösäkerhetsmål som är rimliga med tanke på omfattningen
            av persontrafiken över Östersjön, Kattegatt och Skagerrak. Det
            är vår uppfattning att den sjösäkerhetskommitté som regeringen
            fattat beslut om måste leda fram till sjösäkerhetsåtgärder för
            denna trafik som är mer långtgående än vad som är möjligt i internationella
            sammanhang.
          </note>
          <note>
            Detta förutsätter bilaterala avtal med berörda länder, men vi
            tror att det finns förutsättningar för att få till stånd sådana
            avtal nu.
          </note>
          <note>
            Jag skall bara säga några ord om Sjöfartsverket.
          </note>
          <note>
            Verket har enligt kristdemokraternas mening bedrivit sin verksamhet
            med kompetens och skicklighet. Ekonomin är god och verksamheten
            drivs med effektivitet. Vi tror att detta till stor del beror
            på att verket i huvudsak finansierar sin verksamhet med medel
            från sjöfartssektorn och att det finns ett nära samarbete dem
            emellan.
          </note>
          <note>
            Den 1 januari 1998 kommer en ny farledsavgift att införas med
            en miljödifferentierad avgift för sjöfarten.
          </note>
          <note>
            Vi kristdemokrater anser att ekonomiska styrmedel är bra för
            att stimulera verksamheter att utvecklas mot en mer resurseffektiv
            och miljövänlig hushållning.
          </note>
          <note>
            Herr talman! För att styrmedlet skall få den effekt man vill
            uppnå måste vissa förutsättningar vara uppfyllda. En förutsättning
            är att de aktörer eller system som styrmedlet avser att påverka
            har rimliga möjligheter att styra sin verksamhet i avsedd riktning.
            Annars blir avgiften en ren skatt.
          </note>
          <note>
            Ekonomiska styrmedel måste också harmoniseras på internationell
            nivå för att få avsedd effekt. Om
          </note>
          <note>
            Sverige ensidigt inför skatter som snedvrider konkurrensen på
            en så internationellt rörlig verksamhet som sjöfarten riskerar
            vi att verksamhet överförs från svensk till utländsk regi utan
            att några miljövinster har uppnåtts.
          </note>
          <note>
            Det finns tecken som tyder på att de aktuella farledsavgifterna
            som träder i kraft den 1 januari 1998
          </note>
          <note>
            kommer att snedvrida konkurrensen inom sjöfarten och faktiskt
            försämra miljön, även om avsikten har varit den rakt motsatta.
            Detta gäller speciellt oceangående fartyg för vilka farledsavgiften
            innebär en avsevärd kostnadshöjning.
          </note>
          <note>
            Värst kommer de stora godsflöden till Sverige som betjänas av
            containerfartyg, huvudsakligen via
          </note>
          <note>
            Göteborg, att drabbas. Huvuddelen av godset skeppas med oceanfartyg
            som är insatta på linjer mellan Europa och Fjärran Östern. Enbart
            Maersk Sverige, som ingår i en koncern som bedriver containertrafik
            över hela världen, sysselsätter nio fartyg på linjen. Det handlar
            om nybyggda fartyg med det mest miljövänliga framdrivningsmaskineri
            som är tillgängligt, nämligen lågvarviga tvåtakts dieselmotorer.
            Ett sådant oceangående fartyg ersätter två mindre. På det sättet
            minskar man avsevärt utsläppen per fraktat ton. Trots att rederierna
            anlöper Göteborg med de nyaste och mest miljövänliga containerfartygen
            kommer de från den 1 januari nästa år att belastas med extra skatt
            som kommer att få klart miljöskadliga konsekvenser.
          </note>
          <note>
            Oceangående fartyg har helt enkelt inga möjligheter att angöra
            svenska hamnar så många gånger per år som krävs för att undgå
            farledsavgifter, eftersom rutterna till andra sidan jordklotet
            tar så lång tid. Av liknande skäl blir det lika omöjligt att få
            befrielse från fyravgifter. Förslaget slår därför dubbelt mot
            denna sjöfart.
          </note>
          <note>
            Som farledsavgiftssystemet är utformat blir det en avsevärd merkostnad
            för denna trafik utan att avsedda miljöeffekter uppnås. Konsekvensen
            kan i stället bli att fartygen anlöper en hamn på kontinenten,
            t.ex.
          </note>
          <note>
            Hamburg, där avgifterna är mycket lägre. Därifrån kan lasten
            mycket väl överföras till landtransporter.
          </note>
          <note>
            Om det då blir landsväg i stället för järnväg, vilket det många
            gånger blir, har både trafiksäkerheten och miljön gjort en förlust.
            Det kan väl ändå inte vara det som är meningen?
          </note>
          <note>
            De aktuella rederierna har i drygt ett år protesterat till myndigheterna
            utan resultat. Vi kristdemokrater ser utvecklingen som mycket
            allvarlig, särskilt för
          </note>
          <note>
            Göteborg som hamn - det vill jag som göteborgare särskilt understryka
            - och för de stora infrastrukturinvesteringar som pågår på såväl
            järnvägs- som vägnätet för att kunna utnyttja hamnens strategiskt
            viktiga läge.
          </note>
          <note>
            De få oceangående containerrederier som kontinuerligt anlöper
            Göteborg riskerar att försvinna - just som arbetet har inletts
            med att utveckla Göteborg som en "Nordic Hub".
          </note>
          <note>
            En växande andel av framför allt last från oceangående containerrederier
            är last som skall vidare till de andra nordiska länderna, Baltikum
            och Ryssland.
          </note>
          <note>
            Det är last som är kontrollerad av svenska företag och handelshus.
            Risken finns nu för att sådana laster i framtiden går svensk hamn
            förbi till skada för svenskt näringsliv och sysselsättning.
          </note>
          <note>
            En politik som leder till att arbetstillfällen går förlorade
            i Sverige, att förseningar och fördyrningar uppstår och att miljön
            dessutom blir mer utsatt för utsläpp är i alla stycken negativ
            enligt kristdemokraternas sätt att se.
          </note>
          <note>
            Det nya systemet med farledsavgifter och miljödifferentierade
            avgifter måste ses över och nyanseras så att det inte ger dessa
            negativa effekter för miljön och för den oceangående sjöfarten.
            I avvaktan på detta måste fartyg i transocean trafik ges dispens
            från de föreslagna avgifterna som träder i kraft den 1 januari.
          </note>
          <note>
            Detta anser vi, och yrkar därför bifall till reservation 24.
          </note>
          <note>
            Jag vill bara nämna att jag tycker att regeringen i frågor om
            konkurrensutsatthet och när det gäller Sveriges sjöfart och även
            fiske - vi är berörda av båda dessa näringar i Göteborg - har
            en väldigt stor brist på eftertänksamhet och långsiktighet. Regeringen
            agerar utan att på minsta sätt ta hänsyn till konsekvenserna.
            Detta rör näringar som i många fall har ärvts från generation
            till generation. Människor skaffar sig en gedigen utbildning,
            där branschen själv är med och satsar eftersom den utbildning
            som finns inte är tillräcklig. Ändå slår regeringen undan fötterna
            på dessa näringar. Vad är avsikten? Vill regeringen få fler arbetslösa?
            Vill den inte att Sverige skall ha de här betydande näringarna?
          </note>
          <note type="speaker">
            Anf. 187 HÅKAN STRÖMBERG (s):
          </note>
          <note>
            Herr talman! När riksdagen för ett år sedan antog ett nytt näringspolitiskt
            mål för svensk sjöfartspolitik var syftet att sjöfartsnäringen
            skulle ges en mer långsiktig och stabil utveckling. Beslutet innebar
            att staten skulle tillförsäkra den svenska handelsflottan rimliga
            konkurrensvillkor och därmed tillvarata sjöfartens möjligheter
            att såsom en konkurrenskraftig exportnäring stärka Sveriges handelsbalans.
          </note>
          <note>
            För att ge mer långsiktighet lades fast att det s.k.
          </note>
          <note>
            rederistödet också fortsättningsvis skulle utgå. Det innebar
            att arbetsgivaren skulle få återbetalning från staten för kostnader
            för vissa delar av löneskatt samt sociala kostnader fram t.o.m.
            år 2001. Denna garanterade återbetalning skulle således i första
            hand gälla under en femårsperiod. Vi kan i dag konstatera att
            förändringar går snabbt. Nu, ett år senare, är nämligen svensk
            sjöfartsnäring hotad av ökade statssubventioner i flera andra
            sjöfartsländer, som också kan väntas få efterföljare.
          </note>
          <note>
            Sjöfarten är till sitt väsen en internationell näring som verkar
            i en extrem, konkurrensutsatt miljö. Den ökade avregleringen och
            den allt starkare globaliseringen av ekonomi och handel förstärker
            ytterligare sjöfartens internationella prägel.
          </note>
          <note>
            Nationella särdrag eller lokala regelverk blir allt svårare att
            upprätthålla, i synnerhet för de mindre nationerna. Det är också
            förklaringen till att internationellt utarbetade och accepterade
            regler har en avgörande betydelse för de länder som, för sin egen
            marknad, är beroende av att själva bedriva sjöfart.
          </note>
          <note>
            Herr talman! Nu har vi här i dag trafikutskottets betänkande
            liggande på våra bänkar i avvaktan på beslut. När det gäller sjöfartens
            övergripande mål, verksamhetsinriktningen för den svenska handelssjöfarten
            och internationell konkurrens finns det en bred samsyn mellan
            partierna i här i riksdagen med undantag för Moderata samlingspartiet.
          </note>
          <note>
            Även om det i betänkandet föreligger reservationer från samtliga
            partier finns det en samsyn - men det gäller inte moderatreservationerna
            - som går ut på att samhället skall ta ett övergripande ansvar
            för att vi skall ha en svensk sjöfartsnäring med svenska flaggor
            i aktern på våra fartyg. Sjöfartsnäringen skall kunna ges en långsiktighet
            och utvecklas för framtiden.
          </note>
          <note>
            Detta är viktigt inte bara för att vi själva är så beroende av
            en fungerande sjöfartsnäring, utan också för att vi skall kunna
            delta på det internationella planet när det gäller sjö- och vattenmiljö
            och övrig sjösäkerhet för dem som färdas på våra vatten.
          </note>
          <note>
            Moderaternas reservation skiljer sig genom att de egentligen
            inte tycker att samhället skall ta på sig ett ansvar och ge några
            långsiktiga regler, med undantag för vad som gäller för de anställda
            ombord på våra fartyg. I moderatmotionen sägs det att den arbetsrättsliga
            lagstiftningen måste ändras så att möjligheter till sympatiblockader
            begränsas samt att de fackliga organisationernas internationella
            befogenheter begränsas. Bemanningsregler skall begränsas till
            att enbart gälla sjösäkerheten. Den fackliga vetorätten skall
            upphävas.
          </note>
          <note>
            Att arbeta på sjön är speciellt. Arbetstider, frånvaro från hemmet
            och social miljö gör att det skiljer sig från den övriga arbetsmarknaden.
            Därför finns det speciella regler för sjuklön, arbetstid och semester.
          </note>
          <note>
            Dessa spelregler vill moderaterna avskaffa. Restriktionerna skall
            enbart gälla de ombordanställda utan någon motprestation från
            arbetsgivarnas sida.
          </note>
          <note>
            Moderaterna framställer det alltid så att det är löntagarna som
            skall klämmas åt. Det är de som är de onda. Företagarna och kapitalägarna
            är de goda. Hårdare anställningsvillkor, slopande av regler och
            sänkta skatter löser alla problem enligt moderaternas reservation.
            Jag vill uttala min stora tillfredsställelse över att inget av
            de övriga partierna i utskottet ställt sig på moderaternas sida.
          </note>
          <note>
            Jag instämmer i stort sett i vad som framhålls i reservationerna
            på denna punkt från Centerpartiet,
          </note>
          <note>
            Miljöpartiet, Folkpartiet och Vänsterpartiet utom det som gäller
            tillkännagivandet till regeringen. Reservanternas synpunkter finns
            införlivade i utskottets skrivning. Dessutom tillsatte regeringen
            den 15 maj i år en utredning på grund av de ändrade förutsättningarna
            för sjöfartsnäringen under senare tid. Den utredningen har till
            uppgift att närmare utreda den svenska sjöfartsnäringens struktur,
            kapitalförsörjning och allmänna företagsvillkor. Vi kommer att
            få ta ställning till den under nästkommande år. Vi bör avvakta
            utredningens slutliga ställningstagande innan vi fattar andra
            beslut.
          </note>
          <note>
            Karl-Erik Persson tar i sin reservation upp problemet Norge.
            Norge är ett problem, framför allt för oss här i Norden genom
            att Norge och Holland var först med att ge de ombordanställda
            full skattebefrielse, vilket också flera andra länder har framskridna
            planer på att ta efter. Men vad händer sedan? Blir det direkta
            statliga subventioner till rederierna som då slår ut andra länders
            hela sjöfartsnäring? Norge har ju också infört ett norskt internationellt
            register, NIS.
          </note>
          <note>
            Men de fartyg som finns med där tillåts inte att lasta och lossa
            i norska hamnar. De konkurrerar enbart med andra länders sjöfartsnäring.
          </note>
          <note>
            Enligt uppgifter som jag har fått skall EU:s ministerråd, som
            sammanträder i dag och i morgon, ta upp den här frågan. Det förslag
            som ministerrådet har att ta ställning till är att man skall följa
            EES-reglerna och att NIS-registrerade fartyg inte skall ges rätt
            till cabotage inom EU om inte denna regel gäller NIS-
          </note>
          <note>
            registrerade fartyg också i Norge. Här tycker jag att
          </note>
          <note>
            Sverige skall ta klar ställning och verka för att så blir fallet.
            Man skall inte ge några undantag från EES-
          </note>
          <note>
            reglerna.
          </note>
          <note>
            Herr talman! Vad beträffar de övriga reservationerna under avsnittet
            sjöfart vill jag säga att det är klart att vi måste följa det
            nya förslaget om sjöfartsavgifter och också eventuellt ändra det
            inom
          </note>
          <note>
            EU:s ramar om det skulle visa sig vara felaktigt utformat.
          </note>
          <note>
            Isbrytning, miljö- och säkerhetsfrågor och ansvaret vid oljeutsläpp
            är områden som Sjöfartsverket har att följa för att vidta de åtgärder
            som anses vara nödvändiga. I detta arbete ingår också färjor och
            farleder i Stockholmsregionen och handelsflottans kultur- och
            fritidsråd.
          </note>
          <note>
            När det gäller yrkandet i reservationerna om införandet av ett
            fritidsbåtsregister vill jag säga att denna beställning redan
            ligger hos regeringen.
          </note>
          <note>
            Moderaterna i utskottet har inte bara en uppfattning om Gotlandstillägget
            som skiljer sig från de övrigas, utan de har två. Det skulle möjligen
            vara roligt om moderaterna i utskottet reste över till Gotland
            och redovisade sina ståndpunkter, men särskilt klarläggande skulle
            det inte bli. När det gäller Gotlandstillägget säger vi i utskottet
            att NUTEK i samråd med berörda intressenter utarbetar förslag
            till en modell för stöd till godstransporter till och från Gotland.
          </note>
          <note>
            I avvaktan på en sådan mer långsiktig lösning bör den fortsatta
            avvecklingen av Gotlandstillägget, som riksdagen tidigare har
            beslutat om, tillsvidare anstå.
          </note>
          <note>
            Herr talman! Slutligen vill jag yrka bifall till utskottets hemställan
            och avslag på samtliga reservationer under detta avsnitt.
          </note>
          <note type="speaker">
            Anf. 188 ERLING BAGER (fp) replik:
          </note>
          <note>
            Herr talman! Håkan Strömberg och jag har en stor samsyn vad gäller
            sjöfartspolitiken. Det känns bra att det är på det viset. Men
            jag tror att vi har ett gemensamt problem, och det är skatteminister
            Thomas
          </note>
          <note>
            Östros. Han har visat att han inte förstår att den svenska sjöfarten
            måste få en anpassning till de regler som den förre labourledaren
            Neil Kinnock har föreslagit i våras och som nu alltfler länder
            anpassar sig till. Thomas Östros har här i kammaren i frågesvar
            till mig under våren visat att han inte tänker föreslå något sådant.
            Det är viktigt att tala om för skatteministern att varje jobb
            till sjöss ger minst 4-5 jobb i land, och det är viktigt för den
            svenska arbetsmarknaden.
          </note>
          <note>
            I förrgår ringde en styrman från Skärhamn på
          </note>
          <note>
            Tjörn till mig och berättade att han mot sin vilja nu går på
            en norsk båt. Då betalar han skatt i Norge, men han har sina barn
            i skola på Tjörn där han inte betalar skatt. Detta visar ju hur
            orimliga konsekvenserna blir om man inte kan göra en EU-anpassning.
          </note>
          <note>
            Håkan Strömberg, berätta för Thomas Östros, gärna med kulram
            kanske, att den politik han företräder innebär mindre jobb i Sverige
            och mindre skatt till
          </note>
          <note>
            Sverige.
          </note>
          <note type="speaker">
            Anf. 189 HÅKAN STRÖMBERG (s) replik:
          </note>
          <note>
            Herr talman! Det var glädjande att också Erling
          </note>
          <note>
            Bager inser att vi har en stor samsyn. Problemet är ju inte bara
            den svenska skatteministern. Han är medveten om de internationella
            problem som finns. Nu har man ju börjat med att ge skattebefrielse
            från bolagskatt. Men vad sker i nästa drag? Är det ett direkt
            stöd till redarna? Är det så man kommer att gå vidare?
          </note>
          <note>
            Man måste ju jobba på ett internationellt plan här så att man
            får enhetliga regler också när det gäller sjöfarten som är så
            internationell.
          </note>
          <note>
            Om det bara vore så enkelt som att diskutera med den svenska
            skatteministern för att problemen skulle vara lösta skulle vi
            självfallet göra det. Men problemen är internationella. Det pågår
            ju en tävling med subventioner mellan olika länders sjöfartsnäring.
          </note>
          <note type="speaker">
            Anf. 190 ERLING BAGER (fp) replik:
          </note>
          <note>
            Herr talman! EU har ju föreslagit riktlinjer, via
          </note>
          <note>
            Neil Kinnock som ansvarar för sjöfartspolitiken inom
          </note>
          <note>
            EU-kommissionen, om att rederiföretag skall kunna ha lägre skatt.
            Det innebär att Holland började. Norge följer med sitt avtal.
            Tyskland och flera andra länder kan driva rederiföretag för 50
            % lägre kostnader än svenska rederier.
          </note>
          <note>
            Det är självklart att det blir en omöjlig ekvation att driva
            ett svenskt rederi när det är 50 % dyrare än för ett holländskt,
            tyskt eller norskt rederi. Det innebär att vi tar död på den svenska
            handelsflottan om inte vi, som är med i EU, kan föra en politik
            som är samstämd med EU:s riktlinjer och skattepolitik. Det är
            viktigt att få Finansdepartementet att inse detta, dvs.
          </note>
          <note>
            en harmonisering av den svenska sjöfartspolitiken med EU.
          </note>
          <note type="speaker">
            Anf. 191 HÅKAN STRÖMBERG (s) replik:
          </note>
          <note>
            Herr talman! Eftersom Sverige är så beroende av sjöfart - nära
            nog 98 % av det som går till och från
          </note>
          <note>
            Sverige går på köl - är det självklart att vi inte kan agera
            så att vi inte har en svensk sjöfartsnäring i framtiden. Det tycker
            jag också att denna samsyn har visat.
          </note>
          <note>
            Problemet är ju att EU inte säger att man skall ha dessa regler.
            Man tycker att subventionssystemet med skattebefrielse skall tas
            bort. Men i och med att detta redan var infört i länderna var
            EU inte beredd att nu komma med något annat förslag. Men på sikt
            vill man ta bort detta, och det står också i EU:s regelverk.
          </note>
          <note type="speaker">
            Anf. 192 INGRID NÄSLUND (kd) replik:
          </note>
          <note>
            Herr talman! Vi måste leva i harmoni med EU:s regler. Precis
            som Håkan Strömberg tidigare sade sker allt snabbt. Då måste också
            den svenska regeringen kunna agera snabbt. Det hjälper inte oss
            om
          </note>
          <note>
            EU har för avsikt att så småningom se till att dessa undantagsregler
            inte finns eller att det inte finns möjlighet att ge skattebefrielse
            eller redarstöd. Det är vad som händer i den aktuella situationen.
          </note>
          <note>
            Jag har nära kontakt med redare på Domsö som svarar för en stor
            del av den svenska handelsflottan.
          </note>
          <note>
            För dem rör det sig om månader. Stora fartyg kan inte få miljonvinster
            varje år. Det finns inte några möjligheter. Man måste efterlysa
            ett snabbt agerande. Sedan får reglerna ändras igen i samband
            med att det sker ändringar i EU. Då kan vi harmonisera och få
            mer av den sjöfartspolitik vi vill ha.
          </note>
          <note>
            I sådan här fall har vi inte råd att vänta på att utredningen
            blir färdig för att få en långsiktig sjöfartspolitik. Vi vet inte
            heller om den kommer att hålla om EU kommer med andra regler.
            Vi får faktiskt finna oss i att snabbt anpassa oss.
          </note>
          <note type="speaker">
            Anf. 193 HÅKAN STRÖMBERG (s) replik:
          </note>
          <note>
            Herr talman! Det är detta som är problemet.
          </note>
          <note>
            För ett år sedan stod vi här i kammaren och fattade beslut om
            sjöfartspolitikens långsiktiga inriktning.
          </note>
          <note>
            Det var förslag som redarna och de ombordanställdas fackliga
            organisationer enigt tyckte var bra. De såg en möjlighet för svensk
            sjöfartsnäring att utvecklas.
          </note>
          <note>
            Redan under våren kom signaler om pensionssystemet. Den 15 maj
            tillsatte regeringen en utredare som skulle se över den uppkomna
            situationen. Det har gått ett halvår, och vi förväntar oss att
            man under våren kommer med ett förslag som vi kan ta ställning
            till.
          </note>
          <note>
            Jag tycker att regeringen har lyssnat och tagit ansvar för att
            vi kan bibehålla en svensk sjöfartsnäring i framtiden.
          </note>
          <note type="speaker">
            Anf. 194 INGRID NÄSLUND (kd) replik:
          </note>
          <note>
            Herr talman! Både redarna och förbunden för dem som arbetar ombord
            är överens om att ett avskaffande av sjömansskatten är förödande.
            Det får en omedelbar effekt.
          </note>
          <note>
            Om jag inte minns fel hörde jag Håkan Strömberg i Nordiska rådet
            säga till norrmännen att de bar sig illa åt när de försökte locka
            till sig svenska befäl. Men de ser om sitt hus. Det får vi faktiskt
            vi i Sverige också försöka göra.
          </note>
          <note type="speaker">
            Anf. 195 HÅKAN STRÖMBERG (s) replik:
          </note>
          <note>
            Herr talman! Den norska kommunikationsministern sade att hon
            var beredd att verka för att anpassa de norska reglerna till övriga
            Norden. Sedan vet vi inte hur hållbart det är. Jag tror att vi
            får fortsätta att pressa Norge på den punkten. Det får också ske
            genom EU och EES-avtalet som Norge har undertecknat.
          </note>
          <note type="speaker">
            Anf. 196 TOM HEYMAN (m) replik:
          </note>
          <note>
            Herr talman! Det är glädjande att Håkan Strömberg så noga har
            läst våra reservationer. Han gav en riktigt bra beskrivning. Det
            var egentligen bara ett litet fel. Vi tycker inte att arbetsgivarna
            har helt vita synpunkter och fackföreningarna helt svarta. Men
            vad som är alldeles klart är att det fackliga övertaget på den
            svenska arbetsmarknaden är alldeles för stort. Det gäller inte
            bara på sjöfartsområdet. Det nyligen aktuella fallet på Ferrita
            i Eskilstuna är en klar demonstration på detta.
          </note>
          <note>
            Fackföreningarna inom sjöfarten har varit ovanligt konfliktbenägna.
            ISS Britania, Consafe, Argonaut och
          </note>
          <note>
            Stena Traveller är fyra relativt nyligen avkunnade fall i Arbetsdomstolen
            dit konflikter har drivits och som på lång sikt har fått prejudicerande
            effekter. Det bidrar till att sjöfartsnäringen söker sig bort
            från svenska vatten.
          </note>
          <note>
            Något kort om Gotlandstillägget eftersom Håkan
          </note>
          <note>
            Strömberg har observerat att vi har två åsikter, dvs.
          </note>
          <note>
            två reservationer - även om det inte är så stor skillnad mellan
            dem. Jag tycker att det är fullständigt oacceptabelt, herr talman,
            att två stora börsnoterade företag använder offentliga medel -
            det är offentliga medel, dvs. lagreglerade även om de inte utbetalas
            av Finansdepartementet - för att förhindra konkurrens på den egna
            marknaden. Det kan inte vara förenligt med
          </note>
          <note>
            Konkurrensverkets regler. Det är definitivt inte förenligt med
            EU:s konkurrensregler.
          </note>
          <note type="speaker">
            Anf. 197 HÅKAN STRÖMBERG (s) replik:
          </note>
          <note>
            Herr talman! Avtal mellan arbetsmarknadens parter undertecknas
            ju av två parter. Ibland är man självfallet inte nöjd med avtalet
            - men man skriver under.
          </note>
          <note>
            Sympatiåtgärderna är en möjlighet som råder på en internationell
            marknad.
          </note>
          <note>
            Vi vet att många seglar omkring med likkistor på våra vatten.
            Det finns inga regler för de ombordanställda, och de får ibland
            inte ut sina löner. Det är självklart att de fackliga organisationerna
            ibland vidtar sympatiåtgärder för att försöka få bukt med eländet.
            Det är ju också illojal konkurrens. Men framför allt när det gäller
            sjösäkerhet skall inte sådana fartyg få finnas. De skall bort
            från marknaden. Då är det bra att det går att vidta åtgärder så
            att de försvinner.
          </note>
          <note type="speaker">
            Anf. 198 TOM HEYMAN (m) replik:
          </note>
          <note>
            Herr talman! Nej, så är det faktiskt inte alls.
          </note>
          <note>
            Låt mig gå tillbaka till Argonautdomen. Den gick ut på att en
            av Wallenius bilbåtar i Göteborgs hamn blockerades därför att
            man ville påtvinga ett svenskt avtal på en internationellt flaggad
            båt som tillhör ett annat rederi. Det finns inget svenskt rederi
            i den klassen med bilbåtar som har en dagskostnad på ca
          </note>
          <note>
            100 000 kr som har råd att ta en konflikt. Därför framtvingas
            dessa avtal. Det har ingenting med flytande likkistor och oseriösa
            redare att göra.
          </note>
          <note type="speaker">
            Anf. 199 SIVERT CARLSSON (c) replik:
          </note>
          <note>
            Herr talman! Det känns bra att konstatera - som
          </note>
          <note>
            Håkan Strömberg sade - den relativt breda samsyn som råder beträffande
            vår uppfattning om sjöfartsnäringen som näring. Det gäller också
            den relativt breda samsynen beträffande behovet av internationella
            överenskommelser.
          </note>
          <note>
            Jag vill ta upp en frågeställning. Den gäller året om, nämligen
            oljespillet i Östersjön och på andra ställen. Redan i fjolårets
            budgetproposition skrev regeringen att man oroar sig över utvecklingen.
            Jag skall återge några siffror som belyser hur illa det kan vara.
          </note>
          <note>
            Under åren 1990-1995 registrerades det 1 889
          </note>
          <note>
            oljeutsläpp omfattande 3 200 ton i svenska farvatten.
          </note>
          <note>
            144 fartyg identifierades. Ett av de 42 polisanmälda fallen ledde
            till åtal. Ingen fälldes.
          </note>
          <note>
            Siffrorna ökar hela tiden. Vi skyfflar upp tusentals oljeskadade
            fåglar på Öland och Gotland. Den här utvecklingen leder till ett
            misstroende mot själva rättssystemet. Karl-Erik Persson tog upp
            den frågan tidigare.
          </note>
          <note>
            Jag kan ge några exempel på åtgärder jag tror kan föreslås. Det
            handlar givetvis om att straffvärdet måste höjas, oljedumparna
            hittas, hamnar får mottagningsanläggningar, avgiften för vattenförorening
            höjs osv.
          </note>
          <note>
            Jag bedömer Håkan Strömbergs inlägg så att ni ställer upp på
            att aktivt driva frågorna internationellt för att ytterligare
            puffa på i den riktningen. Är det riktigt?
          </note>
          <note type="speaker">
            Anf. 200 HÅKAN STRÖMBERG (s) replik:
          </note>
          <note>
            Herr talman! Samstämmigheten försvinner inte med Sivert Carlssons
            senaste inlägg, utan jag är både stolt och glad över att vi kan
            ha denna samsyn. Det är helt klart att ingen av oss kan acceptera
            de siffror som
          </note>
          <note>
            Sivert Carlsson nämnde, utan man måste självfallet se till att
            vidta åtgärder. Man klarar det inte enbart genom att jobba nationellt,
            men det är en del av det. Vi förväntar oss att vår nya miljöbalk
            kan ge ökade möjligheter att klämma åt och vidta straffsanktioner
            mot dem som är försumliga. Men vi måste också jobba på det internationella
            planet. Det är helt klart att vi måste arbeta så.
          </note>
          <note type="speaker">
            Anf. 201 SIVERT CARLSSON (c) replik:
          </note>
          <note>
            Herr talman! Jag vill bara säga tack för samverkan i den frågan.
          </note>
          <note>
            Jag har en kort fråga: Är det så att vi som är intresserade av
            de här frågorna kan förvänta oss att den utredare som skulle utreda
            detta kommer med ett förslag före nyår, som det var sagt?
          </note>
          <note type="speaker">
            Anf. 202 HÅKAN STRÖMBERG (s) replik:
          </note>
          <note>
            Herr talman! Eftersom jag inte riktigt vet vad utredaren kommer
            med kan jag inte utlova ett förslag.
          </note>
          <note>
            Vi skall också jobba med de här frågorna och sedan ta ställning
            till dem. Vi får då se vad vi kan åstadkomma där också.
          </note>
          <note type="speaker">
            Anf. 203 KARL-ERIK PERSSON (v) replik:
          </note>
          <note>
            Herr talman! Jag har en kort fråga till Håkan
          </note>
          <note>
            Strömberg. EU-kommissionen har när det gäller NIS-
          </note>
          <note>
            sjöfarten sagt att om Norge inte anpassar sig efter de generella
            regler som gäller kommer Norge att bli utestängt från EU:s vatten.
            Kommer då Sverige att göra likadant?
          </note>
          <note type="speaker">
            Anf. 204 HÅKAN STRÖMBERG (s) replik:
          </note>
          <note>
            Herr talman! Jag kan inte säga hur man kommer att göra eftersom
            jag inte är med i de förhandlingarna.
          </note>
          <note>
            Jag hoppas att man följer rekommendationerna från ministerrådet.
            De rekommendationerna innebär att man inte skall ge några undantag
            från EES regelverk när det gäller internationellt registrerade
            fartyg. NIS
          </note>
          <note>
            gäller ju norska fartyg, och det finns också danska och andra.
            Norge har tydligen fått det här undantaget i
          </note>
          <note>
            EES-avtalets bestämmelser, men det vill man nu riva upp enligt
            det förslag som ligger.
          </note>
          <note type="speaker">
            Anf. 205 CHRISTINA AXELSSON (s):
          </note>
          <note>
            Herr talman! Jag skall tala om kommunikationsforskning och meteorologi.
            Det blir en minivariant på grund av tidsbristen.
          </note>
          <note>
            För att möta framtiden med ett uthålligt samhälle har vi formulerat
            mål för kommunikationsforskningen redan 1993. Vi slog fast dem
            1997, och de finns beskrivna såväl i budgetpropositionen som i
            betänkandet.
          </note>
          <note>
            Anslaget i 1998 års budget fördelar sig på flera olika poster.
          </note>
          <note>
            Först är det VTI, Statens väg- och transportforskningsinstitut.
            De utför kvalificerad tillämpad forskning och utveckling åt myndigheter
            och andra uppdragsgivare. De får dels ett anslag från staten men
            bedriver även verksamhet mot avgifter.
          </note>
          <note>
            VTI har och har haft problem som främst bottnar i att de har
            få beställare. Detta förhållande påtalas också i budgetpropositionen,
            och där sägs att VTI måste verka för att vidga kretsen av forskningsbeställare
            i avsikt att minska sin sårbarhet.
          </note>
          <note>
            De problem som Centerpartiet tar upp i sin motion angående finansiering
            av forskningsresurser har uppmärksammats. Regeringen har tagit
            upp det i budgetproposition genom att påtala att det är viktigt
            att verksamheten utformas i dialog med beställarna, så att utveckling
            kan ske i enlighet med vad dessa efterfrågar. I vårt betänkande
            betonar vi att ambitionen bör vara att träffa långsiktiga överenskommelser
            om forskningsprogram för att kunna förutse intäkter och ha underlag
            för att kunna ta upp lån till forskningsutrustning.
          </note>
          <note>
            Beställarna KFB, Banverket och Vägverket har ett gemensamt ansvar
            för att skapa stabila förutsättningar för VTI. Det är väsentligt
            att de tar sitt ansvar så att
          </note>
          <note>
            VTI ges goda förutsättningar för en långsiktig utveckling.
          </note>
          <note>
            Kommunikationsforskningsberedningen, KFB, har det övergripande
            målet att medverka till att bygga upp en gemensam kunskapsbas
            och säkerställa tillgången till väl fungerande forskningsmiljöer
            och kompetenta forskare. KFB får årligen många förslag till projekt
            som de bedömer varje vår och höst. 1996 bedömdes sammanlagt 339
            ansökningar, och av dessa beviljades
          </note>
          <note>
            185 projekt.
          </note>
          <note>
            Det pågår projekt bl.a. i Uppsala med spårbunden, förarlös busstrafik.
            Vänsterpartiet har motionerat om att de bör få stöd från KFB.
            Det är självklart ett angeläget projekt, men det är många andra
            projekt också.
          </note>
          <note>
            Det är viktigt att KFB tillåts inneha sin roll som den som har
            huvudansvaret för vilka projekt de vill satsa på. Det skulle vara
            omöjligt om vi här i riksdagen skulle sätta oss in i varje projekt
            och göra egna bedömningar. Jag tycker att vi med varm hand kan
            lämna över det arbetet på KFB.
          </note>
          <note>
            Slutligen är det SMHI, som är den centrala förvaltningsmyndigheten
            för meteorologiska, hydrologiska och oceanografiska frågor. De
            har ett anslag som används till uppgifter som är nödvändiga för
            att tillgodose samhällets allmänna behov av prognoser, varningar
            och beredskap. Den övriga verksamheten finansieras med avgifter.
          </note>
          <note>
            Affärsverksamheten bedrivs på kommersiella villkor på en helt
            eller delvis konkurrensutsatt marknad. I
          </note>
          <note>
            en tidigare budgetproposition uttalades att affärsverksamheten
            skall bedrivas med lönsamhetskrav.
          </note>
          <note>
            Moderaterna tar i sin motion upp att SMHI:s affärsverksamhet
            bör bedrivas i mer affärsmässiga former och att detta bör komma
            till uttryck i effektmål, verksamhetsmål och avkastningskrav som
            riksdagen tar ställning till. Vi delar inte moderaternas uppfattning
            på denna punkt.
          </note>
          <note>
            Vi tar i dag ställning till en ny modell för beräkning av avkastningskravet
            i affärsverksamheten. Det innebär att SMHI skall belasta affärsverksamheten
            med en avgift som motsvarar 9 % av omsättningen.
          </note>
          <note>
            Detta nämns också i SMHI:s utredning.
          </note>
          <note>
            Det finns naturligtvis många områden där forskning, utveckling
            och demonstrationsverksamhet inom kommunikationssektorn känns
            angeläget, men utrymmet för nya kostnader är, som vi alla vet,
            begränsade.
          </note>
          <note>
            Herr talman! Med hänvisning till det anförda yrkar jag bifall
            till hemställan i trafikutskottets betänkande och avslag på reservationerna.
          </note>
          <note type="speaker">
            Anf. 206 KIA ANDREASSON (mp):
          </note>
          <note>
            Herr talman! Jag skall prata om problem som orsakas av höghastighetsfärjor.
            Jag yrkar bifall till reservation 29, där det finns förslag till
            åtgärder för att stoppa dessa problem.
          </note>
          <note>
            Som exempel skall jag ta Göteborg, därför att jag kommer därifrån.
          </note>
          <note>
            Tre höghastighetsfärjor trafikerar sträckan Göteborg-Fredrikshavn.
            Det är två katamaraner och en enskrovsfärja. Dessa färjor orsakar
            skador som har dokumenterats och omvittnats av människor som drabbats.
          </note>
          <note>
            Göteborg har en lång och trång infart genom skärgården till hamnen.
            Här har följande hänt:
          </note>
          <note>
            - Bryggor/landgångar har slagits sönder.
          </note>
          <note>
            - Gamla förtöjningsplatser har blivit omöjliga att använda.
          </note>
          <note>
            - Småbåtar har vattenfyllts eller spolats upp på land.
          </note>
          <note>
            - Badgäster har skadats. Det går över huvud taget inte att bada
            på vissa ställen.
          </note>
          <note>
            - Bottenfauna har förstörts.
          </note>
          <note>
            - På gamla traditionella fiskeplatser finns ej längre fisk.
          </note>
          <note>
            - Erosion sker vid strandkanterna.
          </note>
          <note>
            - Tidigare släta bottnar har nu våglinjer.
          </note>
          <note>
            - Musselbankar är borta.
          </note>
          <note>
            Varför gör man ingenting åt dessa problem, när de är omvittnade
            och dokumenterade?
          </note>
          <note>
            Det gäller ekonomiska konsekvenser. Färjorna konkurrerar med
            andra färjor om tiden. De är byggda för att susa fram, och om
            hastigheten sänks är vitsen borta. Skall dessa färjor få konkurrera
            med de andra färjorna på bekostnad av miljö och fara för att människor
            skadas?
          </note>
          <note>
            Undersökningar genomförda för danska myndigheter har klarlagt
            att våghöjden är lägre och vågperioden längre hos höghastighetsfärjornas
            svallvågor.
          </note>
          <note>
            Danskarna har infört en norm som innebär att vågorna inte får
            vara högre än 0,35 meter där vattendjupet är tre meter om det
            är nio sekunder mellan varje våg.
          </note>
          <note>
            Varje enskild höghastighetsfärja skall framföras på ett sådant
            sätt att dess svallvågor inte kommer att överskrida den angivna
            normen.
          </note>
          <note>
            I Sverige pågår det också undersökningar. Sjöfartsverket leder
            en nordisk sjöfartsadministration som skall göra en gemensam utredning.
            Men så länge dessa utredningar pågår fortsätter skadorna. Skall
            det bli ytterligare en sommar med dessa olägenheter för människor?
            Vi måste sätta stopp. Vi måste införa en generell fartbegränsning
            på ungefär 12 knop, för då blir det inga problem.
          </note>
          <note>
            I reservationen skriver vi just om hastighetsbegränsningen. Jag
            tycker att alla partier borde ställa upp på den - inte bara Miljöpartiet
            och Vänstern. Det måste vara av intresse för alla att vi får bort
            dessa olägenheter i fortsättningen.
          </note>
          <note type="speaker">
            Anf. 207 ERLING BAGER (fp) replik:
          </note>
          <note>
            Herr talman! Miljöpartiet tar upp höghastighetsfärjorna. Det
            är självfallet allvarligt att det har inträffat incidenter.
          </note>
          <note>
            Jag vill peka på att höghastighetsfärjorna också är ett internationellt
            problem. Man får agera samfällt.
          </note>
          <note>
            Precis som Kia Andreasson säger har svenska Sjöfartsverket fått
            i uppdrag att för de nordiska länderna leda en sådan undersökning
            och lägga fram förslag till hur man kan agera för att de problem
            som har uppstått skall undvikas.
          </note>
          <note>
            Vi har från Folkpartiets sida tyckt att det är rimligt att man
            avvaktar den utredning som svenska Sjöfartsverket nu arbetar med
            för nordiska länder. Såvitt jag förstår kommer förslaget att läggas
            fram under innevarande år.
          </note>
          <note>
            När det gäller de incidenter som har skett i Göteborgs hamninlopp
            kan jag säga att man nu, om jag har fattat det rätt, har skärpt
            hastighetsgränserna för fartygen ut till Buskär för att se till
            att några tillbud inte sker.
          </note>
          <note type="speaker">
            Anf. 208 KIA ANDREASSON (mp) replik:
          </note>
          <note>
            Herr talman! Vitsen med reservationen var att se till att något
            görs omedelbart. De ytliga åtgärder som har vidtagits har inte
            räckt. Skador har dokumenterats.
          </note>
          <note>
            I Danmark har man gjort en utredning. Statens skeppsprovningsanstalt
            har gjort en utredning. Fiskeriverket har också gjort en utredning.
            Hur många utredningar skall vi ha? Vi vet att det är hastigheten
            som är orsaken.
          </note>
          <note>
            Det är så enkelt att vi måste ta gemensamt ansvar och säga att
            man inte skall köra fort i skärgården där det orsakar skador.
            Så enkelt är det. Det behövs inte fler utredningar.
          </note>
          <note>
            Min erfarenhet av dessa utredningar är att de kan dra ut på tiden
            i flera år. Det gällde Sivert Carlssons utredning om oljebrott.
            Den utredningen skulle ha varit färdig till hösten. Miljöpartiet
            har faktiskt tagit initiativ till den utredningen. Nu har den
            fått förlängd tid - till nyår 1998. Tiden har inte förlängts till
            detta nyår utan ett helt år till. Det är förfärligt.
          </note>
          <note type="speaker">
            Anf. 209 ERLING BAGER (fp) replik:
          </note>
          <note>
            Herr talman! Självfallet måste man ta problemen på allvar. Jag
            vill peka på att det ändå är Sjöfartsverket som är det verk i
            landet som skall titta på de utredningar som Fiskeriverket och
            andra har gjort och lämna förslag. Såvitt jag förstår jobbar Sjöfartsverket
            nu med detta. Det har gjort att vi i Folkpartiet avvaktar Sjöfartsverkets
            förslag.
          </note>
          <note type="speaker">
            Anf. 210 KIA ANDREASSON (mp) replik:
          </note>
          <note>
            Herr talman! Under tiden blir vissa öar i Göteborgs skärgård
            kanske en fjärdedel mindre eftersom stranderosionen är så omfattande.
          </note>
          <note type="speaker">
            Anf. 211 HÅKAN STRÖMBERG (s) replik:
          </note>
          <note>
            Herr talman! Jag skall vara mycket kort. Jag skall bara åberopa
            den utredning som Sjöfartsverket gör tillsammans med övriga sjöfartsverk
            i Norden. Jag har sammanställningen över miljöarbetet här, och
            där står det faktiskt att en första delredovisning skall komma
            omkring årsskiftet. Den är högaktuell och kommer i dagarna.
          </note>
          <note type="speaker">
            Anf. 212 THOMAS JULIN (mp):
          </note>
          <note>
            Herr talman! Jag vill säga några ord om motion
          </note>
          <note>
            T611, som är ett förslag att göra Sjöfartsinspektionen effektivare.
          </note>
          <note>
            Det finns all anledning att se över och förbättra landets sjöfartsinspektions
            möjligheter att fullgöra sitt uppdrag. Vi har under de senaste
            åren haft ett flertal allvarliga sjöolyckor som satt sjöfartssäkerheten
            i fokus. Ett exempel är Estonia.
          </note>
          <note>
            De svenska hamnarna trafikeras inte sällan av fartyg som på grund
            av ålder och uteblivet underhåll är i mycket dåligt skick. Det
            är därför viktigt att vi får en skärpt kontroll av samtliga fartyg
            som trafikerar våra farvatten. Den skärpta kontrollen måste till
            för att garantera sjösäkerheten och skyddet av människor, miljö
            och egendom.
          </note>
          <note>
            Det har framkommit att det behövs en märkbar förstärkning av
            fartygsinspektionens resurser. Ett tydligt exempel är Norrlandskusten,
            där det endast fanns två inspektörer när motionen skrevs. De hade
            ansvaret för ett område som utgör 58 % av Sveriges yta - hela
            området norr om Dalälven.
          </note>
          <note>
            I dag har de fått en förstärkning och de två har blivit tre,
            men samtidigt har arbetsbelastningen på inspektörerna ökat. Nu
            skall till exempel passagerarfartyg besiktas en gång om året mot
            tidigare vartannat år.
          </note>
          <note>
            Dessa inspektörer har ansvaret för tillsyn av sjöfarten längst
            Norrlandskusten samt på de stora inlandssjöarna, som också trafikeras
            av fartyg. Enligt uppgift färdas de under ett år ca 6 000 mil
            med bil för att kunna fullgöra sina arbetsuppgifter. De förbrukar
            en avsevärd del av sin arbetstid bara till att förflytta sig inom
            detta stora område. De har beskrivit det som att de ibland använder
            mer tid till att åka bil än till att utföra sitt arbete. De kan
            därför knappast fylla det behov som finns av en effektiv inspektionsverksamhet.
          </note>
          <note>
            Enligt uppgift kommer EU:s regler - EU-
          </note>
          <note>
            anpassningen - att mycket snart medföra stora förändringar som
            ytterligare belastar fartygsinspektörerna.
          </note>
          <note>
            Herr talman! I dag förekommer ett samarbete mellan Sjöfartsinspektionen
            och Kustbevakningen -
          </note>
          <note>
            ett samarbete som främst är utvecklat på Norrlandskusten, men
            som fungerar mindre bra på andra ställen i landet. Det är ett
            samarbete där Kustbevakningen med stöd av en av Sjöfartsverkets
            kungörelser utför vissa inspektioner.
          </note>
          <note>
            Det framgår av den information som vi erhållit att det finns
            ytterligare uppgifter inom områdena fartygssäkerhet, farligt gods
            och vattenförorening från fartyg som med fördel kan klaras av
            Kustbevakningen.
          </note>
          <note>
            Kustbevakningens geografiska täckning av kusten borde i detta
            sammanhang medföra en betydande effektivitetsvinst.
          </note>
          <note>
            Vi anser att regeringen bör se över möjligheterna att snarast
            utöka samarbetet mellan Sjöfartsinspektionen och Kustbevakningen
            i hela landet.
          </note>
          <note>
            En utredning skulle även som alternativ kunna undersöka om det
            skulle medföra en effektivitetsvinst att överföra Sjöfartsinspektionen
            till Kustbevakningen och därmed på ett bättre sätt utnyttja den
            gemensamma personalen.
          </note>
          <note>
            Inspektörerna skulle då med sin specialkompetens kunna leda inspektionsarbetet
            på distans och på ett naturligare sätt än i dag använda sig av
            sina kolleger i
          </note>
          <note>
            Kustbevakningen. Det skulle vara möjligt att genomföra ett större
            antal kontroller. Inspektörerna skulle i större utsträckning än
            i dag kunna ägna sig mer åt de mer komplicerade inspektionerna.
          </note>
          <note>
            Vi är övertygade om att väl inplanerade inspektioner kan genomföras
            av Kustbevakningens personal utan att dess ordinarie patrullverksamhet
            i alltför stor omfattning blir lidande.
          </note>
          <note>
            Herr talman! Även om vår motion inte fått stöd av en utskottsmajoritet
            hoppas jag att den sått ett frö som regeringen kan använda sig
            av.
          </note>
          <note>
            Jag står bakom reservation 19 men begär ingen omröstning.
          </note>
          <note type="speaker">
            Anf. 213 PER LAGER (mp):
          </note>
          <note>
            Herr talman! Fördelen med att vara sist inför en votering är
            att man allteftersom kan få litet mer publik, och det kan ju vara
            trevligt.
          </note>
          <note>
            Våra skärgårdar har blivit ett eldorado för snabba fritidsmotorbåtar,
            framför allt stora, tunga, bullrande båtar med enorma svall efter
            sig. Samtidigt som de flesta inser att skärgårdens fauna och flora
            hänger intimt samman med hur vi människor beter oss och hur vi
            stör naturens möjligheter att fungera, finns sedan gammalt en
            idé om havets frihet, dvs. att vi människor har fritt fram till
            havs. Men med dagens kunskaper är det hög tid att omvärdera den
            idén.
          </note>
          <note>
            Förutom störningar bland sälar och fåglar, i barnkamrarna, de
            grunda havsvikarna där en stor del av fiskreproduktionen sker,
            stör vi människor också varandra. De som lever utmed kusten och
            har sin utkomst här men också de sommarboende turisterna får under
            framför allt semestertider stå ut med buller och svallvågor, mycket
            höga hastigheter och ibland hänsynslösa kappkörningar bland ungdomarna.
          </note>
          <note>
            Till sjöss finns inte sådana regler som vi har på land vad gäller
            motortransporter. Inga förarbevis krävs, ingen åldersgräns motsvarande
            mopedens 15
          </note>
          <note>
            år, inga krav på förarens nykterhet ställs, och det gäller inga
            generella hastighetsgränser, förutom inne i hamnarna och i begränsade
            områden.
          </note>
          <note>
            Om vi vill bevara våra skärgårdar som rekreationsområden i samklang
            med den ytterst känsliga fauna och flora som har sin naturliga
            hemvist där måste vi begränsa vårt fria svängrum och vårt miljöstörande
            beteende och visa varsamhet och hänsyn.
          </note>
          <note>
            Tyvärr fungerar inte detta enbart med information vad gäller
            sjösäkerhet, allemansrätt och skyddsområden.
          </note>
          <note>
            Trafiken till sjöss och särskilt inomskärs ökar snabbt, och utefter
            kustens märkta leder skapas bullrande och svallande motorvägar
            med ständiga tillbud.
          </note>
          <note>
            Alla kan inte sjöreglerna, och eftersom det inte finns några
            krav på att man skall kunna dem är tillbuden ofta förekommande
            och onödiga. Ejderungar körs över, och häckande fåglar med bon
            sköljs bort från skären. Sälkutar skräms, och grunda bottnar rivs
            upp, för att inte tala om hur bullret från motorerna kan stressa
            djurlivet.
          </note>
          <note>
            Herr talman! Vad som krävs i och med den ökande användningen
            av motordrivna fritidsbåtar och därmed trängseln till sjöss är
            regler mer lika dem vi har på land.
          </note>
          <note>
            Därför bör det för det första finnas förarbevis för större motorer,
            med en lägsta åldersgräns för framförande av motordrivna båtar.
            Små barn kan ofta ses ensamma eller i grupp köra omkring i full
            fart med gummibåtar försedda med utombordsmotor. Det är livsfarligt
            och oansvarigt av föräldrarna, men inga regler förbjuder det.
          </note>
          <note>
            För det andra måste det införas hastighetsgränser inomskärs.
            De bör vara avpassade för områdets fauna och flora, bebyggelse,
            rekreationskaraktär och liknande. De höga hastigheterna hör inte
            hemma bland skär och kobbar, utmed vikar och badplatser. Utomskärs
            finns det bättre utrymme för dem som har bråttom.
          </note>
          <note>
            För det tredje måste ett oavvisligt krav för att få framföra
            båtar till sjöss vara nykterhet. Det finns ingen anledning att
            acceptera alkohol bland förare till sjöss, när det sedan länge
            är förbjudet på land. Detta är en avgörande säkerhetsfråga, herr
            talman.
          </note>
          <note>
            Därför anser jag att regeringen snarast bör utreda möjligheterna
            till skärpta regler, och jag yrkar därför bifall till min reservation
            nr 30.
          </note>
          <note>
            Jag vill i det här sammanhanget också yrka bifall till en folkpartistisk
            reservation, nämligen nr 37, som handlar om att spara Stockholms
            känsliga skärgård genom att förbättra infrastrukturen i hamnarna
            runt om.
          </note>
          <note>
            Överläggningen var härmed avslutad.
          </note>
          <note>
            Meddelande om votering
          </note>
          <note type="speaker">
            Anf. 214 TREDJE VICE TALMANNEN:
          </note>
          <note>
            Jag får meddela att vid arbetsplenum tisdagen den
          </note>
          <note>
            16 december blir det inga voteringar före kl. 12.00.
          </note>
          <note>
            Beslut
          </note>
          <note>
            TU1 Utgiftsområde 22 Kommunikationer
          </note>
          <note>
            Mom. 1 (anslag inom utgiftsområde 22 Kommunikationer)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            218 för utskottet
          </note>
          <note>
            19 för res. 1
          </note>
          <note>
            66 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 38 m, 22 c, 13 fp
          </note>
          <note>
            För res. 1: 1 m, 1 fp, 17 v
          </note>
          <note>
            Avstod: 1 s, 33 m, 4 fp, 16 mp, 12 kd
          </note>
          <note>
            Frånvarande: 15 s, 8 m, 5 c, 8 fp, 5 v, 2 mp, 3 kd
          </note>
          <note>
            Eva Björne, Leif Carlson, Gustaf von Essen, Lennart
          </note>
          <note>
            Fridén, Lennart Hedquist, Tomas Högström, Marietta de Pourbaix-Lundin,
            Per Westerberg och Birgitta
          </note>
          <note>
            Wistrand (alla m) anmälde att de avsett att avstå från att rösta
            men markerats ha röstat ja.
          </note>
          <note>
            Mom. 2 (ökad flexibilitet i medelsanvisningen)
          </note>
          <note>
            1. utskottet
          </note>
          <note>
            2. res. 2 (m, fp, v, mp, kd)
          </note>
          <note>
            Votering:
          </note>
          <note>
            168 för utskottet
          </note>
          <note>
            137 för res. 2
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 22 c
          </note>
          <note>
            För res. 2: 74 m, 18 fp, 17 v, 16 mp, 12 kd
          </note>
          <note>
            Frånvarande: 15 s, 6 m, 5 c, 8 fp, 5 v, 2 mp, 3 kd
          </note>
          <note>
            Mom. 10 (anslagsnivån för bidrag till enskilda vägar m.m.)
          </note>
          <note>
            1. utskottet
          </note>
          <note>
            2. res. 5 (c, v)
          </note>
          <note>
            Votering:
          </note>
          <note>
            179 för utskottet
          </note>
          <note>
            39 för res. 5
          </note>
          <note>
            86 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 4 m, 18 fp, 12 kd
          </note>
          <note>
            För res. 5: 22 c, 17 v
          </note>
          <note>
            Avstod: 70 m, 16 mp
          </note>
          <note>
            Frånvarande: 16 s, 6 m, 5 c, 8 fp, 5 v, 2 mp, 3 kd
          </note>
          <note>
            Mom. 12 (främjande av gång- och cykeltrafik)
          </note>
          <note>
            1. utskottet
          </note>
          <note>
            2. res. 7 (mp)
          </note>
          <note>
            Votering:
          </note>
          <note>
            157 för utskottet
          </note>
          <note>
            16 för res. 7
          </note>
          <note>
            130 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 7 c, 1 fp, 3 v
          </note>
          <note>
            För res. 7: 16 mp
          </note>
          <note>
            Avstod: 74 m, 15 c, 17 fp, 12 v, 12 kd
          </note>
          <note>
            Frånvarande: 15 s, 6 m, 5 c, 8 fp, 7 v, 2 mp, 3 kd
          </note>
          <note>
            Sivert Carlsson och Görel Thurdin (båda c) anmälde att de avsett
            att avstå från att rösta men markerats ha röstat ja.
          </note>
          <note>
            Mom. 19 (miljöanpassad tågtrafik)
          </note>
          <note>
            1. utskottet
          </note>
          <note>
            2. res. 11 (c)
          </note>
          <note>
            Votering:
          </note>
          <note>
            267 för utskottet
          </note>
          <note>
            22 för res. 11
          </note>
          <note>
            16 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 74 m, 18 fp, 17 v, 12 kd
          </note>
          <note>
            För res. 11: 22 c
          </note>
          <note>
            Avstod: 16 mp
          </note>
          <note>
            Frånvarande: 15 s, 6 m, 5 c, 8 fp, 5 v, 2 mp, 3 kd
          </note>
          <note>
            Mom. 23 (stöd till banunderhåll)
          </note>
          <note>
            1. utskottet
          </note>
          <note>
            2. res. 12 (fp, kd)
          </note>
          <note>
            3. res. 13 (v, mp)
          </note>
          <note>
            Förberedande votering:
          </note>
          <note>
            32 för res. 12
          </note>
          <note>
            33 för res. 13
          </note>
          <note>
            240 avstod
          </note>
          <note>
            44 frånvarande
          </note>
          <note>
            Kammaren biträdde res. 13.
          </note>
          <note>
            Huvudvotering:
          </note>
          <note>
            182 för utskottet
          </note>
          <note>
            33 för res. 13
          </note>
          <note>
            90 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 14 m, 22 c
          </note>
          <note>
            För res. 13: 17 v, 16 mp
          </note>
          <note>
            Avstod: 60 m, 18 fp, 12 kd
          </note>
          <note>
            Frånvarande: 15 s, 6 m, 5 c, 8 fp, 5 v, 2 mp, 3 kd
          </note>
          <note>
            Mom. 25 (fortsatt upprustning av Inlandsbanan)
          </note>
          <note>
            1. utskottet
          </note>
          <note>
            2. res. 14 (fp, kd)
          </note>
          <note>
            Votering:
          </note>
          <note>
            223 för utskottet
          </note>
          <note>
            29 för res. 14
          </note>
          <note>
            51 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 42 m, 21 c, 1 fp, 14 v
          </note>
          <note>
            För res. 14: 17 fp, 12 kd
          </note>
          <note>
            Avstod: 32 m, 3 v, 16 mp
          </note>
          <note>
            Frånvarande: 16 s, 6 m, 6 c, 8 fp, 5 v, 2 mp, 3 kd
          </note>
          <note>
            Mom. 27 (ett sammanhållet icke elektrifierat järnvägssystem)
          </note>
          <note>
            1. utskottet
          </note>
          <note>
            2. res. 16 (v, mp, kd)
          </note>
          <note>
            Votering:
          </note>
          <note>
            254 för utskottet
          </note>
          <note>
            47 för res. 16
          </note>
          <note>
            5 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 69 m, 21 c, 18 fp
          </note>
          <note>
            För res. 16: 1 c, 1 fp, 17 v, 16 mp, 12 kd
          </note>
          <note>
            Avstod: 5 m
          </note>
          <note>
            Frånvarande: 15 s, 6 m, 5 c, 7 fp, 5 v, 2 mp, 3 kd
          </note>
          <note>
            Mom. 36 (den svenska handelssjöfartens internationella konkurrenskraft)
          </note>
          <note>
            1. utskottet
          </note>
          <note>
            2. res. 21 (c, mp)
          </note>
          <note>
            3. res. 22 (fp)
          </note>
          <note>
            4. res. 23 (v)
          </note>
          <note>
            Förberedande votering 1:
          </note>
          <note>
            19 för res. 22
          </note>
          <note>
            17 för res. 23
          </note>
          <note>
            269 avstod
          </note>
          <note>
            44 frånvarande
          </note>
          <note>
            Kammaren biträdde res. 22.
          </note>
          <note>
            Förberedande votering 2:
          </note>
          <note>
            38 för res. 21
          </note>
          <note>
            19 för res. 22
          </note>
          <note>
            249 avstod
          </note>
          <note>
            43 frånvarande
          </note>
          <note>
            Kammaren biträdde res. 21.
          </note>
          <note>
            Huvudvotering:
          </note>
          <note>
            154 för utskottet
          </note>
          <note>
            38 för res. 21
          </note>
          <note>
            112 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 142 s, 12 kd
          </note>
          <note>
            För res. 21: 22 c, 16 mp
          </note>
          <note>
            Avstod: 2 s, 74 m, 19 fp, 17 v
          </note>
          <note>
            Frånvarande: 17 s, 6 m, 5 c, 7 fp, 5 v, 2 mp, 3 kd
          </note>
          <note>
            Mom. 37 (sjöfartsavgifter)
          </note>
          <note>
            1. utskottet
          </note>
          <note>
            2. res. 24 (m, kd)
          </note>
          <note>
            Votering:
          </note>
          <note>
            219 för utskottet
          </note>
          <note>
            86 för res. 24
          </note>
          <note>
            1 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 22 c, 19 fp, 16 v, 16 mp
          </note>
          <note>
            För res. 24: 74 m, 12 kd
          </note>
          <note>
            Avstod: 1 v
          </note>
          <note>
            Frånvarande: 15 s, 6 m, 5 c, 7 fp, 5 v, 2 mp, 3 kd
          </note>
          <note>
            Charlotta L Bjälkebring (v) anmälde att hon avsett att rösta
            ja men markerats ha avstått från att rösta.
          </note>
          <note>
            Mom. 40 (vissa säkerhets- och miljöfrågor avseende handelssjöfarten)
          </note>
          <note>
            1. utskottet
          </note>
          <note>
            2. res. 26 (c)
          </note>
          <note>
            Votering:
          </note>
          <note>
            266 för utskottet
          </note>
          <note>
            22 för res. 26
          </note>
          <note>
            18 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 73 m, 19 fp, 16 v, 12 kd
          </note>
          <note>
            För res. 26: 22 c
          </note>
          <note>
            Avstod: 1 m, 1 v, 16 mp
          </note>
          <note>
            Frånvarande: 15 s, 6 m, 5 c, 7 fp, 5 v, 2 mp, 3 kd
          </note>
          <note>
            Mom. 41 (ansvaret vid olagliga oljeutsläpp)
          </note>
          <note>
            1. utskottet
          </note>
          <note>
            2. res. 28 (v)
          </note>
          <note>
            Votering:
          </note>
          <note>
            272 för utskottet
          </note>
          <note>
            33 för res. 28
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 74 m, 21 c, 19 fp, 12 kd
          </note>
          <note>
            För res. 28: 17 v, 16 mp
          </note>
          <note>
            Frånvarande: 15 s, 6 m, 6 c, 7 fp, 5 v, 2 mp, 3 kd
          </note>
          <note>
            Mom. 44 (höghastighetsfärjor)
          </note>
          <note>
            1. utskottet
          </note>
          <note>
            2. res. 29 (v, mp)
          </note>
          <note>
            Votering:
          </note>
          <note>
            269 för utskottet
          </note>
          <note>
            35 för res. 29
          </note>
          <note>
            2 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 74 m, 20 c, 18 fp, 12 kd
          </note>
          <note>
            För res. 29: 1 s, 1 c, 17 v, 16 mp
          </note>
          <note>
            Avstod: 1 c, 1 fp
          </note>
          <note>
            Frånvarande: 15 s, 6 m, 5 c, 7 fp, 5 v, 2 mp, 3 kd
          </note>
          <note>
            Mom. 46 (vissa säkerhetsfrågor i fritidsbåtstrafiken)
          </note>
          <note>
            1. utskottet
          </note>
          <note>
            2. res. 30 (v, mp)
          </note>
          <note>
            Votering:
          </note>
          <note>
            272 för utskottet
          </note>
          <note>
            34 för res. 30
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 74 m, 21 c, 19 fp, 12 kd
          </note>
          <note>
            För res. 30: 1 c, 17 v, 16 mp
          </note>
          <note>
            Frånvarande: 15 s, 6 m, 5 c, 7 fp, 5 v, 2 mp, 3 kd
          </note>
          <note>
            Mom. 50 (fritidsbåtsregister m.m.)
          </note>
          <note>
            1. utskottet
          </note>
          <note>
            2. res. 34 (m, fp, kd)
          </note>
          <note>
            Votering:
          </note>
          <note>
            184 för utskottet
          </note>
          <note>
            106 för res. 34
          </note>
          <note>
            15 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 20 c, 17 v, 1 mp
          </note>
          <note>
            För res. 34: 74 m, 1 c, 19 fp, 12 kd
          </note>
          <note>
            Avstod: 15 mp
          </note>
          <note>
            Frånvarande: 15 s, 6 m, 6 c, 7 fp, 5 v, 2 mp, 3 kd
          </note>
          <note>
            Mom. 54 (färjor och farleder i Stockholmsregionen)
          </note>
          <note>
            1. utskottet
          </note>
          <note>
            2. res. 37 (mp)
          </note>
          <note>
            Votering:
          </note>
          <note>
            267 för utskottet
          </note>
          <note>
            35 för res. 37
          </note>
          <note>
            2 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 73 m, 20 c, 1 fp, 16 v, 12 kd
          </note>
          <note>
            För res. 37: 1 c, 18 fp, 16 mp
          </note>
          <note>
            Avstod: 1 m, 1 c
          </note>
          <note>
            Frånvarande: 16 s, 6 m, 5 c, 7 fp, 6 v, 2 mp, 3 kd
          </note>
          <note>
            Mom. 58 (Luftfartsverkets mål och verksamhetsinriktning m.m.)
          </note>
          <note>
            1. utskottet
          </note>
          <note>
            2. res. 40 (mp)
          </note>
          <note>
            Kammaren biföll utskottets hemställan med acklamation
          </note>
          <note>
            Mom. 78 (trafikupphandling)
          </note>
          <note>
            1. utskottet
          </note>
          <note>
            2. res. 47 (mp)
          </note>
          <note>
            Votering:
          </note>
          <note>
            214 för utskottet
          </note>
          <note>
            17 för res. 47
          </note>
          <note>
            75 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 1 m, 22 c, 19 fp, 16 v, 12 kd
          </note>
          <note>
            För res. 47: 1 v, 16 mp
          </note>
          <note>
            Avstod: 2 s, 73 m
          </note>
          <note>
            Frånvarande: 15 s, 6 m, 5 c, 7 fp, 5 v, 2 mp, 3 kd
          </note>
          <note>
            Michael Hagberg (s) anmälde att han avsett att rösta ja men markerats
            ha avstått från att rösta.
          </note>
          <note>
            Hans Hjortzberg-Nordlund (m) anmälde att han avsett att avstå
            från att rösta men markerats ha röstat ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            8 § Sjömansskatt (förnyad behandling)
          </note>
          <note>
            Föredrogs
          </note>
          <note>
            Skatteutskottets betänkande 1997/98:SkU14
          </note>
          <note>
            Sjömansskatt (förnyad behandling)
          </note>
          <note>
            Kammaren biföll utskottets hemställan om att ärendet fick avgöras
            efter endast en bordläggning.
          </note>
          <note type="speaker">
            Anf. 215 ERLING BAGER (fp):
          </note>
          <note>
            Herr talman! Skatteutskottets majoritet har haft chansen att
            rätta till bristen i regeringens proposition angående avskaffande
            av sjömansskatten men har inte tagit denna chans. Vilket betyg
            skall man ge en regering som handlar på ett sådant sätt? Den lade
            förra året fram en proposition där det föreslogs att man skulle
            övergå från sjömansskatt till landbeskattning med kostnadsneutralitet
            för de berörda parterna. Man fick med sig de olika facken, Redareföreningen,
            Sjöfartsforum osv., som trodde att propositionen innebar kostnadsneutralitet.
            Det är klart att regeringens proposition måste ges underkänt betyg.
            Man har fört näringen och facket bakom ljuset.
          </note>
          <note>
            Herr talman! Jag beklagar detta och yrkar bifall till den gemensamma
            reservationen från Moderaterna,
          </note>
          <note>
            Folkpartiet och Kristdemokraterna.
          </note>
          <note>
            Anf. 216 LISBETH STAAF-
          </note>
          <note type="speaker">
            IGELSTRÖM (s):
          </note>
          <note>
            Herr talman! Eftersom sakdebatten i detta ärende fördes i kammaren
            i förra veckan och ingenting nytt har framkommit i ärendet, hänvisar
            jag till de besked som Sverre Palm gav i den debatten och till
            de besked som Håkan Strömberg har givit i dagens debatt.
          </note>
          <note>
            Jag yrkar bifall till utskottets hemställan och avslag på reservationen.
          </note>
          <note type="speaker">
            Anf. 217 INGRID NÄSLUND (kd):
          </note>
          <note>
            Herr talman! Det verkar som om regeringen är fast besluten att
            till varje pris spoliera villkoren för sjöfarten. Europasjöfarten
            har under de senaste 20 åren utsatts för hård konkurrens av fartyg
            från låglöneländer. Nu har EU, som vi alla vet, öppnat stora möjligheter
            för sina medlemsländer att reducera skatter och avgifter. En sådan
            utveckling har redan inletts av
          </note>
          <note>
            Holland och Norge, och Tyskland, Danmark och
          </note>
          <note>
            Storbritannien väntas fortsätta.
          </note>
          <note>
            Sverige är att betrakta som en ö, och vi är väldigt beroende
            av våra fartyg för export och miljömässigt.
          </note>
          <note>
            Vi har en mycket bra fartygsutveckling, stor driftkunnighet och
            väldigt god arbetsorganisation ombord.
          </note>
          <note>
            Utbildningen har delvis genomförts på branschens och elevernas
            bekostnad. Det vore väldigt angeläget att detta dråpslag nu inte
            utdelades mot sjöfarten. Vi vet att detta ytterligare skulle försvåra
            konkurrenssituationen.
          </note>
          <note>
            Om sjöbefälen försöker kompensera sig för den förlust som de
            lider när sjömansskatten avskaffas och om redarna inte kan möta
            deras krav på löneförhöjningar, kommer det att få konsekvenser.
            Norge ligger redan i startgroparna för att dra till sig kompetent
            befäl. Ett alternativ kan också vara utflaggning av fartyg.
          </note>
          <note>
            Den svenska regeringen tycks inte inse att det borde ligga i
            landets intresse att skapa rimliga konkurrensvillkor för en viktig
            näring och att inte riskera att landet förlorar den kompetens
            som det har tagit så lång tid att bygga upp.
          </note>
          <note>
            Det skulle ha funnits tid att ändra det tidigare beslutet, om
            bara viljan hade funnits. Om inte skatteministern begriper det
            här, borde socialdemokraterna i utskottet ha kunnat upplysa honom.
            Andra länder ser om sitt hus och värnar om sin sjöfartsnäring.
            Sjömansskatten borde ha fått vara kvar. I andra hand borde man
            ha skjutit upp starten för ikraftträdandet.
          </note>
          <note>
            Jag yrkar bifall till den gemensamma reservationen.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            SkU14 Sjömansskatt
          </note>
          <note>
            1. utskottet
          </note>
          <note>
            2. res. (m, fp, kd)
          </note>
          <note>
            Votering:
          </note>
          <note>
            196 för utskottet
          </note>
          <note>
            107 för res.
          </note>
          <note>
            2 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 19 c, 17 v, 15 mp
          </note>
          <note>
            För res.: 1 s, 74 m, 2 c, 19 fp, 11 kd
          </note>
          <note>
            Avstod: 1 c, 1 mp
          </note>
          <note>
            Frånvarande: 15 s, 6 m, 5 c, 7 fp, 5 v, 2 mp, 4 kd
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Socialförsäkringsutskottets betänkanden
          </note>
          <note>
            1997/98:SfU1 Anslag inom socialförsäkringsområdet
          </note>
          <note>
            (utgiftsområdena 10, 11 och 12)
          </note>
          <note>
            1997/98:SfU2 Utgiftsområde 8 Invandrare och flyktingar m.m.
          </note>
          <note>
            1997/98:SfU7 Återkallelse av uppehållstillstånd
          </note>
          <note>
            Socialutskottets betänkande
          </note>
          <note>
            1997/98:SoU1 Budgetpropositionen för år 1998,
          </note>
          <note>
            Utgiftsområde 9 Hälsovård, sjukvård och social omsorg
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 11 december
          </note>
          <note>
            1997/98:99 av Juan Fonseca (s) till arbetsmarknadsministern
          </note>
          <note>
            Diskriminering på arbetsmarknaden
          </note>
          <note>
            1997/98:100 av Beatrice Ask (m) till statsrådet Ylva
          </note>
          <note>
            Johansson
          </note>
          <note>
            Undervisning i teoretisk slöjd
          </note>
          <note>
            1997/98:101 av Lars Stjernkvist (s) till socialministern
          </note>
          <note>
            Privatisering
          </note>
          <note>
            1997/98:102 av Marianne Samuelsson (mp) till näringsministern
          </note>
          <note>
            Konsekvensen av EU:s inre marknad
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 16 december.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 11 december
          </note>
          <note>
            1997/98:247 av Ann-Marie Fagerström (s) till statsrådet Pierre
            Schori
          </note>
          <note>
            Mänskliga rättigheter i Pakistan
          </note>
          <note>
            1997/98:248 av Ola Karlsson (m) till statsrådet Ulrica Messing
          </note>
          <note>
            Rätt att slippa teckna kollektivavtal m.m.
          </note>
          <note>
            1997/98:249 av Ola Karlsson (m) till arbetsmarknadsministern
          </note>
          <note>
            Byggmål Sverige AB
          </note>
          <note>
            1997/98:250 av Inger Davidson (kd) till statsrådet
          </note>
          <note>
            Maj-Inger Klingvall
          </note>
          <note>
            Översyn av socialförsäkringslagen
          </note>
          <note>
            1997/98:251 av Per Lager (mp) till miljöministern
          </note>
          <note>
            Intensivstationerna utanför Lysekil
          </note>
          <note>
            1997/98:252 av Peter Weibull Bernström (m) till näringsministern
          </note>
          <note>
            Avtalet med Ryssland om gasledning till Sverige
          </note>
          <note>
            1997/98:253 av Chatrine Pålsson (kd) till statsministern
          </note>
          <note>
            Äldreomsorgen och socialstyrelsen
          </note>
          <note>
            1997/98:254 av Ragnhild Pohanka (mp) till statsrådet
          </note>
          <note>
            Pierre Schori
          </note>
          <note>
            Algeriet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 december.
          </note>
          <note>
            12 § Anmälan om skriftligt svar på fråga
          </note>
          <note>
            Anmäldes att följande skriftliga svar på fråga inkommit
          </note>
          <note>
            den 10 december
          </note>
          <note>
            1997/98:224 av Lena Sandlin (s) till näringsministern
          </note>
          <note>
            Sysselsättningsbidraget och turistnäringen
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 16 december.
          </note>
          <note>
            13 § Kammaren åtskildes kl. 17.55.
          </note>
          <note>
            Förhandlingarna leddes av talmannen från sammanträdets början
            t.o.m. 5 §
          </note>
          <note>
            anf. 38 (delvis), av andre vice talmannen därefter t.o.m. anf.
            80
          </note>
          <note>
            (delvis), av talmannen därefter t.o.m. 6 § anf. 160, av förste
            vice talmannen därefter t.o.m. 7 § anf. 206
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
