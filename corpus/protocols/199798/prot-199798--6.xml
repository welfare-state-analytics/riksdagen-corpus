<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--6</head>
          <docDate when="1997-09-25">1997-09-25</docDate>
        </div>
      </front>
      <body>
        <div>
          <note>
            14.00 - 15.04
          </note>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------------
          </note>
          <note>
            1 § Val till Nordiska rådets svenska delegation
          </note>
          <note>
            Företogs val av 20 ledamöter och 20 suppleanter till Nordiska
            rådets svenska delegation. Valberedningen hade enhälligt godkänt
            gemensamma listor för valen av ledamöter och suppleanter till
            Nordiska rådets svenska delegation.
          </note>
          <note>
            Sedan en promemoria innehållande de gemensamma listorna delats
            ut och godkänts av kammaren befanns följande personer, vilkas
            namn i här angiven ordning upptagits på respektive listor, valda
            för
          </note>
          <note>
            1997/98 års riksmöte:
          </note>
          <note>
            ledamöter
          </note>
          <note>
            Per Olof Håkansson (s)
          </note>
          <note>
            Anita Johansson (s)
          </note>
          <note>
            Carl Bildt (m)
          </note>
          <note>
            Berit Oscarsson (s)
          </note>
          <note>
            Nils T Svensson (s)
          </note>
          <note>
            Sten Svensson (m)
          </note>
          <note>
            Birthe Sörestedt (s)
          </note>
          <note>
            Olof Johansson (c)
          </note>
          <note>
            Reynoldh Furustrand (s)
          </note>
          <note>
            Arne Andersson (m)
          </note>
          <note>
            Elver Jonsson (fp)
          </note>
          <note>
            Kaj Larsson (s)
          </note>
          <note>
            Charlotta L Bjälkebring (v)
          </note>
          <note>
            Margareta Israelsson (s)
          </note>
          <note>
            Inger Koch (m)
          </note>
          <note>
            Marianne Samuelsson (mp)
          </note>
          <note>
            Berit Löfstedt (s)
          </note>
          <note>
            Håkan Strömberg (s)
          </note>
          <note>
            Chris Heister (m)
          </note>
          <note>
            Ingrid Näslund (kd)
          </note>
          <note>
            suppleanter
          </note>
          <note>
            Sven Hulterström (s)
          </note>
          <note>
            Sinikka Bohlin (s)
          </note>
          <note>
            Henrik Landerholm (m)
          </note>
          <note>
            Marianne Carlström (s)
          </note>
          <note>
            Eva Johansson (s)
          </note>
          <note>
            Göthe Knutson (m)
          </note>
          <note>
            Björn Kaaling (s)
          </note>
          <note>
            Marianne Andersson (c)
          </note>
          <note>
            Carin Lundberg (s)
          </note>
          <note>
            Göte Jonsson (m)
          </note>
          <note>
            Anne Wibble (fp)
          </note>
          <note>
            Per Erik Granström (s)
          </note>
          <note>
            Johan Lönnroth (v)
          </note>
          <note>
            Ingibjörg Sigurdsdóttir (s)
          </note>
          <note>
            Christel Anderberg (m)
          </note>
          <note>
            Barbro Johansson (mp)
          </note>
          <note>
            Birgitta Gidblom (s)
          </note>
          <note>
            Anders Ygeman (s)
          </note>
          <note>
            Göran Lennmarker (m)
          </note>
          <note>
            Alf Svensson (kd)
          </note>
          <note>
            2 § Justering av protokoll
          </note>
          <note>
            Justerades protokollen för den 16, 18 och
          </note>
          <note>
            19 september.
          </note>
          <note>
            3 § Meddelande om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1997/98:3
          </note>
          <note>
            Till riksdagen
          </note>
          <note>
            Interpellation 1997/98:3 av Lennart Brunander (c)
          </note>
          <note>
            om jämställdhetsarbetet inom Svenska kyrkan.
          </note>
          <note>
            Interpellationen kommer att besvaras torsdagen den 2 oktober
            1997.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 22 september 1997
          </note>
          <note>
            Marita Ulvskog
          </note>
          <note>
            Interpellation 1997/98:1
          </note>
          <note>
            Till riksdagen
          </note>
          <note>
            Interpellation 1997/98:1 av Chatrine Pålsson om de psykiskt sjukas
            situation.
          </note>
          <note>
            Interpellationen kommer att besvaras tisdagen den
          </note>
          <note>
            7 oktober 1997.
          </note>
          <note>
            Skälet till dröjsmålet är att socialministern är på resa.
          </note>
          <note>
            Stockholm den 22 september 1997
          </note>
          <note>
            Margot Wallström
          </note>
          <note>
            Interpellation 1997/98:4
          </note>
          <note>
            Till riksdagen
          </note>
          <note>
            Interpellation 1997/98:4 av Marietta de Pourbaix-
          </note>
          <note>
            Lundin om personer med funktionshinder.
          </note>
          <note>
            Interpellationen kommer att besvaras tisdagen den
          </note>
          <note>
            7 oktober 1997.
          </note>
          <note>
            Skälet till dröjsmålet är att socialministern är på resa.
          </note>
          <note>
            Stockholm den 22 september 1997
          </note>
          <note>
            Margot Wallström
          </note>
          <note>
            4 § Svar på interpellation 1997/98:2 om varvssubventioner
          </note>
          <note type="speaker">
            Anf. 1 Näringsminister ANDERS SUNDSTRÖM (s):
          </note>
          <note>
            Fru talman! Sten Andersson har frågat mig vilka åtgärder jag
            är beredd att vidta med anledning av att varvssubventioner inom
            EU riskerar att slå ut svenska fartygstillverkare.
          </note>
          <note>
            Så sent som den 2 juni i år svarade jag på en interpellation
            av Marie Granlund om varvsstöd, och min inställning i frågan har
            inte förändrats under sommaren. Mitt svar till Sten Andersson
            kommer därför att delvis bli en upprepning av mitt svar den 2
            juni.
          </note>
          <note>
            Inledningsvis vill jag framhålla att varvsindustrins problem
            inte är begränsat till förhållandena inom EU
          </note>
          <note>
            utan ett problem som måste betraktas i ett betydligt vidare perspektiv.
            Varvsindustrin är global i den meningen att marknaden för nybyggda
            fartyg omfattar i princip hela världen. Inom varvsindustrin råder
            dessutom en betydande överkapacitet som upprätthålls genom statliga
            subventioner. Det enda sättet att långsiktigt och stabilt lösa
            problemen inom varvsindustrin är, som jag ser det, att träffa
            breda och internationellt förankrade överenskommelser om att avveckla
            varvsstödet. Det OECD-avtal som har träffats mellan EU,
          </note>
          <note>
            Japan, Norge, Sydkorea och USA om att avveckla varvsstödet är
            för närvarande den enda lösning som kan ge fartygsproducenter
            runt om i världen en möjlighet att konkurrera på lika villkor.
            Dessvärre har avtalet inte kunnat träda i kraft som planerat eftersom
          </note>
          <note>
            USA som enda part ännu inte ratificerat avtalet.
          </note>
          <note>
            USA:s fördröjda ratificering ändrar emellertid inte min grundläggande
            inställning som är att varvsindustrins problem i första hand måste
            lösas genom internationell samverkan. Jag har därför inom ramen
            för arbetet inom Nordiska ministerrådet tillsammans med mina industriministerkolleger
            i Danmark, Finland, Norge och Island i ett brev till handelsansvarig
            i president Clintons administration uttryckt oro för
          </note>
          <note>
            OECD-avtalets framtid och samtidigt uppmanat USA
          </note>
          <note>
            att ratificera det snarast möjligt.
          </note>
          <note>
            När det gäller frågan om USA:s ratificering och avtalets ikraftträdande
            kan jag informera Sten Andersson om att EU vid ministerrådsmötet
            den 13 november kommer att besluta hur denna fråga och stödet
            inom EU skall hanteras framöver. Formellt sett upphör det s.k.
            sjunde varvsdirektivet som tillåter stöd till
          </note>
          <note>
            Europas varv vid årsskiftet men frågan är vad som skall komma
            i stället om nu inte OECD-avtalet har ratificerats av USA. Sverige
            kommer att fullfölja sin tidigare linje och motsätta sig en förlängning
            av möjligheten till statsstöd inom EU.
          </note>
          <note>
            Det skulle kunna hävdas att varvsstödet - i vart fall som en
            temporär åtgärd - bör återinföras av rättviseskäl för att ge svenska
            varv samma förutsättningar som övriga varv inom EU. Men att återinföra
            varvsstödet och lämna mer stöd till varven än övrig industri vore
            långsiktigt en dålig användning av statens medel.
          </note>
          <note>
            Sverige bör i stället sträva efter att konkurrera med en fartygsproduktion
            med högt förädlingsvärde och inte konkurrera med låga priser som
            skapas på konstlad väg genom statligt driftsstöd. Kan vi få till
            stånd en uppgörelse inom EU så kan de svenska varven konkurrera
            med övriga europeiska varv på samma villkor framöver.
          </note>
          <note type="speaker">
            Anf. 2 STEN ANDERSSON (m):
          </note>
          <note>
            Fru talman! Jag tackar för svaret.
          </note>
          <note>
            Jag känner till att det har varit en debatt i den här frågan
            ganska nyligen. Jag vet också om att ledamöter i kammaren har
            motionerat i frågan så att den kommer att behandlas under riksmötet.
          </note>
          <note>
            Att jag ändå tar upp frågan beror på att jag har gamla kontakter
            med varvsnäringen i Sverige. Man säger att man får ovanligt många
            förfrågningar just nu och att man, när det kommer till priset,
            är handikappad på grund av att man inte kan möta de subventionerade
            priser som många andra länder tyvärr ger sina varv.
          </note>
          <note>
            Jag tror att statsrådet håller med mig när jag säger att dagens
            situation i teorin och kanske också i praktiken kan innebära att
            de varv som är mycket duktiga, men inte kan konkurrera med subventioner,
            riskerar att slås ut. Den dag då subventionerna är borta är de
            duktiga varven inte kvar. Det är en fullt realistisk situation.
          </note>
          <note>
            Statsrådet säger nu att man måste bekämpa detta även globalt.
            Det finns ingen anledning för mig att gå in i en diskussion om
            det. Det är korrekt. Jag inser att problemet är det faktum att
            varv, var de än finns, skapar många jobb. I den situation som
            i dag råder på arbetsmarknaden är det besvärligt att lägga ned
            varv med allt vad det innebär av personliga tragedier för många
            människor.
          </note>
          <note>
            Problemet för oss är först och främst EU. Det är svårt att nu
            gå ut och sälja EU. EU skulle ju handla om fri och lika konkurrens.
            Nu har vi sett att EU
          </note>
          <note>
            tyvärr har godkänt möjligheten för vissa länder att öka sina
            subventioner. Det drabbar framför allt Sverige och Danmark.
          </note>
          <note>
            Jag vill fråga statsrådet: Kan statsrådet på ett ungefär säga
            när de här varvsstöden inom EU försvinner, så att de länder som
            inte ger subventioner kan vara med i konkurrensen?
          </note>
          <note>
            Till sist, fru talman, vill jag fråga statsrådet: Vilket råd
            ger statsrådet i dag till de svenska varven och deras anställda
            inför framtiden? Är det lönt för svenska varv att över huvud taget
            fortsätta med sin verksamhet, eller skall man lägga ned och titta
            på andra aktiviteter? Tack!
          </note>
          <note type="speaker">
            Anf. 3 Näringsminister ANDERS SUNDSTRÖM (s):
          </note>
          <note>
            Fru talman! Två saker. Den första frågan var: När försvinner
            subventionerna i EU? Det vet inte jag. Men det är ett mycket viktigt
            möte vi har den 13 november.
          </note>
          <note>
            Så mycket tror jag är klart, att det sjunde varvsdirektivet troligtvis
            inte kommer att förlängas. Det kommer att tas fram ett nytt varvsdirektiv,
            och förhoppningsvis innehåller det en sådan konstruktion att subventionen
            tas bort eller kraftigt reduceras.
          </note>
          <note>
            Jag tycker att det viktigaste stödet riksdagens ledamöter kan
            ge regeringen är att vara mycket tydliga mot omvärlden om att
            Sverige anser att varvsstödet nu skall bort. Vi kämpar hårt för
            det fram till den 13
          </note>
          <note>
            november.
          </note>
          <note>
            Jag har medarbetare i mitt departement som i dag och i går har
            varit runt i Europa och träffat andra regeringar för att försöka
            att i vart fall skapa en minoritet som kan blockera en förlängning,
            så att vi kan åstadkomma en förändring av varvsstödet. Jag kan
            inte lova en tidpunkt för när detta lyckas. Men politikens uppgift
            är att driva en fråga och förhoppningsvis vinna den så småningom.
          </note>
          <note>
            Den andra frågan var vilket råd jag skall ge till den svenska
            varvsindustrin. Det är svårt för mig att ge råd. En sak kan jag
            säga, om varvsstödet skulle komma att avvecklas, om detta OECD-avtal
            lyckas och våra påtryckningar på USA lyckas innebär det att våra
            varv, som levt utan varvsstöd, blir oerhört konkurrenskraftiga.
            Skulle vi lyckas i kampen att få ned varvsstödet eller t.o.m.
            få bort det är det en chans för de varv som har hållit ut i alla
            dessa år utan varvsstöd.
          </note>
          <note>
            Min förhoppning är att man orkar hålla ut i vart fall fram till
            nästa stora förhandling som är den 13 november, och där hoppas
            jag att vi når någonstans.
          </note>
          <note type="speaker">
            Anf. 4 STEN ANDERSSON (m):
          </note>
          <note>
            Fru talman! Statsrådet säger att det sjunde direktivet skall
            försvinna. Men det innebär inte, det säger statsrådet också, att
            varvssubventionerna automatiskt upphör. Vi får se vad som kommer
            efter dem, hur stort stöd man inom EU trots allt kommer att tillåta
            inom ett rimligt tidsperspektiv.
          </note>
          <note>
            Jag skrev i min interpellation om ett faktum som faktiskt irriterar
            många människor, framför allt dem som nu är berörda på varven,
            de varvsanställda, att mycket av dagens EU-subvention baseras
            på Tysklands sammanslagning. Den tyska regeringen sade att sammanslagningen
            inte skulle kosta tyska folket någonting, tvärtom. Det vet vi
            alla i dag inte stämde på nästan en enda punkt, mer än att Tyskland
            blev sammanslaget, vilket i och för sig var positivt. Men efter
            detta fick tyska varv pengar till subventioner. Indirekt kan man
            säga att svenska varv och deras anställda betalar delar av den
            tyska återföreningen.
          </note>
          <note>
            Sedan säger statsrådet att han inte kan ge råd. Det är klart
            att jag ställde en svår fråga. Men statsrådet är ju så duktig
            i andra sammanhang, i alla fall när det gäller att teoretiskt
            skapa nya arbetstillfällen, att jag tycker att han borde kunna
            prestera ett bättre råd än det han gav i dag.
          </note>
          <note>
            Till sist vill jag fråga statsrådet om han håller med mig när
            jag säger att det faktiskt kan inträffa i praktiken att svenska
            och även danska varv som är enormt skickliga i dag, och som hade
            kunnat klara sig om de inte hade mött de ibland enorma subventionerna
            från länder där man tillåter subventioner, också kan vara försvunna
            den dag subventionerna är borttagna. Jag vill alltså fråga statsrådet:
            Delar statsrådet min uppfattning och kan han hävda att mitt resonemang
            i den delen är korrekt?
          </note>
          <note type="speaker">
            Anf. 5 Näringsminister ANDERS SUNDSTRÖM (s):
          </note>
          <note>
            Fru talman! Jag vill först säga att det stöd som
          </note>
          <note>
            Tyskland och Spanien tilläts ge till ett antal varv tidigare
            i år var villkorat till en kraftig neddragning av varvskapaciteten
            i Tyskland och Spanien. Det var inget ensidigt driftsstöd, utan
            det var kopplat till en kraftig reduktion av varvskapaciteten.
            Det var inget som jag gillade, och Sverige var emot det i EU.
            Men det är ändå viktigt att beskriva det på ett korrekt sätt.
          </note>
          <note>
            Vi tycker att hela stödsystemet skall bort.
          </note>
          <note>
            De duktiga kan slås ut. Ja, det är därför vi kämpar för att få
            bort varvsstödet. Då är frågan: Hur lyckas vi bäst med det? Det
            är egentligen det frågan gäller.
          </note>
          <note>
            Vilken strategi är den bästa för Sverige för att få bort varvsstödet?
            Är det en bra strategi att nu införa ett varvsstöd och samtidigt
            kraftfullt demonstrera mot varvsstödet i Europa den 13 november?
            Jag tror att det är en dålig strategi. Jag tror att det blir väldiga
            problem med argumentationen på ministerrådsmötet den 13 november
            om Sverige inför ett varvsstöd och samtidigt kräver ett avskaffande.
            Det är inte en så enkel argumentation. Jag tycker att det är viktigt
            att vi håller fast vid att vi inte har ett varvsstöd och att vi
            driver frågan. Jag tror att vi också är på väg att åstadkomma
            en förändring.
          </note>
          <note>
            Det andra jag skulle vilja säga gäller de näringspolitiska pengarna.
            Man kan naturligtvis föra ett resonemang om detta. Om vi bestämmer
            oss för att göra näringspolitiska insatser i vissa branscher och
            vi har en given summa pengar för det, skall vi lägga dem som ett
            driftsstöd i vissa branscher eller skall vi lägga dem som ett
            utvecklingsstöd i andra branscher? Jag tror ju att om jag lägger
            pengarna i ett utvecklingsstöd, i branscher där det finns en sund
            och fungerande konkurrens, leder det till större sysselsättning
            i Sverige än om jag lägger pengarna i ett driftsstöd i osunda
            branscher, där driftsbidragen är spridda över hela världen.
          </note>
          <note>
            Det här är en mycket komplicerad fråga. Men vi driver avskaffandet
            av varvsstödet hårt och hoppas att vi skall komma en bit på vägen,
            kanske t.o.m. så långt att vi får se USA underteckna OECD-avtalet.
            Det är faktiskt USA som blockerar. Det är inte EU utan USA
          </note>
          <note>
            som blockerar möjligheten att avskaffa varvsstödet.
          </note>
          <note>
            Det kan vara ganska tankeväckande att konstatera, att det land
            som inte direkt förknippas med stöd och bidrag till näringslivet
            är det land som nu blockerar ett avskaffande av varvsstödet i
            hela världen.
          </note>
          <note type="speaker">
            Anf. 6 STEN ANDERSSON (m):
          </note>
          <note>
            Fru talman! Jag håller med statsrådet om att subventioner är
            ett elände. Samtidigt har jag svårt att riktigt förstå logiken,
            som även mitt eget parti omfattar. Man säger att man inte kan
            agera med den kraft som behövs, att man inte kan skapa nödvändig
            trovärdighet om man samtidigt själv inför subventioner som man
            i andra sammanhang vill ta bort. Okej, det finns en viss logik
            i det.
          </note>
          <note>
            Men samtidigt skulle man kunna vända på det och säga så här:
            Vi skulle kanske vilja ha litet stöd, men inte en dag längre än
            vad som gäller för alla andra länder. Jag tror inte att det är
            så svårt att finna logik i det resonemanget heller.
          </note>
          <note>
            Jag vet att det var en svår fråga, och jag försökte att raljera
            litet grand. Det skall man inte göra. Men jag noterar att rådet
            till svenska företag i branscher där de konkurrerar med företag
            som utnyttjar subventioner var lika illa förankrat som en del
            andra råd om utlovade jobb som statsrådet har presterat från den
            här talarstolen.
          </note>
          <note>
            Överläggningen var härmed avslutad.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            1997/98:Jo1-Jo3 till jordbruksutskottet
          </note>
          <note>
            1997/98:U1-U6 till utrikesutskottet
          </note>
          <note>
            1997/98:Ju1 till justitieutskottet
          </note>
          <note>
            1997/98:Fi1 till finansutskottet
          </note>
          <note>
            1997/98:A1 och A2 till arbetsmarknadsutskottet
          </note>
          <note>
            Ajournering
          </note>
          <note>
            Kammaren beslutade kl. 12.19 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note type="speaker">
            Anf. 7 TREDJE VICE TALMANNEN:
          </note>
          <note>
            Kammaren återupptar förhandlingarna. Vid dagens frågestund medverkar
            från regeringen utbildningsminister Carl Tham, socialminister
            Margot
          </note>
          <note>
            Wallström, finansminister Erik Åsbrink, kommunikationsminister
            Ines Uusmann, kulturminister Marita
          </note>
          <note>
            Ulvskog, jordbruksminister Annika Åhnberg och statsrådet Ulrica
            Messing.
          </note>
          <note>
            Utbildningsminister Carl Tham besvarar såväl allmänpolitiska
            frågor som frågor inom sitt eget ansvarsområde inom regeringen.
            Frågorna till övriga statsråd förutsätts beröra deras ansvarsområde
            inom regeringen. Jag ber statsråden att ta plats vid podiet.
          </note>
          <note>
            Södra länken i Stockholm
          </note>
          <note type="speaker">
            Anf. 8 MIKAEL ODENBERG (m):
          </note>
          <note>
            Herr talman! Jag har en fråga till kommunikationsministern. När
            socialdemokraterna svek den s.k.
          </note>
          <note>
            Dennisöverenskommelsen föll också finansieringen av flera viktiga
            vägprojekt i regionen, däribland Södra länken, som är kostnadsberäknad
            till 6 miljarder. Vi är från moderat sida i och för sig positiva
            till Södra länken. Men vägen ingick i en större helhetslösning
            som nu inte längre existerar, och finansiering saknas.
          </note>
          <note>
            Vi motsätter oss bestämt att regionen skall stå för notan, oavsett
            om det är i form av vägavgifter, regionala bensinskatter, fastighetsskatter,
            arbetsgivaravgifter eller något annat innovativt som regeringen
            kan komma på. Det nya är nu att vi inte är ensamma om den uppfattningen.
            Det gör att det i dag inte finns något politiskt stöd i Stockholms
            stad för att bygga
          </note>
          <note>
            Södra länken.
          </note>
          <note>
            I Stadshuset finns, som Ines Uusmann säkert vet, en minoritetsbordlagd
            hemställan till regeringen om att ge Vägverket i uppdrag att avbryta
            bygget. Men ändå bygger Vägverket vidare. Min fråga till kommunikationsministern
            är mot den bakgrunden: Kommer regeringen att ordna en statlig
            finansiering för
          </note>
          <note>
            Södra länken, eller kommer ni att se till att Vägverket nu avbryter
            byggnationen?
          </note>
          <note type="speaker">
            Anf. 9 Kommunikationsminister INES UUSMANN (s):
          </note>
          <note>
            Herr talman! Utan att föregå den diskussion som pågår i Stockholms
            stadshus vill jag bara påminna om att det finns lånegarantier
            för Södra länken som fortfarande är gällande. Riksdagen har också
            fattat beslut om finansiering de närmaste åren. Därutöver har
            riksdagen också fattat beslut om en s.k. regional finansiering.
            Hur den skall se ut under de kommande åren har ännu icke konkretiserats.
          </note>
          <note>
            Detta kommer riksdagen att få ta ställning till så småningom.
            Regeringen avvaktar det som händer de närmaste veckorna i Stockholms
            stadshus. De beslut som är fattade har vi inte för avsikt att
            ändra på. Det har ännu icke kommit några formella förfrågningar,
            och jag är heller inte säker på att det kommer några sådana.
          </note>
          <note type="speaker">
            Anf. 10 MIKAEL ODENBERG (m):
          </note>
          <note>
            Herr talman! Kommunikationsministern är mycket väl medveten om
            att statens åtaganden är begränsade.
          </note>
          <note>
            Det finns inte finansiering för den här utgiften, dvs.
          </note>
          <note>
            investeringskostnaderna om 6 miljarder kronor. Det garantibeslut
            som vi har fattat här i riksdagen bygger på helt andra förutsättningar
            än de som i dag är för handen.
          </note>
          <note>
            En majoritet i Stockholms stad vill inte ha Södra länken med
            den regionala finansiering som regeringen förutsätter. Därför
            kvarstår frågan. Borde inte kommunikationsministern - om hon nu
            inte kan klara finansieringen - i demokratisk anda se till att
            Vägverket avbryter bygget av en väg som en politisk majoritet
            i Stockholms stad inte längre vill ha?
          </note>
          <note type="speaker">
            Anf. 11 Kommunikationsminister INES UUSMANN (s):
          </note>
          <note>
            Herr talman! Jag har icke för avsikt att ministerstyra i den
            här frågan. Jag avvaktar till dess att Stockholms stad har avslutat
            behandlingen av sitt ärende.
          </note>
          <note type="speaker">
            Anf. 12 LENNART DALÉUS (c):
          </note>
          <note>
            Herr talman! Villkoren har verkligen förändrats för den här delen
            av Stockholmstrafiken, inte minst därför att Österleden dessbättre
            har fallit bort. Det innebär att Södra länken, som i sin ursprungliga
            version hänger samman med Österleden, nu närmast skulle få till
            följd att man slussar ned en massa trafik till Stadsgården. Det
            kan knappast längre vara en rimlig utgångspunkt.
          </note>
          <note>
            Nu finns också en s.k. mini-Södra länk av litet annat slag aktualiserad.
            Jag undrar vilket förhållningssätt kommunikationsministern har
            till de alternativ som börjar växa fram. Samtidigt delar jag synpunkten
            att det inte kan vara rimligt att Vägverket snickrar på som om
            ingenting har hänt. Väldigt mycket har hänt.
          </note>
          <note>
            Ministerstyre eller inte: Borde inte kommunikationsministern
            ha ett förhållningssätt till att Vägverket arbetar på som om ingenting
            hade hänt?
          </note>
          <note type="speaker">
            Anf. 13 Kommunikationsminister INES UUSMANN (s):
          </note>
          <note>
            Herr talman! Som Lennart Daléus är väl medveten om har regeringen
            tillsatt en utredningsman för att tillsammans med de regionala
            parterna se över trafiklösningarna i centrala staden. Det handlar
            om Centraltunneln och anslutningarna till den. I detta arbete
            har
          </note>
          <note>
            Stockholms stad aktualiserat vissa förändringar i de ursprungliga
            förslagen eller tankarna.
          </note>
          <note>
            Det är alldeles för tidigt att uttala sig om vad denna förhandling
            exakt kommer att sluta i. Det är möjligt att man kan tänka sig
            en något bredare diskussion.
          </note>
          <note>
            Det ligger i statssekreterare Magnus Perssons uppdrag att till
            nytta också för statens intressen tillsammans med regionen se
            vad man kan komma fram till för lösningar som kan få en bra och
            bred majoritet.
          </note>
          <note type="speaker">
            Anf. 14 LENNART DALÉUS (c):
          </note>
          <note>
            Herr talman! Jag vill knyta an till det sist sagda och fråga
            om utredningsmannen har direktiv som räcker till för att klara
            av de frågeställningar som
          </note>
          <note>
            Mikael Odenberg och jag här har tagit upp. Tänker kommunikationsministern
            utöka uppdraget till utredningsmannen?
          </note>
          <note>
            Jag vill också be kommunikationsministern om ett förhållningssätt
            till detta, eller åtminstone en åsikt här i kammaren. Kan det
            vara rimligt att ett statligt verk som Vägverket, som kommunikationsministern
            just säger, under den tid det pågår diskussioner och utredningar
            och politisk hantering i Stockholms stadshus, arbetar vidare och
            bygger arbetstunnlar och annat som om situationen var precis som
            för några år sedan?
          </note>
          <note type="speaker">
            Anf. 15 Kommunikationsminister INES UUSMANN (s):
          </note>
          <note>
            Herr talman! Nu är situationen den att det ligger ett bordlagt
            ärende i Stockholms stadshus. Det är alltså icke avgjort. Då är
            det också rimligt att man avvaktar till dess att fullmäktige har
            kommit fram till någonting.
          </note>
          <note>
            Det tragiska med hela den här situationen är att under tiden
            som det pågår oändliga diskussioner på alla nivåer kommer ett
            antal tusen jobb aldrig i gång.
          </note>
          <note>
            Det handlar om vägbyggen, järnvägsbyggen, reparationer och underhåll.
            De skulle i princip ha kunnat startas för länge sedan. Men på
            grund av den rådande situationen sitter vi här med en byggarbetslöshet
            som är alldeles för hög.
          </note>
          <note type="speaker">
            Anf. 16 MATS ODELL (kd):
          </note>
          <note>
            Herr talman! Mikael Odenbergs och Lennart
          </note>
          <note>
            Daléus fråga väcker ett mycket större frågekomplex.
          </note>
          <note>
            Det regeringen har åstadkommit - i skön förening med Centerpartiet,
            skulle jag vilja säga - är inget mer eller mindre än en total
            härdsmälta när det gäller trafiksituationen och trafikinvesteringarna
            här i
          </note>
          <note>
            Stockholmsregionen. Den har kört över sitt eget parti och hela
            majoriteten här i Stockholmsregionen. Man har gjort upp om något
            som har resulterat i just de problem som Ines Uusmann beskriver.
            Därefter har man tillsatt en utredningsman, statssekreteraren
            på kommunikationsdepartementet, som har fått ett mycket begränsat
            uppdrag.
          </note>
          <note>
            Min fråga till Ines Uusmann är: Är det inte dags för Ines Uusmann
            och regeringen att tillsätta en ny förhandlingsman med ett mycket
            bredare mandat för att reda ut hela situationen och åstadkomma
            en ny stor uppgörelse som kan ända det kaos som vi nu ser?
          </note>
          <note>
            Man har kapat de stora kringfartslederna och håller på att lägga
            ut bulor i stora delar av staden, eller planerar för det, som
            kommer att ytterligare skapa ett totalt kaos i trafiken här i
            Stockholm.
          </note>
          <note type="speaker">
            Anf. 17 Kommunikationsminister INES UUSMANN (s):
          </note>
          <note>
            Herr talman! Det är inte min övertygelse att en ny
          </note>
          <note>
            Dennisöverenskommelse skulle lösa problemen. Det skulle möjligtvis
            kortsiktigt lösa problemen så till vida att man kunde begrava
            eller skjuta fram det här och säga att vi får se sedan. Den lärdom
            som vi borde ha dragit både på nationell nivå och på regional
            och lokal nivå är att den typ av mastodontöverenskommelse som
            Dennisuppgörelsen faktiskt var, kanske var bra när den inträffade.
            Men just långsiktigheten i tiden, från det att beslut fattas till
            det att verkställigheten skall genomföras, är en orsak till att
            jag inte tror att det i framtiden är möjligt med denna typ av
            totaluppgörelser. Så en ny Dennisförhandlare vill jag bestämt
            avvisa.
          </note>
          <note>
            Tobaksbruket
          </note>
          <note type="speaker">
            Anf. 18 LENA KLEVENÅS (s):
          </note>
          <note>
            Herr talman! Jag har blivit uppringd av och också fått brev från
            Hagge Geigert. Han ber mig att fråga
          </note>
          <note>
            Margot Wallström om rökningen. Eftersom jag delar hans oro i
            allra högsta grad, vill jag gärna ställa en fråga.
          </note>
          <note>
            WHO har räknat ut att 3 miljoner människor årligen dör av tobaksbruk.
            Det blir 27 personer per dag för Sveriges del. Hälften av dem
            som röker kommer att dö av sin rökning, och i Sverige börjar tyvärr
          </note>
          <note>
            25 000 barn och ungdomar varje år att röka. Marknadsföringen
            för rökning har blivit alltmer fräck. Det finns en hel del indirekta
            metoder att via kläder, prylar och cd-skivor vända sig till barn
            för att förföra dem att börja röka.
          </note>
          <note>
            Min fråga är: Vad gör regeringen konkret för att komma till rätta
            med detta stora problem; att så många som 25 000 barn och ungdomar
            per år i Sverige börjar röka?
          </note>
          <note type="speaker">
            Anf. 19 Socialminister MARGOT WALLSTRÖM (s):
          </note>
          <note>
            Herr talman! Här handlar det om insatser på flera olika plan.
            Det är klart att när en ask cigaretter börjar kosta över 44 kronor
            så har det en avskräckande effekt. Det får en hel del att sluta
            röka, tack och lov.
          </note>
          <note>
            Man måste också jobba med attitydpåverkan. Det kan man framför
            allt göra via frivilligorganisationer av olika slag och via det
            som sker på skolorna.
          </note>
          <note>
            Dessutom jobbar vi med frågan om indirekt tobaksreklam. Vi hoppas
            kunna lägga fram en proposition om detta i höst, och vi hoppas
            också en hel del på den förändrade inställning till tobaksrökningen
            och reklamen som finns i Storbritannien nu med den nya
          </note>
          <note>
            Labourregeringen. Det är möjligt att vi kan få igenom ett förbud
            mot indirekt tobaksreklam i EU genom att få igenom ett direktiv
            som ligger vilande i EU. Vi har goda förhoppningar om att något
            viktigt skall kunna hända redan under hösten. Vi har full bevakning
            på de här frågorna.
          </note>
          <note type="speaker">
            Anf. 20 LENA KLEVENÅS (s):
          </note>
          <note>
            Herr talman! Betyder detta att det kommer att vara ett förbud
            mot indirekt reklam för tobak i den proposition som kommer? Det
            vore i så fall väldigt välkommet.
          </note>
          <note>
            Jag vill också fråga om 18-årsgränsen för inköp som nyligen har
            införts och som är väldigt bra. Hur kontrolleras den? Kan man
            kontrollera den bättre så att den inte bara blir en lag på pappret?
            Likaså vill jag fråga: Finns det några planer på en specialkampanj
            inom skolorna? Det pågår ständigt en upplysning inom skolorna,
            men det skulle förmodligen behövas en större aktivitet, en kraftfullare
            kampanj. Kan man ta några av de miljarder som ändå kommer in till
            statskassan från all försäljning av tobak till att göra specialkampanjer
            i skolorna?
          </note>
          <note type="speaker">
            Anf. 21 Socialminister MARGOT WALLSTRÖM (s):
          </note>
          <note>
            Herr talman! Det är ju Folkhälsoinstitutet som har uppgiften
            att sköta den sortens insatser. Det genomförs också en hel del
            viktiga projekt ute i skolorna, men jag är inte främmande för
            att det går att göra något ytterligare. Jag tycker att det då
            måste göras i samverkan med kommunerna, som ju har uppföljningsansvaret
            och tillsynsansvaret för att se till att 18-
          </note>
          <note>
            årsgränsen fungerar. Där kan man naturligtvis inte vara nöjd.
            Man måste säga att det ständigt går att göra ännu mer. Men det
            kräver också insatser från Hem och skola, från föräldrar och från
            sådana som är vakna och hjälper till att bevaka att handlarna
            lever upp till och kontrollerar den här 18-årsgränsen. Vi hoppas
            att i en proposition kunna komma med ett förbud mot indirekt tobaksreklam.
            Det är inte alldeles enkelt, men vi menar att det är rimligt att
            vi väntar något, för om vi kan göra det här på europeisk nivå
            är det klart att det får större effekt. Kan vi se att den här
            frågan lossnar redan under hösten, vill vi ju ta in det i vår
            proposition. Vår inriktning är att vi gärna skulle se ett förbud
            mot indirekt tobaksreklam.
          </note>
          <note type="speaker">
            Anf. 22 MARGARETA ANDERSSON (c):
          </note>
          <note>
            Herr talman! Jag vill fortsätta att anknyta till det här med
            tobaksbruket. Det jag oroar mig mest för är att det är väldigt
            många unga flickor, alltså småflickor, som börjar röka. Jag undrar
            om socialministern har gjort någon undersökning av hur det här
            bruket kommer till stånd och om man tänker genomföra någon kampanj
            riktad direkt till flickor. Att flickor och kvinnor röker innebär
            ju inte bara en hälsorisk för dem själva utan även för kommande
            generationer.
          </note>
          <note type="speaker">
            Anf. 23 Socialminister MARGOT WALLSTRÖM (s):
          </note>
          <note>
            Herr talman! Det är alldeles korrekt. Det är det som är det stora
            bekymret. Vi är ju i den lyckliga situationen att tobaksrökningen
            går ned. Det har den gjort under de senaste åren. Men de som börjar
            röka är unga flickor. Det är därför Folkhälsoinstitutets arbete
            också är inriktat på att nå ut till denna målgrupp. Detta arbete
            bedrivs naturligtvis på en mängd olika sätt med material som riktar
            sig direkt till unga flickor och genom att man också i skolorna
            ser till att vända sig till den här målgruppen.
          </note>
          <note>
            Jag tycker att man också kan lyfta fram en annan sak. Jag vet
            att man fnissade åt mig när jag nämnde detta på ministerrådet
            i EU, men jag sade att det inte är så illa att Miss Sverige-tävlingen
            i Sverige faktiskt var rökfri. Man gjorde kandidaterna till ambassadörer
            mot rökning. De reste runt i skolorna och berättade om hur viktigt
            det är att tänka på hälsan och om att man inte skall börja röka.
            Det är små steg. Det är viktigt att man inte vänjer sig vid att
            i annonser och överallt se att unga flickor går med en cigarett
            i munnen eller handen. Därför är detta betydelsefullt. Här krävs
            att många olika aktörer tar ett ansvar.
          </note>
          <note>
            Utlandsstudier
          </note>
          <note type="speaker">
            Anf. 24 LARS LEIJONBORG (fp):
          </note>
          <note>
            Herr talman! Jag har en fråga till utbildningsministern. Väl
            känd är ju regeringens målsättning att halvera arbetslösheten
            till sekelskiftet. Mindre känd är den målsättning som står i en
            av Utbildningsdepartementets texter i budgetpropositionen: att
            halvera antalet utlandsstuderande till sekelskiftet. Jag tycker
            att det är en häpnadsväckande målsättning. Jag tror att det är
            mycket bra att svenska ungdomar får vistas en period utomlands,
            i en annan språkmiljö. Med tanke på både språkkunskaper och andra
            kunskaper är det ytterst värdefullt att man har möjligheten att
            läsa utomlands.
          </note>
          <note>
            Jag skulle egentligen vilja fråga om inte statsrådet är redo
            att ta tillbaka denna beklagliga besparing, men jag är rädd att
            jag inte får något bra svar på den frågan. Därför skulle jag vilja
            formulera frågan så här:
          </note>
          <note>
            Det framgår av texten att det finns en utredning som visar att
            utlandsstudier är mycket bra. Sedan står det litet längre ned
            att regeringens bedömning är att fördelarna inte alltid står i
            proportion till kostnaden.
          </note>
          <note>
            Vilket stöd har regeringen för det häpnadsväckande förslaget
            att halvera antalet utlandsstuderande?
          </note>
          <note>
            Anf. 25 Utbildningsminister CARL
          </note>
          <note>
            THAM (s):
          </note>
          <note>
            Herr talman! Lars Leijonborg måste nog lära sig att skilja mellan
            vad som är en målsättning och vad som är en följd av en besparing.
            I dag kan en studerande som studerar vid ett universitet där det
            är avgifter få låna upp till 6 000 kronor i månaden för att täcka
            terminsavgifterna. Det blir på ett läsår kanske
          </note>
          <note>
            60 000 kronor. På tre läsår blir det 180 000 kronor.
          </note>
          <note>
            Det gäller företrädesvis amerikanska universitet. Det är alldeles
            uppenbart att flertalet av dessa studerande inte kommer att kunna
            betala sina studieskulder, för därtill kommer ju även andra skulder.
            Man kan fråga sig om detta verkligen är önskvärt ur individens
            synpunkt. Man kan också ställa sig frågan: Är det rimligt att
            svenska skattebetalare skall finansiera amerikanska universitets
            terminsavgifter, när vi har en liknande utbildning här hemma i
            Sverige eller vid avgiftsfria universitet i Europa?
          </note>
          <note>
            I ett läge där vi måste göra besparingar måste man avväga detta.
            Är det bättre att skära ned på studiemedel här i Sverige än att
            skära ned på långivning till amerikanska terminsavgifter? Det
            är detta som det handlar om i praktiken. Regeringen har gjort
            bedömningen att det är bättre att skära ned på det senare. Vi
            tror att det är till gagn inte bara för statsfinanserna utan också
            för individer som lockas till en orimligt hög skuldsättning.
          </note>
          <note type="speaker">
            Anf. 26 LARS LEIJONBORG (fp):
          </note>
          <note>
            Herr talman! Den halvering till sekelskiftet som nämns i budgetpropositionen
            - det står till och med en dryg halvering - handlar inte om den
            ekonomiska belastningen utan om antalet studerande. Det är alltså
            helt klart att regeringens intention är att antalet svenska ungdomar
            som studerar utomlands skall halveras på tre år.
          </note>
          <note>
            Jag tror att det är mycket svårt att finna stöd för att detta
            är en klok besparing. Jag tror nämligen att detta betyder enormt
            mycket för ungdomarna och för deras möjlighet att lyckas på arbetsmarknaden.
            Det betyder också enormt mycket för Sverige och för Sveriges internationalisering.
            Utbildningsministern nämner en treårig universitetsutbildning
            Även det så kallade freshman year, dvs. ett nybörjarår på college
            i USA, nämns som exempel på vad man lika gärna kan få i
          </note>
          <note>
            Sverige. Regeringen skulle nog få mycket svårt att få ungdomar
            som varit med om ett sådant här år att säga att det hade varit
            lika bra att läsa hemma.
          </note>
          <note>
            I propositionens text erkänner regeringen öppet -
          </note>
          <note>
            och utbildningsministern gör det också här - att detta görs av
            besparingsskäl. Efter partikongressen i
          </note>
          <note>
            Sundsvall kan man ha fått intrycket att besparingsbehoven inte
            längre är så stora. Men jag frågar igen: Har regeringen något
            stöd för att man kan uppnå samma resultat om hälften av de här
            ungdomarna i stället läser i Sverige?
          </note>
          <note>
            Anf. 27 Utbildningsminister CARL
          </note>
          <note>
            THAM (s):
          </note>
          <note>
            Herr talman! När man hör Lars Leijonborg förstår man varför den
            föregående regeringen efterlämnade ett så hisnande budgetunderskott.
            Lars Leijonborg tycks nämligen inte förstå sambandet mellan olika
            verksamheter och kostnaderna för dessa.
          </note>
          <note>
            Regeringen gör besparingar på en lång rad olika saker också under
            1998 för att ha möjlighet att prioritera andra saker. Regeringen
            anser att det är viktigare att bygga ut undervisningen och den
            högre utbildningen här i Sverige med 60 000 permanenta platser
            och se till att ungdomar här hemma får bra studiemedel än att
            via svenska skattemedel finansiera amerikanska universitet.
          </note>
          <note>
            Regeringen anser också att det erbjuds en fri utbildning här
            i Sverige. Denna möjlighet är minst sagt fördelaktig för individen.
            Jag är alls inte emot studier utomlands - tvärtom tycker också
            jag att det kan vara mycket värdefullt för den enskilde. Det finns
            många möjligheter att studera utomlands utan att göra det på universitet
            som har höga terminsavgifter. Det finns möjlighet att studera
            också vid sådana universitet -
          </note>
          <note>
            men vem har sagt att hela denna kostnad skall bäras av de svenska
            skattebetalarna?
          </note>
          <note type="speaker">
            Anf. 28 LARS LEIJONBORG (fp):
          </note>
          <note>
            Herr talman! Utbildningsministern snuddar vid en mycket viktig
            sak: Vem har sagt att detta skall betalas av skattebetalarna?
            Jag tror att i rikare familjer kommer man även framöver att se
            till att ungdomarna får möjlighet att studera utomlands. Men konsekvensen
            av det nu föreslagna blir att i familjer med mindre ekonomiska
            marginaler kommer man att tvingas avstå från sådana studier på
            grund av att den här möjligheten dras undan av regeringen.
          </note>
          <note>
            Jag tycker att detta är en mycket olycklig besparing, som jag
            skulle ha valt bort i valet mellan ett antal alternativa besparingar.
          </note>
          <note>
            Anf. 29 Utbildningsminister CARL
          </note>
          <note>
            THAM (s):
          </note>
          <note>
            Herr talman! Olyckan bestod i att Lars Leijonborg och hans partikolleger
            valde bort alla besparingar.
          </note>
          <note>
            Det var därför resultatet blev som det blev när regeringen äntligen
            avgick.
          </note>
          <note>
            Lars Leijonborg slår vakt om att vi här i Sverige via studiemedel
            skall finansiera studier vid amerikanska eller andra universitet
            som tar höga avgifter.
          </note>
          <note>
            Detta klär han i någon sorts socialt patos. Förlåt, men det håller
            inte!
          </note>
          <note>
            Vi har ett utbildningssystem här i Sverige som är fritt. Alla
            möjligheter finns för studenter att haka på de utbyggda internationella
            studieprogram som finns t.ex. inom EU, men också i andra världsdelar,
            och som inte innebär höga terminsavgifter utan sådana som man
            fortfarande får studiemedel för. Alla möjligheter finns att studera
            utomlands när det gäller sådana utbildningar som inte finns i
            Sverige.
          </note>
          <note>
            Sverige har ett internationellt sett unikt generöst studiesocialt
            system, också för möjligheten att studera utomlands. Lars Leijonborgs
            falska patos klingar ganska illa i mina öron.
          </note>
          <note>
            Länsskattemyndigheten i västra Sverige
          </note>
          <note type="speaker">
            Anf. 30 LARS HJERTÉN (m):
          </note>
          <note>
            Herr talman! Jag vill ställa en fråga som jag tror finansminister
            Erik Åsbrink skall svara på.
          </note>
          <note>
            Riksdagen beslutade om ett västsvenskt storlän i maj månad. En
            utredning hade gjorts av Jan-Åke
          </note>
          <note>
            Björklund, där ett antal länsmyndigheter placerades på olika
            platser i det nya storlänet. Länsskattemyndigheten skulle t.ex.
            ligga i Mariestad. När regeringen för några veckor sedan beslutade
            i frågan visade det sig att den placerade länsskattemyndigheten
            i Göteborg. I propositionen och i utskottsbetänkandet var det
            endast Mariestad som gällde.
          </note>
          <note>
            Varför kör regeringen i det här avseendet över
          </note>
          <note>
            Mariestad?
          </note>
          <note type="speaker">
            Anf. 31 Finansminister ERIK ÅSBRINK (s):
          </note>
          <note>
            Herr talman! Den frågan handläggs i regeringen av skatteminister
            Thomas Östros, och jag kan inte till fullo redogöra för de överväganden
            som har legat bakom detta. Men det är riktigt att regeringen för
            kort tid sedan presenterade sina överväganden när det gäller skatteförvaltningens
            regionalisering och var de nya regionala myndigheterna skall förläggas.
            I några fall har regeringen gjort nya bedömningar. Göteborg är
            ett centrum i Västsverige, och det finns naturligtvis mycket starka
            skäl för att förlägga skattemyndigheten dit.
          </note>
          <note type="speaker">
            Anf. 32 LARS HJERTÉN (m):
          </note>
          <note>
            Herr talman! I utredningen som låg till grund för beslutet om
            ett storlän var det Mariestad som var placeringsort för länsskattemyndigheten.
            Detta bekräftades också i debatten innan beslut om storlänet fattades
            - inte minst av de socialdemokratiska företrädarna. Det publicerades
            t.o.m. ett pressmeddelande som tillställdes massmedierna och där
            det sades att en förutsättning för att storlänet skulle godkännas
            var att myndigheterna skulle placeras på det sätt som Björklund
            föreslagit. Det gällde då bl.a. länsskattemyndigheten i Mariestad.
            Jag vill påstå att beslutsunderlaget i det här avseendet var vilseledande
            och felaktigt.
          </note>
          <note type="speaker">
            Anf. 33 Finansminister ERIK ÅSBRINK (s):
          </note>
          <note>
            Herr talman! Regeringen kan naturligtvis i vissa frågor dra andra
            slutsatser än dem som dragits i underlag som utredare och andra
            försett regeringen med.
          </note>
          <note>
            Det är inte så konstigt eller svårt att förstå att Göteborg har
            valts i det här fallet. Det handlar naturligtvis om att en stor
            del av befolkningen och företagen, dvs. skattesubjekten, bor i
            Göteborg med omnejd. Det är ett starkt skäl att förlägga skattemyndigheten
            dit.
          </note>
          <note>
            Sedan måste man se till helhetsbilden. I samband med sammanslagningen
            av länen till ett storlän handlar det naturligtvis om att få en
            lämplig fördelning av olika statliga uppgifter på de berörda orterna.
            Så har också skett.
          </note>
          <note>
            Jordförvärvslagen
          </note>
          <note type="speaker">
            Anf. 34 TORSTEN GAVELIN (fp):
          </note>
          <note>
            Herr talman! Jag skall ställa en fråga till jordbruksministern
            som har att göra med jordförvärvslagen.
          </note>
          <note>
            Vi har ju allmän motionstid i riksdagen nu, och då tittar man
            igenom gamla motioner som man lämnat.
          </note>
          <note>
            Påfallande många avslag på dessa motioner motiveras med en hänvisning
            till att beredning av frågan pågår i
          </note>
          <note>
            Regeringskansliet.
          </note>
          <note>
            Jag har motionerat om de problem som finns kring flerägande och
            andelsförvärv av jordbruksfastigheter.
          </note>
          <note>
            Som svar har jag fått att en beredning av tillämpningen av jordförvärvslagen
            pågår inom Regeringskansliet.
          </note>
          <note>
            Nu vill jag fråga jordbruksministern hur långt den här beredningen
            har kommit. I den propositionsförteckning som vi har fått finns
            det inte aviserat att det kommer något förslag i frågan. Känner
            jordbruksministern till om det kommer någonting under det här
            riksmötet?
          </note>
          <note type="speaker">
            Anf. 35 Jordbruksminister ANNIKA ÅHNBERG (s):
          </note>
          <note>
            Herr talman! I propositionsförteckningen har regeringen inte
            anmält någon ändring av jordförvärvslagstiftningen, och det är
            inte heller min avsikt att förelägga riksdagen en sådan proposition.
            Att en beredning pågår måste inte nödvändigtvis resultera i en
            proposition till riksdagen.
          </note>
          <note>
            De diskussioner som vi har haft kring jordförvärvslagstiftningen
            har i mycket stor utsträckning rört sambandet mellan jordförvärvslagstiftningen
            och de problem som vi har sett vid bruket av vissa skogsfastigheter.
            Där har regeringen i budgetpropositionen redogjort för att förändringar
            kommer att genomföras under våren 1998. Vi har också redogjort
            för förändringar av ransoneringsreglerna.
          </note>
          <note type="speaker">
            Anf. 36 TORSTEN GAVELIN (fp):
          </note>
          <note>
            Herr talman! Det är riktigt att frågan om jordförvärvslagens
            förändring har anknytning till skogsvårdslagens förändring just
            i dessa
          </note>
          <note>
            "skogsklipparärenden". Jag har noterat att budgeten innehåller
            en del förslag där.
          </note>
          <note>
            Men just problemen med flerägandet och andelsförvärven är så
            stora att jag verkligen hoppas att jordbruksministern sätter sig
            in i dem ordentligt. Avfolkningen av landsbygden fortsätter stadigt.
            En del av försörjningsunderlaget utgörs ju av jordbruksfastigheterna
            och deras skogs- och jordbruksmark.
          </note>
          <note>
            Att flerägandet ökar medför att det läggs döda händer över fastigheterna.
            I vissa byar är större delen av fastigheterna flerägda och väldigt
            passivt skötta.
          </note>
          <note>
            Detta är ett stort bekymmer för människor i glesbygdsområdena
            i Sverige. Jag hoppas att jordbruksministern skyndar på det här
            beredningsarbetet så att det kan komma någonting även i den frågan.
          </note>
          <note type="speaker">
            Anf. 37 Jordbruksminister ANNIKA ÅHNBERG (s):
          </note>
          <note>
            Herr talman! Jag delar uppfattningen att det är allvarligt att
            vi har en omfattande avfolkning i glesbygderna. Ett av våra syften
            med jordbrukspolitiken i dess helhet är ju att bidra till att
            det skall vara attraktivt för människor att bo och verka på landsbygden.
          </note>
          <note>
            Jag kan försäkra att jag också skall sätta mig in i de aspekter
            på hela den här problematiken som kan beröra just jordförvärvslagstiftningen.
          </note>
          <note>
            Situationen för de funktionshindrade
          </note>
          <note type="speaker">
            Anf. 38 HANS KARLSSON (s):
          </note>
          <note>
            Herr talman! Jag vill ställa en fråga till socialministern.
          </note>
          <note>
            Det är uppenbart att funktionshindrade har känt sig extra pressade
            under senare år. Det handlar om att de har påverkats av alla de
            besparingar som har varit nödvändiga i hela samhällssektorn. Dessutom
            har de upplevt sig extra pressade som funktionshindrade därför
            att det inte har funnits utrymme att göra de insatser som har
            varit nödvändiga. Detta beror naturligtvis på att vi tog över
            ett jättelikt budgetunderskott och en skenande statsskuld 1994.
          </note>
          <note>
            Med anledning av den här situationen, som också då och då uppmärksammas
            i massmedierna, vill jag fråga socialministern vilka åtgärder
            hon skulle vilja vidta för att förbättra situationen för de funktionshindrade.
          </note>
          <note type="speaker">
            Anf. 39 Socialminister MARGOT WALLSTRÖM (s):
          </note>
          <note>
            Herr talman! Vi vill ju gärna berömma oss av att vara ett föregångsland
            på handikappområdet och av att vi gör insatser där. Men under
            de senaste åren -
          </note>
          <note>
            och då kan vi t.o.m. gå ett tiotal år tillbaka - har det blivit
            en sämre tillgänglighet i samhället för de funktionshindrade.
            Det är ändå inte riktigt att säga att vi har skurit ned på det
            här området. Vi har ju faktiskt fått betala en handikappreform
            som var illa beräknad och underfinansierad. Vi har lagt till 2
            miljarder mer till assistansersättningen under de här åren. Det
            har tagit väldigt mycket utrymme, och det har inte blivit någonting
            över att göra särskilt offensiva insatser i övrigt.
          </note>
          <note>
            Vi skall nu gå vidare på område efter område för att titta på
            hur vi skall öka tillgängligheten. Det är det allra viktigaste.
            Kommunikationsministern har lagt fram en proposition med 1 ½ miljard
            kronor för att se till att också kollektivtrafiken blir tillgänglig
            för handikappade. Vi skall komma med lagstiftning mot diskriminering
            av handikappade i arbetslivet. Vi måste se till att följa upp
            detta med universitet och högskolor och se till att de är tillgängliga
            för handikappade. På samma sätt måste vi gå igenom varje område.
          </note>
          <note>
            Dessutom skall vi titta på bemötandet, eftersom detta också är
            en fråga om att påverka attityder och bemötande av människor med
            funktionshinder.
          </note>
          <note type="speaker">
            Anf. 40 HANS KARLSSON (s):
          </note>
          <note>
            Herr talman! Tack för svaret, socialministern. Socialministern
            nämnde flera av de saker som är särskilt viktiga för den unga
            generationen funktionshindrade.
          </note>
          <note>
            Ett område som också tillhör de viktiga för unga funktionshindrade
            är just tillgängligheten, som socialministern berörde. Där handlar
            det ofta om att man inte kommer in i de lokaler man vill besöka.
            Man kommer inte åt de myndigheter man vill träffa. Man kan inte
            ta del av sådan information som man skulle önska.
          </note>
          <note>
            Avslutningsvis vill jag fråga om regeringen förbereder några
            insatser för att ta itu med de problemen med tillgängligheten
            som finns i fysisk mening.
          </note>
          <note type="speaker">
            Anf. 41 Socialminister MARGOT WALLSTRÖM (s):
          </note>
          <note>
            Herr talman! Ja, det gör vi. Vi måste också följa upp ett par
            viktiga beslut som den socialdemokratiska partikongressen fattade.
            Det handlar om en bestämmelse mot diskriminering som skall införas
            i brottsbalken. Dessutom handlar det om kommunala planer för tillgänglighet,
            inte bara i nybyggda lokaler utan också i det befintliga bostads-
            och lokalbeståndet. Att följa upp detta är definitivt en uppgift
            som vi har.
          </note>
          <note>
            Jag kan också tänka mig att utbildningsministern och jag kan
            diskutera hur man kan få fram planer från universitet, högskolor
            och utbildningsinrättningar för att också se till att öka tillgängligheten
            där.
          </note>
          <note>
            Utbyggnaden av E 6:an
          </note>
          <note type="speaker">
            Anf. 42 PER LAGER (mp):
          </note>
          <note>
            Herr talman! Jag skulle vilja ställa en fråga till kommunikationsminister
            Ines Uusmann. Det gäller den fortsatta utbyggnaden av Europaväg
            6 i norra
          </note>
          <note>
            Bohuslän.
          </note>
          <note>
            Regeringen har tidigare beslutat om en ram för
          </note>
          <note>
            Vägverket på 2 miljarder utan tidsaspekt. Det pågående bygget
            vid Sunningesund beräknas nu till
          </note>
          <note>
            1,6 miljarder. Det skulle alltså återstå ca 400 miljoner kronor
            för den resterande sträckan upp till den norska gränsen. Enligt
            Vägverkets tioårsplan beräknas den här sträckningen kosta ca 4
            364 000 000 kr. Det är en helt annan summa.
          </note>
          <note>
            Hur anser ministern att Vägverket förvaltat sitt uppdrag? Vad
            avser ministern göra åt saken? Här menar jag inget ministerstyre,
            men det är väl inte så att ramen har förändrats, eller har den
            det?
          </note>
          <note type="speaker">
            Anf. 43 Kommunikationsminister INES UUSMANN (s):
          </note>
          <note>
            Herr talman! Just nu pågår det i de stora infrastrukturverken
            ett planeringsarbete för nästa tioårsperiod. Det bygger på de
            ramar som riksdagen har fattat beslut om.
          </note>
          <note>
            Jag kan inte föregripa de diskussioner som nu pågår centralt
            i Banverket och Vägverket. Men det är alldeles klart att efter
            Sunningesund fortsätter vägutbyggnaden successivt upp mot Gläborg-Rabbalshede
            och vidare därefter. Man tar de sämsta sträckorna först, och därefter
            förbättras också det som är mindre dåligt, för att vi inte skall
            tappa tempo för E 6:an. Det kommer att krävas en del miljöanpassningar
            och insatser från Vägverket regionalt och centralt för att klara
            detta.
          </note>
          <note>
            Den sista problematiska biten i norra Bohuslän är ju Svinesundsdelen.
            Där är det inte bara vi som skall bestämma, utan norrmännen måste
            bestämma var den skall gå över gränsen. Själva bron skall ju faktiskt
            betalas via avgifter, men de måste bestämma sig så att vi kan
            fortsätta på den svenska sidan, och det är norrmännen inte riktigt
            klara med ännu.
          </note>
          <note>
            Utbyggnaden av E 6:an fortsätter, och när det gäller medelsdiskussionerna
            pågår förberedelsearbetet. Vi återkommer till riksdagen om det
            efter jul.
          </note>
          <note type="speaker">
            Anf. 44 PER LAGER (mp):
          </note>
          <note>
            Herr talman! Inte tappa tempo, sade ministern. Är det till vilket
            pris som helst? Från början handlade det om 13 meters målstandard
            för vägen till norska gränsen. Nu har man förändrat det hela,
            och kallar det i stället för en fyrfilig väg på 18 ½ meter.
          </note>
          <note>
            För mig är det knepigt att ramen hela tiden förflyttas allteftersom
            arbetet går framåt. Från att ha kostat
          </note>
          <note>
            2 miljarder skall det alltså kosta 6 miljarder. Är man beredd
            på det? Vem finansierar detta? Är detta verkligen någonting som
            regeringen ställer upp på?
          </note>
          <note>
            Jag ställer mig oerhört frågande inför hela problematiken, eftersom
            kostnaderna tenderar att öka också under vägen. Det ser vi nu:
            olika sträckningar, eventuellt nya broar. Det kommer att bli oerhört
            dyrt.
          </note>
          <note>
            Och till vilket pris!
          </note>
          <note>
            Om man ser det med utgångspunkt i ekologisk hållbarhet är detta
            en helt bakvänd satsning, skulle jag vilja påstå.
          </note>
          <note type="speaker">
            Anf. 45 Kommunikationsminister INES UUSMANN (s):
          </note>
          <note>
            Herr talman! Jag har inte uppfattningen att det är en bakvänd
            satsning att satsa på kommunikationerna mellan Oslo och Göteborg.
            Det är viktigt för exportnäringen. Det är viktigt för trafiksäkerheten.
            Men det är dyrare och mer komplicerat att bygga väg i Bohuslän,
            inte minst ur miljösynpunkt, än att bygga i skogarna i Småland
            t.ex. Vi har fjordlandskapet och mycket gammal kulturmark att
            ta hänsyn till.
          </note>
          <note>
            Alla dessa hänsyn gör att vägen blir dyrare per meter än i vissa
            andra delar av landet. Det är orsaken till att detta alltid har
            skjutits upp. Min övertygelse är att de här frågorna måste lösas.
            Vi gör det tillsammans med kommunerna vad gäller planfrågor. Vi
            gör det också tillsammans med naturintressenterna för att intrångsproblemen
            skall bli så små som möjligt.
          </note>
          <note>
            Det är en av orsakerna till att man nu diskuterar en fyrfilsväg
            som inte har 35-metersbredden. Det gör att intrångsproblemen blir
            betydligt mindre, men att trafiksäkerheten ändå kan garanteras.
            Det är inte minst viktigt på grund av att det är en mycket blandad
            trafik i den här delen av Sverige. Det är lastbilar från
          </note>
          <note>
            Norge, men också mycket turisttrafik.
          </note>
          <note>
            Samverkan försäkringskassan-sjukvården
          </note>
          <note type="speaker">
            Anf. 46 BO KÖNBERG (fp):
          </note>
          <note>
            Herr talman! Jag vill ställa en fråga till sjukvårdsministern.
            Det gäller en aspekt på de växande sjukvårdsköerna i vårt land.
            I det dagsfärska numret av tidningen Socialförsäkring finns det
            en artikel om vad som just nu händer i Värmland. Den har rubriken:
            När landstinget sparar får socialförsäkringen betala.
          </note>
          <note>
            Den är skriven av försäkringskassedirektören i
          </note>
          <note>
            Värmland, som berättar att man på sjukhuset i Karlstad har bestämt
            sig för att inte göra något annat än akuta operationer de närmaste
            månaderna. Man har tittat på de människor som under fem veckors
            tid har anmälts som sjuka och som behöver ortopedisk operation.
            Man har sedan gjort det orealistiska antagandet att alla skulle
            opereras den allra första dagen då operationsstoppet påstås upphöra;
            det är en lördag i november.
          </note>
          <note>
            Man har kommit fram till att bara det kostar försäkringskassan
            ca 800 000 kr. Förra veckan försökte
          </note>
          <note>
            Folkpartiet att fråga både statsministern och finansministern
            om den här typen av problem. Nu har vi glädjen att ha sjukvårdsministern
            hos oss.
          </note>
          <note>
            Min enkla fråga är: Är det en rimlig användning av offentliga
            medel att betala människor sjukskrivningspengar när de väntar
            på operation i stället för att betala operationer som gör dem
            friska?
          </note>
          <note type="speaker">
            Anf. 47 Socialminister MARGOT WALLSTRÖM (s):
          </note>
          <note>
            Herr talman! Både i Värmland och på andra ställen kan man glädja
            sig åt den proposition som har lagts och som lagstadgar möjligheterna
            till mycket bättre samverkan kring de medel som försäkringskassa,
            sjukvård, kommun och länsarbetsnämnd har. Det är just meningen
            att man skall se till helheten, sätta patienten i centrum och
            resonera om hur man skall se till att det blir minsta möjliga
            lidande och kortast möjliga väntetid för den enskilde patienten.
          </note>
          <note>
            Det allra bästa vore förstås om man kunde sätta in en massa nya
            pengar i sådana här system, men det är ingenting som hindrar att
            man på respektive håll och från respektive part bestämmer sig
            för att använda en si eller så stor del för att se till att man
            kan åstadkomma det bästa resultatet utifrån individens aspekt.
          </note>
          <note>
            De flesta tycker att det låter rimligt att man betalar med de
            här pengarna. Det kan också finnas vissa nackdelar med det. Man
            kan säga att det är de som är sjukskrivna och har ett förvärvsarbete
            som blir mest intressanta att åtgärda i sjukvården. Det kan faktiskt
            inverka menligt på de andra beslut som vi har fattat om prioriteringar
            i hälso- och sjukvården. Jag anser att vi har levt upp till målet
            att åstadkomma en mycket bättre samverkan och ett mycket bättre
            utnyttjande av gemensamma resurser. Därför är samverkanspropositionen
            mycket viktig.
          </note>
          <note type="speaker">
            Anf. 48 BO KÖNBERG (fp):
          </note>
          <note>
            Herr talman! Tyvärr är det inte så, vilket framkommit av de olika
            kommentarerna till regeringens proposition från i våras. I våras
            förde vi bl.a. från
          </note>
          <note>
            Folkpartiets sida fram att man skulle ge de här möjligheterna
            över hela landet. De har prövats på fyra fem ställen.
          </note>
          <note>
            För att ge ett exempel på kritiken kan jag nämna att från fyra
            av de landsting där man har prövat det hela karakteriserar alla
            direktörerna och alla försäkringskassedirektörerna det förslag
            som socialministern nu berömmer sig av, som ofullständigt. Propositionen
            ger inte förutsättningar att fortsätta den samverkan som givit
            så stora mänskliga och samhälleliga vinster samt utvidga och utveckla
            den.
          </note>
          <note>
            Problemet är helt enkelt att det ni har föreslagit och drivit
            igenom i riksdagen inte uppfyller det som socialministern säger.
          </note>
          <note type="speaker">
            Anf. 49 Socialminister MARGOT WALLSTRÖM (s):
          </note>
          <note>
            Herr talman! Jag tycker att det är alldeles för tidigt att döma
            ut detta. Det här handlar faktiskt om viljan lokalt. Det är ingenting
            som hindrar dem, utan tvärtom uppmuntras de att fundera kring
            den enskilde patienten och hur man kan använda resurserna på bästa
            sätt, så att helheten blir att man minskar lidande och förkortar
            väntetider och ser till att det blir kortast möjliga sjukskrivningsperiod.
            Det är inte svårt om viljan finns. Jag menar att möjligheterna
            finns lokalt.
          </note>
          <note>
            Jag tror att det är utvärderingarna av FINSAM-
          </note>
          <note>
            projektet som Bo Könberg hänvisar till, och de är inte alldeles
            entydiga. Det hänger ihop med en mängd andra faktorer i samhällsutvecklingen.
            Det gör att det är svårt att säga att detta skulle vara lösningen
            på alla bekymmer.
          </note>
          <note>
            Som jag nämnde, ser jag en del nackdelar, nämligen att det kan
            bli delvis felaktig inriktning om detta alltid skall komma främst
            och om det är de här pengarna som skall betala för människor som
            man tror snabbt kan komma tillbaka till yrkesverksamhet. Hur går
            det för de kroniskt sjuka? Hur går det för dem som är döende och
            behöver palliativ vård? Hur går det för dem som behöver andra
            insatser? Hur går det för de gamla som inte är sjukskrivna och
            som behöver kvalificerad vård och omsorg?
          </note>
          <note>
            Världskulturhus i Stockholm
          </note>
          <note type="speaker">
            Anf. 50 HENRIK S JÄRREL (m):
          </note>
          <note>
            Herr talman! Jag har en fråga till kulturministern.
          </note>
          <note>
            Enligt budgetpropositionen skall ett kansli och ett världskulturhus
            för forum för världskultur inrättas.
          </note>
          <note>
            Det är tydligen Södra Teatern i Stockholm som skall få hysa den
            kultur som inte har någon annan hemvist.
          </note>
          <note>
            Litet teater skall dock få samsas där, om den rimmar med den
            tväretniska och tvärkulturella målsättningen i världskulturbegreppet.
          </note>
          <note>
            Hur skall det här kalaset betalas? Regeringen tänker sig tydligen
            att det är Stockholms stad som skall skjuta till ett antal miljoner
            för att finansiera detta.
          </note>
          <note>
            Jag vill då fråga kulturministern: Varför skall
          </note>
          <note>
            Stockholms skattebetalare belastas särskilt för ett alltigenom
            statligt påhitt och ansvar?
          </note>
          <note type="speaker">
            Anf. 51 Kulturminister MARITA ULVSKOG (s):
          </note>
          <note>
            Herr talman! Det viktiga med förslaget om ett världskulturhus
            i Stockholm handlar om att öppna det svenska kulturlivet för de
            kulturer som inte i dag har några naturliga arenor och som de
            befintliga institutionerna än så länge inte har klarat att ta
            emot.
          </note>
          <note>
            Konkret innebär det att Södra Teatern, som i dag har Riksteatern
            som huvudman, i högre grad än tidigare kommer att arbeta i mångkulturell
            riktning. Det innebär att staten betalar 3 ½ miljoner kronor per
            år. I
          </note>
          <note>
            enlighet med ett avtal som träffades med Stockholms kommun för
            ungefär ett år sedan skall kommunen bidra med några miljoner i
            detta projekt. Det kan möjligen tillkomma också andra finansiärer.
            Uppställningen är mycket god.
          </note>
          <note>
            Huset kommer naturligtvis att vara en nationell angelägenhet.
            Samtidigt kommer det naturligtvis i praktiken att i hög grad tillföra
            Stockholms kulturliv något nytt, vilket gör att uppställningen
            från Stockholms kommun också har varit god.
          </note>
          <note type="speaker">
            Anf. 52 HENRIK S JÄRREL (m):
          </note>
          <note>
            Herr talman! Det man kan undra litet över, eftersom detta huvudsakligen
            är ett nationellt påfund, är att staten kanske borde ta ett huvudansvar
            för verksamheten även rent ekonomiskt.
          </note>
          <note>
            En annan fråga som inställer sig är väl om man verkligen behöver
            ta Södra Teatern i anspråk. Teatern behövs för sin ordinarie teaterverksamhet
            och kanske inte så mycket för den här typen av verksamhet.
          </note>
          <note>
            Det är en vacker och fin byggnad dessutom, som väl i någon mån
            kommer att behöva byggas om för att inrätta detta kansli och ge
            plats för vad man nu avser att visa där. Det är väl fortfarande
            litet oklart vad som skall rymmas i huset.
          </note>
          <note>
            Jag för min del menar att det kanske finns lämpligare byggnader
            för den här verksamheten. Dessutom skulle kanske inte Stockholms
            skattebetalare behöva drabbas av detta, även om det är små pengar
            i det stora hela. Men vi har så många andra angelägna utgifter
            i Stockholm att dra försorg om.
          </note>
          <note type="speaker">
            Anf. 53 Kulturminister MARITA ULVSKOG (s):
          </note>
          <note>
            Herr talman! Jag vet inte hur jag skall tolka Henrik S Järrel.
            Upplever han att den vackra och fina byggnad som Södra Teatern
            utgör på något vis skulle skändas av att det mångkulturella uppdraget
            förtydligas? Jag tycker att det låter mycket provocerande.
          </note>
          <note>
            Vad gäller statens ansvar skall det årliga anslaget via Riksteatern
            och de nya medel som vi satsar uppgå till 11-11,5 miljoner kronor.
            Den kommunala delen skulle kunna handla om 2-3 miljoner kronor,
            och därutöver kan det tillkomma ytterligare finansiärer.
          </note>
          <note>
            Jag tycker att det är en mycket rimlig fördelning. Det har blivit
            allt vanligare, även när det gäller nationella åtaganden, att
            regionen ställer upp och bidrar.
          </note>
          <note type="speaker">
            Anf. 54 HENRIK S JÄRREL (m):
          </note>
          <note>
            Herr talman! Jag har ingen annan kommentar att göra än att jag
            anser att teatern är inrättad för teaterändamål och inte för några
            andra, museala ändamål.
          </note>
          <note>
            Den behöver väl få fylla sin funktion som teaterlokal.
          </note>
          <note>
            Den är uppförd för det.
          </note>
          <note>
            Skall man följa kulturministerns resonemang skulle en del andra
            kulturbyggnader, teaterbyggnader och annat, Operan och Dramaten
            eller vad det nu kan vara, få hysa en rad andra verksamheter än
            de som har med byggnadens ursprungliga syften att göra.
          </note>
          <note type="speaker">
            Anf. 55 Kulturminister MARITA ULVSKOG (s):
          </note>
          <note>
            Herr talman! Jag är förvånad över att Henrik S
          </note>
          <note>
            Järrel tar upp den här frågan när han uppenbarligen inte har
            läst vad som står i propositionen. Väldigt mycket av uppdraget
            till världskulturhuset handlar definitivt icke om museala frågor.
            Det handlar om just teater.
          </note>
          <note>
            Studiestödet
          </note>
          <note type="speaker">
            Anf. 56 MARIANNE SAMUELSSON (mp):
          </note>
          <note>
            Herr talman! Jag har en fråga till utbildningsministern.
          </note>
          <note>
            Utbildningsministern sade tidigare att det studiestöd som vi
            har i Sverige är unikt och ger alla möjlighet att studera. Det
            låter ganska bra. Nu har det visat sig vara mycket svårt att få
            ut studiestödet, på grund av att Centrala studiestödsnämnden inte
            hinner med att behandla de ärenden som ligger på dess bord.
          </note>
          <note>
            Det gör att många som har börjat studera, kanske efter flera
            års arbetslöshet, nu står inför frågan om de kan fullfölja sina
            studier eller hur de skall klara sin ekonomi när de fortfarande
            inte kan få ut studiestödet.
          </note>
          <note>
            Jag vill veta av utbildningsministern hur man tänker åtgärda
            detta problem.
          </note>
          <note>
            Anf. 57 Utbildningsminister CARL
          </note>
          <note>
            THAM (s):
          </note>
          <note>
            Herr talman! Det är alldeles riktigt att det har blivit vissa
            förseningar på CSN. Jag vill dock först säga att CSN:s personal
            har gjort och gör ett fantastiskt arbete med tanke på den starkt
            ökade volymen av ansökningar som man har fått.
          </note>
          <note>
            I själva verket har de allra flesta som har skickat in sina ansökningar
            i tid fått sina pengar inom ramen för de tre veckors handläggningstid
            som är normen.
          </note>
          <note>
            Men det finns problem för andra. Ibland sammanhänger de problemen
            med att man inte har fört in sina uppgifter korrekt liksom naturligtvis
            också med belastningen på CSN.
          </note>
          <note>
            Vi gav ett extra tillskott till CSN på 25 miljoner innevarande
            år, och samma sak sker nästa år. Vi följer mycket uppmärksamt
            CSN:s resursbehov. Om den här volymen ökar också fortsättningsvis
            måste vi självfallet ta en diskussion om de resurser som står
            till CSN:s förfogande.
          </note>
          <note type="speaker">
            Anf. 58 MARIANNE SAMUELSSON (mp):
          </note>
          <note>
            Herr talman! Det bör i så fall vara på tiden. Man kan inte öka
            antalet utbildningsplatser och sedan tro att CSN klarar detta
            utan extra resurser.
          </note>
          <note>
            Det är något förvånande och upprörande när man får höra att människor
            som börjat studera efter flera års arbetslöshet, och som liksom
            många andra lever under ekonomisk stress eftersom de inte har
            något sparat kapital, får svaret: Du får inte dina pengar ännu,
            för du har fyllt i din blankett litet fel. Det kanske inte är
            så enkelt när man inte har studerat på länge. Man går till socialen
            och frågar om man kan få pengar där. Då säger de: Så länge du
            studerar kan du inte få pengar här, då måste du avsluta dina studier.
          </note>
          <note>
            Det här är signaler som är mycket oroande när man tänker på det
            kunskapslyft som regeringen har satsat på för att göra det möjligt
            för människor att komma tillbaka till en arbetsmarknad och få
            en utbildning som man kanske under många år har längtat efter
            att få.
          </note>
          <note>
            Anf. 59 Utbildningsminister CARL
          </note>
          <note>
            THAM (s):
          </note>
          <note>
            Herr talman! De fall som Marianne Samuelsson nu beskriver är
            verkligen undantag. Det är klart att inte någon myndighet kan
            hantera ansökningar utan att saker och ting är rätt ifyllda.
          </note>
          <note>
            CSN:s personal gör ett mycket fint servicejobb.
          </note>
          <note>
            Bara på ett enda kontor hos CSN, som jag besökte häromdagen,
            får man över 1 000 samtal om dagen.
          </note>
          <note>
            Många av de samtalen går ut på att man talar om för personer
            som söker hur de skall fylla i sina blanketter, om de inte riktigt
            förstår det. I det här fallet har det varit särskilt viktigt med
            korrekta uppgifter om dagpenning från a-kassa för att korrekt
            stöd skall betalas ut.
          </note>
          <note>
            Det är klart att det måste fungera, och det fungerar också i
            de allra flesta fall. Men självklart finns det personer som kan
            ha råkat i kläm. Vi skall naturligtvis göra vad vi kan för att
            se till att det inte upprepas.
          </note>
          <note>
            Men det är inte rätt som Marianne Samuelsson säger att inget
            tillskott har getts. Som jag nyss sade har CSN
          </note>
          <note>
            fått 25 miljoner kronor extra för att kunna möta den här anstormningen.
          </note>
          <note type="speaker">
            Anf. 60 MARIANNE SAMUELSSON (mp):
          </note>
          <note>
            Herr talman! Uppenbarligen har det inte räckt. De exempel jag
            tog är mycket alarmerande utifrån individnivå. Men det finns också
            de som har studerat i flera år som fortfarande inte har fått sina
            pengar. De klarar sig tack vare att de lyckades få ett sommarjobb
            och har kunnat spara pengar. Men vi är faktiskt snart inne i oktober,
            och man har fortfarande inte klarat av anstormningen på CSN.
          </note>
          <note type="speaker">
            Anf. 61 INGER LUNDBERG (s):
          </note>
          <note>
            Herr talman! Det är en mycket angelägen fråga som Marianne Samuelsson
            tar upp. Även om vi vet att
          </note>
          <note>
            CSN:s tjänstemän gör sitt allra bästa och att det är en oerhört
            stark anstormning på CSN, är den praktiska verkligheten både för
            de vuxna som berörs och för de ungdomar som berörs oerhört allvarlig.
            Det är människor som normalt inte har någon ekonomisk buffert
            över huvud taget. Man har i flera fall haft två månadshyror att
            betala utan att få ut några studiemedel.
          </note>
          <note>
            Jag vädjar till utbildningsministern att tillsammans med CSN
            diskutera hur man i framtiden skall kunna ha en så flexibel organisation
            att man klarar av de toppar som inträffar från tid till annan.
            Det är icke rimligt att ha de här väntetiderna.
          </note>
          <note>
            Anf. 62 Utbildningsminister CARL
          </note>
          <note>
            THAM (s):
          </note>
          <note>
            Herr talman! Som jag nyss sade, uppstår väntetiderna i de allra
            flesta fall genom att individerna antingen söker för sent eller
            fyller i sina blanketter felaktigt. Det är beklagligt att så sker,
            på grund av att man är ovan osv., men det är trots allt på det
            sättet.
          </note>
          <note>
            Ingen myndighet i världen, hur stor den än är, kan möta de problemen.
          </note>
          <note>
            Vi skall självfallet, som Inger Lundberg säger, göra allt vad
            vi kan för att se till att det här fungerar.
          </note>
          <note>
            Med tanke på den enorma mängden sökande - vilket ju är glädjande
            - anser jag att det har fungerat bra, men det kan självfallet
            fungera bättre. Vi skall också följa resurssituationen och naturligtvis
            se till att CSN
          </note>
          <note>
            får de resurser som absolut krävs för att man skall kunna klara
            av uppgifterna.
          </note>
          <note>
            Alkoholkonsumtionen
          </note>
          <note type="speaker">
            Anf. 63 TUVE SKÅNBERG (kd):
          </note>
          <note>
            Herr talman! Jag har en fråga till socialministern.
          </note>
          <note>
            Sverige har anslutit sig till WHO:s mål om att minska den totala
            alkoholkonsumtionen med 25 %
          </note>
          <note>
            mellan åren 1980 och 2000. Nu är det tre år kvar, och jag skulle
            vilja veta om socialministern har en överblick över hur det har
            gått att minska konsumtionen och vad man i så fall gör för att
            nå målet.
          </note>
          <note type="speaker">
            Anf. 64 Socialminister MARGOT WALLSTRÖM (s):
          </note>
          <note>
            Herr talman! Det finns anledning att vara bekymrad, därför att
            vi kan se en ökning av konsumtionen i ungdomsgrupperna. Bland
            ungdomar finns det också en ny inställning till droger över huvud
            taget. Därför har vi intensifierat vårt arbete.
          </note>
          <note>
            Jag har själv satt mig som ordförande i den nationella ledningsgrupp
            som arbetar med de här frågorna, där alla inblandade myndigheter
            är representerade. Vi kommer nu att sätta i gång en rad projekt,
            och vi har en del pengar till vårt förfogande. Vi har en branschsamarbetskommitté,
            som visserligen är kontroversiell men som jag tror kommer att
            kunna göra viktiga insatser, bl.a. för att argumentera mot svartsprit,
            smuggling, hembränning och annat. Vi måste särskilt se till att
            via skolorna komma ut med mycket bättre information och påverkan.
          </note>
          <note>
            Vi måste alltså föra den här kampen på många olika håll. Vi har
            också god hjälp av de nationella mål som Folkhälsoinstitutet har
            varit med om att ta fram.
          </note>
          <note>
            De måste sedan omsättas i regionala och lokala handlingsplaner
            för att vi skall komma till rätta med alkoholmissbruket.
          </note>
          <note type="speaker">
            Anf. 65 TUVE SKÅNBERG (kd):
          </note>
          <note>
            Herr talman! Om jag är rätt underrättad, gav Folkhälsoinstitutet
            i princip upp 1995 och menade att man bara kunde behålla konsumtionsnivån
            och inte minska den ytterligare. Enligt de uppgifter jag har haft
            tillgång till har Frankrike och Italien redan nått den 25-
          </note>
          <note>
            procentiga minskningen, medan vi här i Sverige bara har nått
            en 6-procentig minskning. I dag är det frågan om vi över huvud
            taget kan minska konsumtionen. I
          </note>
          <note>
            Danmark ökar den.
          </note>
          <note>
            Är detta någonting som föranleder kraftfulla åtgärder för att
            vi skall nå en minskning med 25 %, om det nu är 6 % som vi har
            nått?
          </note>
          <note type="speaker">
            Anf. 66 Socialminister MARGOT WALLSTRÖM (s):
          </note>
          <note>
            Herr talman! Det är nog inte realistiskt att tro att vi når målet
            om en 25-procentig minskning. Jag instämmer i Folkhälsoinstitutets
            bedömning att vi måste göra vad vi kan. Målet måste naturligtvis
            vara att se till att konsumtionen ständigt minskar, men vi kan
            inte ha det som ledstjärna - till slut kommer man att fnysa också
            åt ett sådant mål.
          </note>
          <note>
            Det handlar om vilken nivå som sänkningen sker från. Även om
            man brukar säga att vi har en mycket restriktiv hållning, visar
            det sig också att en mätning av antalet 15-åringar som berusar
            sig varje vecka ger till resultat att vi ligger lägst i Europa.
            I de länder som
          </note>
          <note>
            Tuve Skånberg nämnde ligger man mycket högre och har mycket större
            problem.
          </note>
          <note>
            Vi måste jobba med de traditionella verktygen, som handlar om
            att begränsa tillgängligheten, att ha ett högt pris, osv., men
            vi måste också vidta åtgärder på en rad andra områden och delvis
            nya områden. Vi måste argumentera så att vi når fram till unga
            människor i fråga om riskerna med ett alkoholmissbruk.
          </note>
          <note>
            Därför får vi nog hjälpas åt, också i alla partier, för att se
            till att vi närmar oss och gör verklighet av målet.
          </note>
          <note type="speaker">
            Anf. 67 TREDJE VICE TALMANNEN:
          </note>
          <note>
            Därmed är dagens frågestund slut. Jag tackar statsråden för deras
            medverkan.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1997/98:3 Tilläggsöverenskommelse till konventionen om social
            trygghet mellan Sverige och Turkiet
          </note>
          <note>
            8 § Anmälan om interpellation
          </note>
          <note>
            Anmäldes att följande interpellation framställts den 25 september
          </note>
          <note>
            1997/98:7 av Peter Eriksson (mp) till justitieministern
          </note>
          <note>
            Demonstrationsfrihet inom EU
          </note>
          <note>
            Interpellationen redovisas i bilaga som fogas till riksdagens
            snabbprotokoll onsdagen den 1 oktober.
          </note>
          <note>
            9 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 23 september
          </note>
          <note>
            1997/98:19 av Per Sundgren (v) till inrikesministern
          </note>
          <note>
            Bostadsmarknaden den 24 september
          </note>
          <note>
            1997/98:20 av Bengt Silfverstrand (s) till statsrådet
          </note>
          <note>
            Ylva Johansson
          </note>
          <note>
            Ersättningen för deltagare i kunskapslyftet
          </note>
          <note>
            1997/98:21 av Carina Hägg (s) till statsrådet Ylva
          </note>
          <note>
            Johansson
          </note>
          <note>
            Redovisningen av studieskulder
          </note>
          <note>
            1997/98:22 av Ann-Kristine Johansson (s) till arbetsmarknadsministern
          </note>
          <note>
            Företagshälsovården
          </note>
          <note>
            1997/98:23 av Berit Oscarsson (s) till försvarsministern
          </note>
          <note>
            Underhållet av viss försvarsmateriel den 25 september
          </note>
          <note>
            1997/98:24 av Erling Bager (fp) till kulturministern
          </note>
          <note>
            Göteborgs Stadsteater
          </note>
          <note>
            1997/98:25 av Nils Fredrik Aurelius (m) till statsministern
          </note>
          <note>
            Offentliggörande av nya förslag
          </note>
          <note>
            Frågorna redovisas i bilaga som fogas till riksdagens snabbprotokoll
            onsdagen den 1 oktober.
          </note>
          <note>
            10 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit den
            23 september
          </note>
          <note>
            1996/97:839 av Per Lager (mp) till inrikesministern
          </note>
          <note>
            Demokrati och delning av kommuner den 24 september
          </note>
          <note>
            1996/97:832 av Peter Weibull Bernström (m) till arbetsmarknadsministern
          </note>
          <note>
            Ökad möjlighet till insyn i AMS
          </note>
          <note>
            1996/97:823 av Lennart Beijer (v) till miljöministern
          </note>
          <note>
            Samråd om slutförvar av utbränt kärnbränsle den 24 september
          </note>
          <note>
            1997/98:2 av Gun Hellsvik (m) till socialministern
          </note>
          <note>
            Drogmissbruk
          </note>
          <note>
            1997/98:3 av Gun Hellsvik (m) till statsrådet Thomas
          </note>
          <note>
            Östros
          </note>
          <note>
            Drogmissbruk
          </note>
          <note>
            1997/98:4 av Gun Hellsvik (m) till justitieministern
          </note>
          <note>
            Drogmissbruk
          </note>
          <note>
            1997/98:5 av Widar Andersson (s) till statsrådet Ylva
          </note>
          <note>
            Johansson
          </note>
          <note>
            De fristående gymnasieskolorna
          </note>
          <note>
            1997/98:6 av Eva Goës (mp) till miljöministern
          </note>
          <note>
            Vetorätt mot plats för slutförvar av kärnavfall
          </note>
          <note>
            1997/98:7 av Göte Jonsson (m) till statsministern
          </note>
          <note>
            Bensinskatten
          </note>
          <note>
            1997/98:10 av Tanja Linderborg (v) till utbildningsministern
          </note>
          <note>
            Lärarhögskolan i Stockholm den 25 september
          </note>
          <note>
            1997/98:11 av Ulla Hoffmann (v) till justitieministern
          </note>
          <note>
            Lagstiftning mot könshandel
          </note>
          <note>
            Svaren redovisas i bilaga som fogas till riksdagens snabbprotokoll
            onsdagen den 1 oktober.
          </note>
          <note>
            11 § Kammaren åtskildes kl. 15.04.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 12.19 och av tredje vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
