<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--105</head>
          <docDate when="1998-05-11">1998-05-11</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 4 och 5 maj.
          </note>
          <note>
            2 § Meddelande om frågestund
          </note>
          <note>
            Förste vice talmannen meddelade att vid frågestunden torsdagen
            den 14 maj kl. 14.00 skulle följande statsråd närvara:
          </note>
          <note>
            Justitieminister Laila Freivalds, socialminister
          </note>
          <note>
            Margot Wallström, statsrådet Pierre Schori, inrikesminister Jörgen
            Andersson, arbetsmarknadsminister
          </note>
          <note>
            Margareta Winberg, försvarsminister Björn von Sydow och statsrådet
            Thomas Östros.
          </note>
          <note>
            3 § Meddelande om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1997/98:278
          </note>
          <note>
            Till riksdagen
          </note>
          <note>
            Interpellation 1997/98:278 av Göte Jonsson (m)
          </note>
          <note>
            om skogskalkning.
          </note>
          <note>
            Interpellationen kommer att besvaras tisdagen den
          </note>
          <note>
            12 maj 1998.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 28 april 1998
          </note>
          <note>
            Anna Lindh
          </note>
          <note>
            4 § Svar på interpellation 1997/98:310 om Tibet
          </note>
          <note>
            Anf. 1 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Ragnhild Pohanka har frågat mig om den svenska regeringen
            avser att verka för en folkomröstning i Tibet, om Sverige avser
            att i FN:s säkerhetsråd driva frågan om förhandlingar mellan Kina
            och Dalai lama samt om Sverige kommer att verka för att den av
            Dalai lama utsedde Panchen Lama frisläpps.
          </note>
          <note>
            Ragnhild Pohanka ställde nyligen en fråga om
          </note>
          <note>
            Sveriges avsikt att agera för Tibet i FN:s säkerhetsråd, och
            jag besvarade då frågan skriftligt. Jag förtydligar gärna svaret
            jag gav då. Kina är en av de ständiga medlemmarna i FN:s säkerhetsråd
            och kan följaktligen med sin vetorätt stoppa förslag i rådet som
            man ogillar. Det är ställt utom allt tvivel att Kina i dagens
            läge skulle inlägga sitt veto mot alla förslag där dess politik
            i Tibet ifrågasätts, inklusive förslag om folkomröstning. Det
            skulle därför inte gagna Tibets sak att driva den i FN:s säkerhetsråd
            utan endast riskera att bidra till fortsatt politisk låsning i
            denna fråga.
          </note>
          <note>
            Situationen för de mänskliga rättigheterna i Tibet är förvisso
            djupt oroande. Den svenska regeringen har därför inom ramen för
            den dialog om mänskliga rättigheter som vi för med den kinesiska
            regeringen tagit upp bristerna i synnerhet i fråga om den tibetanska
            befolkningens politiska, religiösa och kulturella rättigheter.
            Även EU för en aktiv dialog med Kina om de mänskliga rättigheterna.
            Också där uppmärksammas situationen i Tibet. Exempelvis har ett
            antal av
          </note>
          <note>
            EU-kretsens Pekingambassadörer, ordförandetrojkan samt kommissionen
            just avslutat ett längre besök i
          </note>
          <note>
            Tibet för att närmare granska MR-situationen.
          </note>
          <note>
            Frågan om den av Dalai lama utsedda Panchen lamas välbefinnande
            är ett ständigt återkommande inslag i våra samtal med kinesiska
            företrädare om situationen i Tibet. Ett krav som upprepat ställs
            från vår och andra länders sida är att utomstående skall få besöka
            den 9-årige pojken.
          </note>
          <note type="speaker">
            Anf. 2 RAGNHILD POHANKA (mp):
          </note>
          <note>
            Herr talman! Först vill jag tacka utrikesministern för både frågesvaret
            tidigare och interpellationssvaret inför dagens debatt. I ett
            demokratiskt land som Sverige förekommer dialoger och debatter.
            Jag har under min riksdagstid och under den här perioden uppskattat
            mycket dialogen med utrikesministern i de ämnen som jag haft anledning
            att ta upp. Jag vet att Tibetfrågan är av intresse för Sverige
            och att Sverige agerat i olika sammanhang.
          </note>
          <note>
            Jag känner till att ordförandetrojkan skulle åka till
          </note>
          <note>
            Tibet, men jag har inte fått något meddelande om hur det ser
            ut där. När det gäller säkerhetsrådet kan det stämma att det är
            som utrikesministern säger, men vi måste ta upp frågan i olika
            forum. Det är kanske bättre att ta upp den i FN direkt. Där har
            Tibetfrågan inte varit upp till en riktig behandling på många
            år. Men jag delar naturligtvis oron för situationen.
          </note>
          <note>
            Vi har inte en gemensam uppfattning om Tibets ställning som ett
            ockuperat land, medan vi delar uppfattningen att oerhörda kränkningar
            pågår mot mänskliga rättigheter och att ett kulturmord håller
            på att fullbordas. Det tibetanska folket svälts ut kulturellt,
            andligen och rent fysiskt. Frågan om förhandlingar med representanter
            för Tibets exilregering är en nödvändighet, och det är bråttom.
          </note>
          <note>
            Är utrikesministern beredd att fortsätta att verka för det i
            de internationella forum där vi är medlemmar och delaktiga? Vi
            inom olika föreningar för Tibets framtid - både i Sverige, Europa
            och i världen i övrigt
          </note>
          <note>
            - väntar oss det av våra regeringar. Det gäller andra regioner
            inom Kina också, såsom inre Mongoliet,
          </note>
          <note>
            Östturkestan och Taiwan. Men i dag diskuterar vi huvudsakligen
            Tibet.
          </note>
          <note>
            Pågående folkmord, förtryck och kränkningar av mänskliga rättigheter
            kan aldrig bli en fråga om inre angelägenheter.
          </note>
          <note>
            Wei Jinsheng uttryckte kritik mot Sverige vid sitt besök här,
            och jag delar delvis den kritiken. Samtidigt har jag ett pressmeddelande
            i min hand, där Lena
          </note>
          <note>
            Hjelm-Wallén starkt kritiserar Wei Jingshengs fängslande 1995.
            Där står bl.a.: Domen mot Wei Jingsheng på 14 års fängelse innebär
            ett åsidosättande av internationellt accepterade rättsnormer.
          </note>
          <note>
            Nu är Wei Jingsheng frigiven och kan röra sig fritt i världen.
            Där har vi kanske bidragit litet.
          </note>
          <note>
            Nigel Rodley, FN:s rapportör om tortyr, nämner återigen Tibet
            i sin årliga rapport. Bland de fall han tar upp är ett om två
            gymnasieelever, Tashi Dawa och
          </note>
          <note>
            Nima, som fängslats och misshandlats under tre månader efter
            att de hävdat att Tibet var självständigt.
          </note>
          <note>
            Flera ytterligare fall där lärare och elever fängslats och misshandlats
            nämns i rapporten. Hur många tusen människor som sitter i fängelse
            har vi ingen riktig uppfattning om.
          </note>
          <note>
            I april i år hölls en liknande interpellationsdebatt i engelska
            parlamentet som vi har i dag. Den handlade om Internationella
            juristkommissionens rapport i december 1997: Tibet: Mänskliga
            rättigheter och rättssäkerheten.
          </note>
          <note>
            I utrikesministerns svar, herr talman, förbigås min huvudfråga
            med största möjliga tystnad, nämligen den om en folkomröstning
            i Tibet. Tibetrapporten är en diger lunta på 390 sidor och kan
            naturligtvis inte förbigås med tystnad. Godtyckliga arresteringar,
            tortyr, lagstridiga och godtyckliga avrättningar, ingen yttrandefrihet,
            befolkningskontroll lika med tvångssteriliseringar, inflyttning
            av kineser osv. rapporteras det om.
          </note>
          <note>
            Den viktigaste rekommendationen i rapporten är att en folkomröstning
            bör hållas i Tibet under överinseende av FN för att fastställa
            det tibetanska folkets önskemål.
          </note>
          <note>
            Är utrikesministern beredd att verka för en sådan?
          </note>
          <note type="speaker">
            Anf. 3 GULLAN LINDBLAD (m):
          </note>
          <note>
            Herr talman! Jag vill faktiskt säga tack till Ragnhild Pohanka
            som har tagit upp frågan om Tibet återigen. Jag vet att Ragnhild
            Pohanka är aktiv i denna fråga.
          </note>
          <note>
            Jag blev ganska tagen när jag läste ett utdrag av vad Eliel Wiesel
            skrivit, där han säger: Varför är vi så tysta när Tibet behöver
            våra röster? Det är viktigt att vi verkligen inte är tysta utan
            att vi agerar i parlamenten och från regeringarnas sida.
          </note>
          <note>
            Det finns en kampanj, som Ragnhild Pohanka nämnde här, från Internationella
            juristkommissionen om en folkomröstning i Tibet. Jag skulle gärna
            vilja stödja en sådan uppmaning. Som så många gånger förr har
            kommunismen visat sitt ansikte när det gäller behandlingen av
            Tibets folk - som man har gjort i alla möjliga andra länder. Tibet
            är nu ett folk i minoritet i sitt eget land. Där finns sju och
            en halv miljoner kineser och bara sex miljoner tibetaner. I allt
            större grad tar kineserna över framför allt maktpositionerna i
            landet.
          </note>
          <note>
            Ragnhild Pohanka har i sin interpellation utförligt beskrivit
            situationen, bl.a. om hur man slår ned på avvikande åsikter, utför
            etnisk resning, beskär yttrandefriheten, utför arresteringar,
            torterar och avrättar, dömer oskyldiga till fängelse, angriper
            religionen, det egna språket och kulturen samt förstör miljön.
            Det är saker som vi känner igen från andra länder där kommunismen
            mer eller mindre har övertagit länderna.
          </note>
          <note>
            Jag är förvissad om att utrikesministern gör vad hon anser vara
            möjligt i dialogen med Tibet och med
          </note>
          <note>
            Kina och i FN. Men det är svårt att åstadkomma någonting i FN,
            eftersom Kina har en permanent representant i säkerhetsrådet och
            troligen skulle rösta ned ett svenskt agerande eller ett agerande
            från EU i den här riktningen. Men icke förty tror jag att det
            är viktigt att försöka att föra upp frågan i säkerhetsrådet.
          </note>
          <note>
            Det handlar ju om att aldrig låta våra röster tystna utan vi
            måste hela tiden komma igen. Det torde vara så, att om man märker
            att demokratiska länder återigen framför protester och krav får
            man hoppas att droppen så småningom urholkar stenen. Jag tror
            det kanske inte när det gäller kommunismen, men jag tycker i alla
            fall att det är viktigt för Tibets folk att vi alla gör vad vi
            kan för att Tibets folk, och inte minst
          </note>
          <note>
            Dalai lama, skall känna att vi står upp bakom detta förtryckta
            folk.
          </note>
          <note>
            Anf. 4 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Vi delar synen på Tibet, att där förtryckts mänskliga
            rättigheter och där är folket mycket utsatt. Det är alldeles klart
            att man behöver omvärldens stöd, och det ger vi också. Därför
            är det bra med debatter om Tibet i det svenska parlamentet.
          </note>
          <note>
            När kravet på folkomröstning drevs var detta för flera årtionden
            sedan en fråga som kunde ha någon möjlighet att realiseras, men
            det var alltså länge sedan som denna fråga ansågs ha någon möjlighet
            t.ex. i
          </note>
          <note>
            FN-sammanhang. Man måste också komma i håg att enligt Kinas författning
            har Tibet en autonomi. Det heter ju officiellt Tibets autonoma
            region. Det viktiga är att man ser att autonomin fylls med reellt
            innehåll.
          </note>
          <note>
            Det är en fråga som vi ständigt måste återkomma till.
          </note>
          <note>
            Det tibetanska folket måste få inflytande över de frågor som
            direkt berör människorna där, så att de kan skydda sin etniska,
            kulturella och religiösa identitet.
          </note>
          <note>
            Och det är ett budskap som vi naturligtvis riktar också till
            ledarna i Peking.
          </note>
          <note>
            Sedan gäller det frågan om mänskliga rättigheter mera generellt
            i Tibet. Situationen är oroande. Därför tas också frågan upp i
            Kommissionen för de mänskliga rättigheterna. Så skedde t.ex. i
            EU:s anförande nu senast denna vår.
          </note>
          <note>
            Som jag nämnde i mitt svar gjorde en del EU-
          </note>
          <note>
            ambassadörer en resa i Tibet. De kom tillbaka till
          </note>
          <note>
            Peking i går, såvitt jag vet. Jag har ännu inte hört någonting
            om resultatet av deras resa.
          </note>
          <note>
            Kom ihåg att vi just nu är inne i ett skede där Kina öppnar sig
            för många fler besök, både i Kina i största allmänhet och också
            i Tibet. Detta möjliggör ju för oss att föra fram våra synpunkter
            på ett bättre sätt än tidigare. Kina har också markerat att man
            är positiv till att både underteckna och ratificera flera av de
            viktiga konventionerna på området för mänskliga rättigheter. Det
            som då händer är att man får en uppföljningsmekanism som är väldigt
            viktig. Därför hoppas vi att detta skall ske, vilket också kommer
            att gagna Tibet.
          </note>
          <note>
            Vi skall definitivt inte vara tysta. När många röster hörs påverkar
            detta. Därför skall denna kritiska granskning av vad som förekommer
            i Tibet fortsätta.
          </note>
          <note type="speaker">
            Anf. 5 RAGNHILD POHANKA (mp):
          </note>
          <note>
            Herr talman! Jag står bakom det arbete som Sverige gör, men jag
            tycker inte att det räcker, i synnerhet som man vet att det har
            blivit en stor försämring sedan 1994 och att situationen ytterligare
            har försämrats efter 1996. I dag verkställs tjugo gånger så många
            dödsstraff räknat per person som i övriga Kina, och där vet vi
            ju att det är många. Hur den statistiken stämmer vet jag inte
            riktigt, men man kan nog utgå ifrån att den är riktig.
          </note>
          <note>
            Det är fråga om ifall man skall vara så försiktig med att inte
            reta Kina. Kina måste mötas av en samlad opinion från hela världen.
            I rapporten står det att förtrycket i Tibet stadigt har ökat sedan
            1994, då höga tjänstemän i det tredje s.k. National Forum on Work
            in Tibet identifierade påverkan från den landsflyktige
          </note>
          <note>
            Dalai lama. Här är flera resultat från National Forum:
          </note>
          <note>
            ökad kontroll över den religiösa verksamheten och en fördömelsekampanj
            mot Dalai lama utan motstycke, en ökning av politiska arresteringar,
            upptrappad övervakning av potentiella dissidenter samt ett intensifierat
            undertryckande av även ickepolitiska protester.
          </note>
          <note>
            Sedan början av 1996 har det skett en ytterligare upptrappning
            av förtrycket i Tibet som kännetecknas av:
          </note>
          <note>
            en intensiv omskolningskampanj, undertryckande av information
            från Tibet, domen mot en högt uppsatt religiös ledare, förbud
            mot fotografier av Dalai lama på allmän plats.
          </note>
          <note>
            Läget är alltså väldigt allvarligt.
          </note>
          <note>
            SSU Facklan i Visby och SSU i Oskarshamn frågar i ett öppet brev
            statsminister Göran Persson och utrikesminister Lena Hjelm-Wallén:
          </note>
          <note>
            "På vilket sätt har ni agerat för att Godhien Choekui Nyima skall
            släppas? Ofta påtalas att Sverige minsann kritiserar Kinas syn
            på MR i alla kontakter.
          </note>
          <note>
            Det är naturligtvis enormt viktigt och bra. Men har vi begärt
            att få ett livstecken från denne pojke, har vi krävt hans frihet?"
          </note>
          <note>
            Det är flera ungdomsgrupper som har börjat agera för Tibet, och
            detta är märkligt. Det finns nästan inga tibetaner i Sverige,
            och ändå finns det ett sådant starkt stöd.
          </note>
          <note>
            Men när Göran Persson var i Kina missade han att påtala hur MR-situationen
            i Tibet förvärrats. Han sade i stället i direktintervju att den
            hade förbättrats under de senaste tio åren. Och regeringens representant
            missade att lämna fram alla tusentals namnunderskrifter på protestlistor
            från kvinnokonferensen i Beijing.
          </note>
          <note>
            Vi talade om religionsfrihet. Då vill jag anföra ett citat från
            den svenska MR-delegationens besök i Kina och i Tibet i mars 1994:
            "De 1 400 kloster som finns och delvis reparerats räcker. Trosfriheten
            är nu garanterad i konstitutionen och skall förbli permanent politik
            'till dess att religionen dör ut'" - det är alltså vad man strävar
            efter. Det är Jampa, ordförande för nationalitets- och religionsfrågor
            som har sagt detta.
          </note>
          <note>
            Det är svårt att ha en dialog med kinesiska representanter, var
            det vara må, och på alla nivåer. Det finns en rapport från Genève
            där man den 7 maj hade ett möte mellan kineser, tibetaner och
            andra personer.
          </note>
          <note>
            Kineserna lämnade då salen när ett meddelande från en representant
            för den tibetanska exilregeringen skulle läsas upp. Hon fick inte
            ens sitta i panelen.
          </note>
          <note>
            Palden Giatso är vid sidan av Dalai lama Tibets främste talesman.
            Under mer än 30 år hölls han inspärrad i kommuniskinesiska fängelser
            i Tibet med allt vad det har inneburit. "Torteraren hyllas genom
            att överallt erkännas och vara en eftersökt handelspartner. Nej,
            säger jag, nej till att Kommunistkina godkänns i världssamfundet,
            nej till att Kommunistkinas sönderslitande av Tibet får fortsätta
            ..."
          </note>
          <note type="speaker">
            Anf. 6 GULLAN LINDBLAD (m):
          </note>
          <note>
            Herr talman! Det är bra att vi är överens om att det är viktigt
            att ständigt föra en debatt inte minst i de här sammanhangen.
            Naturligtvis hoppas jag på en livlig debatt, inte bara i vårt
            land utan också i EU, där vi nu finns med, och i FN, även om det
            tillfälligt kanske skulle reta en och annan kines. Jag tror att
            det är viktigt att man känner att den stora världen står bakom
            kravet på ökad frihet och rättighet för Tibets folk.
          </note>
          <note>
            Frågan om de mänskliga rättigheterna är naturligtvis oerhört
            viktig i sammanhanget. Utrikesministern säger nu att Kina är berett
            att underteckna en konvention om mänskliga rättigheter. Då måste
            man tyvärr fråga sig hur mycket ett sådant undertecknande är värt.
            Vi vet ju att vi här har att göra med en stenhård kommunistregim,
            och man har verkligen inte särskilt stor respekt för människor
            och människors liv i dessa länder.
          </note>
          <note>
            Jag vill ändå se Ragnhilds interpellation och vår lilla diskussion
            här som ett sätt att visa att vi ställer upp för Tibets folk.
            Jag vill bara önska utrikesministern lycka till i ett fortsatt
            oförtrutet arbete för Tibets folk.
          </note>
          <note>
            Anf. 7 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Vi har en omfattande dialog med Kina vad gäller
            mänskliga rättigheter. Det gäller bilateralt, och det gäller inom
            EU och inom FN. När det gäller det bilaterala vill jag betona
            att under Göran
          </note>
          <note>
            Perssons besök var det en omfattande dialog just om mänskliga
            rättigheter. Den kom litet grand i skymundan av diverse tidningsrubriker
            om annat. Men vi tror att just detta att man sitter ned i lugn
            och ro och ordentligt talar igenom frågorna om förtryck och mänskliga
            rättigheter ger större effekt än ett förenklat slagordsskrikande.
          </note>
          <note>
            Jag har själv så sent som för en månad sedan fört samtal om mänskliga
            rättigheter med den nye kinesiske utrikesministern när vi sammanträffade
            vid ett möte i London.
          </note>
          <note>
            Man kan förvisso peka på sådant som är negativt, som går åt fel
            håll i Kina. Jag är medveten om det.
          </note>
          <note>
            Men det finns också sådant som vi naturligtvis hälsar med tillfredsställelse,
            t.ex. när politiska fångar blir frigivna, vilket händer litet
            då och då. Det är klart att detta att Wei Jinsheng frigavs var
            någonting mycket viktigt, som vi som en liten del i en stor världsopinion
            hälsade väldigt varmt.
          </note>
          <note>
            Vad gäller Tibet är det naturligt att det är många som bryr sig
            om Dalai lamas tilltänkte efterträdares, den nioårige Panchen
            lama, öde, eftersom man inte vet var han finns. Man vet bara att
            han finns någonstans i husarrest. Därför är det naturligt för
            oss att vi tar upp hans välbefinnande när vi möter kinesiska företrädare.
            Naturligtvis vill vi ha ett livstecken och veta hur han har det.
            Detta sker mellan länderna direkt, men det sker också via FN.
          </note>
          <note>
            Slutligen vill jag säga att vi måste lyssna på insiktsfulla tibetaner
            själva, inte minst Dalai lama. Han är ju inte en person som är
            för stora konfrontationer, utan han tror mycket mer på dialogen.
            Så jag tror att vi skall lyssna på honom när han just säger till
            oss att försöka dialogvägen.
          </note>
          <note type="speaker">
            Anf. 8 RAGNHILD POHANKA (mp):
          </note>
          <note>
            Herr talman! Jag har verkligen lyssnat på Dalai lama. Hans compassion
            - medkänsla - och tolerans är oerhört stark och påverkar alla
            i hans omgivning.
          </note>
          <note>
            Därför tror jag att en dialog mellan honom och andra skulle fungera.
            När han som ung träffade Mao var det litet svårare, men nu har
            han en livserfarenhet och en kunskap som är enorm.
          </note>
          <note>
            Jag berör över huvud taget inte de vanliga argumenten som användes
            vid Göran Perssons besök i
          </note>
          <note>
            Kina utan bara att han i ett direkt yttrande i TV sade att situationen
            i Tibet hade blivit bättre. Det är inte sant. Jag är väldigt ledsen
            över det, för situationen har bevisligen blivit mycket värre.
          </note>
          <note>
            Jag har kontinuerligt en dialog både med exilregeringen och med
            andra som kan mycket om Tibet.
          </note>
          <note>
            Jag vill inte ha en konfrontation på det vis som det kanske felaktigt
            uppfattas, men jag vill ha en dialog.
          </note>
          <note>
            Vi måste agera.
          </note>
          <note>
            Vi har fått höra att de är oerhört skickliga på att undandra
            saker som är allvarliga, att de smyger undan med sina oerhört
            grymma sätt att agera. Man vet att
          </note>
          <note>
            39 barn i dag sitter i fängelse och har torterats. Det är uppgifter
            som Amnesty har tagit fram. Amnesty överdriver inte utan underdriver
            möjligen när man presenterar sina uppgifter, därför att man vill
            ha varje enskilt fall ordentligt underbyggt.
          </note>
          <note>
            Jag vill att vi skall fortsätta på den väg vi har börjat, men
            jag tycker att det inte räcker. Vi måste göra mer, eftersom tiden
            håller på att rinna ut för Tibet.
          </note>
          <note>
            Man går faktiskt väldigt grymt till väga, och ungdomarna vill
            inte följa icke-våldslinjen längre. De vill gå över till konfrontation,
            vilket naturligtvis vore olyckligt ur alla synpunkter.
          </note>
          <note>
            Om vi kunde erkänna Tibet som en fredszon, skulle det bli enormt
            för alla andra människor i världen som förespråkar icke-våld.
            De skulle se att det lönade sig.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1997/98:313 om
          </note>
          <note>
            OSSE
          </note>
          <note>
            Anf. 9 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Birgitta Hambraeus har frågat mig dels om vilka
            åtgärder som Sverige avser vidta för att inte hindras av EU från
            att självständigt arbeta och ta ställning inom OSSE, dels om vad
            regeringen gör för att stödja de enskilda organisationer som arbetar
            med att göra OSSE mer känt.
          </note>
          <note>
            Sverige deltar aktivt i arbetet med att fördjupa
          </note>
          <note>
            EU:s samarbete inom det utrikes- och säkerhetspolitiska området.
            EU är pådrivande när det gäller att utveckla OSSE som en regional
            organisation och få
          </note>
          <note>
            OSSE att till fullo utnyttja sina möjligheter att agera för att
            förebygga konflikter, hantera politiska kriser och bidra till
            att bygga upp demokratiska samhällen efter en konflikt. Alla medlemsstater
            i OSSE har självklart en likvärdig ställning, men EU har en särskild
            tyngd som aktör i organisationen. Samarbetet inom EU hindrar givetvis
            inte Sverige från att aktivt delta i OSSE:s arbete. Genom att
            med kraft och konsekvens verka för att svenska synpunkter får
            genomslag i EU:s OSSE-politik förbättrar vi emellertid våra möjligheter
            att vinna gehör för våra ståndpunkter i
          </note>
          <note>
            OSSE som helhet. Vårt medlemskap i EU är med andra ord en styrka
            också i OSSE-sammanhang.
          </note>
          <note>
            Sverige fortsätter att ha ett mycket nära samråd med övriga nordiska
            länder. Det nordiska samarbetet har stor betydelse. Det nordiska
            engagemanget för
          </note>
          <note>
            OSSE understryks av att Danmark var ordförande i organisationen
            förra året och av att Norge kommer att inneha den posten nästa
            år.
          </note>
          <note>
            Utrikesdepartementets ledning och tjänstemän har i OSSE-frågorna
            täta kontakter med företrädarna för enskilda organisationer. Det
            nätverk av enskilda organisationer med intresse för OSSE som nämns
            i interpellationen bildades formellt förra året, men det har i
            praktiken fungerat sedan flera år. Huvuddelen av
          </note>
          <note>
            Utrikesdepartementets stöd till enskilda organisationer som arbetar
            med OSSE-frågor kanaliseras genom detta nätverk. Representanter
            för departementet inbjuds regelbundet till nätverkets sammankomster
            för att redogöra för aktuella frågor och har därvid också möjlighet
            att ta del av de enskilda organisationernas synpunkter. De enskilda
            organisationerna har också tillgång till det skriftliga informationsmaterial
            om
          </note>
          <note>
            OSSE som departementet ger ut regelbundet. Inför viktigare möten
            i OSSE har departementets politiska ledning särskilda samråd med
            de enskilda organisationerna.
          </note>
          <note>
            Utrikesdepartementet ger penningbidrag till publikationer som
            nätverket ger ut. Bidrag lämnas också för att täcka delar av kostnaderna
            för medlemmars resor till OSSE-möten dit de inbjudits. Jag vill
            peka på att flera av de organisationer som är medlemmar i nätverket
            får generellt organisationsstöd och projektstöd för sin verksamhet
            genom bidrag från anslaget för information och studier om säkerhetspolitik
            och fredsfrämjande utveckling.
          </note>
          <note>
            Jag välkomnar att enskilda organisationer ökar sitt engagemang
            för att sprida information om de nya säkerhetspolitiska frågorna,
            inte minst beträffande
          </note>
          <note>
            OSSE:s betydelsefulla verksamhet. Regeringen fäster stor vikt
            vid det arbete som de enskilda organisationerna uträttar, och
            dialogen med nätverket av enskilda organisationer är en oumbärlig
            del i OSSE-arbetet.
          </note>
          <note>
            Inom OSSE verkar Sverige vidare för att stärka organisationens
            utbyte och samarbete med enskilda organisationer. Genom sin verksamhet
            har enskilda organisationer spelat en betydelsefull roll för att
            främja demokrati och mänskliga rättigheter i medlemsländerna.
            Det är inte minst av detta skäl vi kommer att fortsätta att ge
            vårt stöd till deras arbete och engagemang i OSSE-frågorna.
          </note>
          <note type="speaker">
            Anf. 10 BIRGITTA HAMBRAEUS (c):
          </note>
          <note>
            Herr talman! Jag ber att få tacka utrikesministern för svaret
            på min interpellation. Jag citerar från utrikesministerns svar:
            "Samarbetet inom EU hindrar givetvis inte Sverige från att aktivt
            delta i OSSE:s arbete." Men vad händer om vi misslyckas med att
            få genomslag för svenska synpunkter på EU:s OSSE-
          </note>
          <note>
            politik - trots att vi som utrikesministern säger med kraft och
            konsekvens verkar för detta? Tänker vi, och kan vi, i så fall
            hävda en mot EU avvikande uppfattning i OSSE-arbetet?
          </note>
          <note>
            Jag är väl medveten om att nu senast Amsterdamfördraget syftar
            till att hindra enskilda medlemsstaters självständiga agerande
            för att EU skall tala med en röst i internationella sammanhang.
            EU krymper alltså
          </note>
          <note>
            Sveriges möjligheter att agera på egen hand. Vi måste först övertyga
            de gamla kolonialmakterna i EU, som ofta reserverat sig mot världens
            majoritet i FN. Förr kämpade Sverige för små länders självständighet.
            Den kampen bör vi enligt min uppfattning ta upp igen.
          </note>
          <note>
            När EU, dvs. Tyskland, ivrade för att Kroatien skulle erkännas
            som oberoende stat, instämde Sverige i detta trots att det gick
            på tvärs mot vår mångåriga doktrin - som vi samtidigt fortfarande
            tillämpade i fråga om de baltiska staterna. Enligt en teori kom
          </note>
          <note>
            Jugoslaviens sönderfall att påskyndas genom detta, och inbördeskriget
            var ett faktum.
          </note>
          <note>
            Sverige hade genom att tillhöra den neutrala, alliansfria gruppen
            i OSSE:s föregångare ESK, haft ett mångårigt och förtroendefullt
            samarbete med Jugoslavien. Vi sålde vapen dit, och svenska officerare
            lärde sig partisankrigföring av serberna. Jugoslavien lär ha beundrat
            Norden i hög grad.
          </note>
          <note>
            Ett Sverige som inte hade sin uppmärksamhet ensidigt riktad mot
            EU hade kunnat finna vägar som kanske hade kunnat hindra kriget.
            Det får vi aldrig veta. Men vi måste undersöka om vi har uppgifter
            i framtiden för den traditionella, svenska, oberoende ställningen.
            Den har ju visat sig betydligt mer framgångsrik än det man har
            lyckats med på kontinenten.
          </note>
          <note>
            En nordisk modell för "fredsprojektet" EU har enligt min uppfattning
            större möjlighet att lyckas än de planer EU nu arbetar efter.
          </note>
          <note>
            EU tänker ju stärka VEU och vill hävda Europa som en med USA
            likvärdig maktfaktor. Detta är oroande. Fred byggs inte med kraftmätningar.
            Utrikespolitiken i det s.k. fredsprojektet EU innebär snarare
            risker för konflikter än att fred främjas.
          </note>
          <note>
            En fakta-PM från UD från den 29 april visar att
          </note>
          <note>
            Frankrike inte gillar transatlantiskt samarbete på marknadsområdet
            i överensstämmelse med ett förslag från kommissionen som Sverige
            stöder. Liksom våra nordiska grannar vill Sverige samarbeta också
            med
          </note>
          <note>
            USA. Jag citerar från PM:en: "Den transatlantiska handelns roll
            för tillväxt och sysselsättning är oerhört betydelsefull."
          </note>
          <note>
            Henry Kissingers artikel i DN den 10 maj visar på risken att
            EMU kan resultera i farliga motsättningar mellan EU och USA. Så
            bygger man inte en fredlig värld. I OSSE finns såväl Ryssland
            som USA och
          </note>
          <note>
            Kanada med. Anser utrikesministern att det är viktigt att Sverige
            har rätt att gå in för ett fortsatt förtroendefullt transatlantiskt
            samarbete även om EU skulle komma fram till en annan mening? Har
            vi denna rätt?
          </note>
          <note>
            Jag är glad över utrikesministerns svar på frågan om samarbetet
            med de enskilda organisationerna. Jag får återkomma till mer information
            om det i mitt andra anförande. Det är ju så att vi använder oss
            av deras kompetens och samarbetar med dem, men de är svältfödda.
            På det sättet kan man säga att Sverige åker snålskjuts på de enskilda
            organisationerna. Vill regeringen se till att vi nu, när Sveriges
            ekonomi är på fötter igen, återställer anslaget till de här organisationerna
            till vad det var innan de borgerliga regeringarna började dra
            ned på det?
          </note>
          <note>
            Anf. 11 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Jag har stor respekt för Birgitta
          </note>
          <note>
            Hambraeus engagemang för OSSE, även om det i dag mer grundar
            sig på en motvilja mot EU som jag känner det i debatten. Jag tycker
            att Birgitta Hambraeus litet grand konstruerar motsättningar som
            inte är verkliga. De bygger också på någon sorts förlegat tänkande;
            att det var bättre förr. Det var bättre förr när vi hade kalla
            kriget. Då var det enklare med plakatpolitik.
          </note>
          <note>
            I den nya situationen, där vi förtroendefullt kan samarbeta med
            väldigt många länder, kan man inte hålla plakaten riktigt lika
            högt. Det handlar ju mer om att man skall komma överens vid samarbetsbord.
            Men vi gör ju så enormt mycket mer nytta vid de här samarbetsborden!
          </note>
          <note>
            OSSE är ju en fantastisk organisation, transatlantisk och alleuropeisk
            som den är. Men vi måste komma ihåg att det inte räcker med att
            bara Sverige har en alldeles fantastisk bra linje. I OSSE måste
            man komma överens. Det är en organisation där man fattar beslut
            med konsensus. Då är det klart att man för att nå konsensus måste
            samarbeta med grupperingar. Det har vi gjort i den nordiska gruppen.
            Vi gör det alltfort.
          </note>
          <note>
            Norden betyder fortfarande väldigt mycket i OSSE.
          </note>
          <note>
            Vi gör det också i EU eftersom vi träffas så ofta där. Det är
            en större grupp länder. När vi påverkar EU
          </note>
          <note>
            kan vi göra vår röst starkare. Det är det som är det nya i Europa
            i dag; det dynamiska där vi kan samarbeta och inte bara skriva
            väldigt tjusiga slogan på plakat.
          </note>
          <note>
            Sedan är det ju sant att länderna i Europa inte alltid är överens
            om alla delar i politiken. Det finns exempelvis många spänningar
            mellan olika EU-länder och USA. Så om den transatlantiska politiken
            kan det ibland sättas frågetecken. Men jag tycker att det är mycket
            intressant att få delta i den diskussionen i stället för att bara
            stå vid sidan om och ha rätt slogan på plakatet.
          </note>
          <note>
            När Birgitta Hambraeus vill nämna ett fall där vi har gjort som
            EU sade - och egentligen som Tyskland sade - tar hon upp ett exempel
            som jag håller med om faktiskt var dålig politik. Det gäller erkännandet
            av
          </note>
          <note>
            Kroatien. Det kom alldeles för tidigt. Det var den regering som
            föregick den som jag nu sitter i, den borgerliga regeringen, som
            fattade beslut om det. Det var kanske inte ett av deras allra
            bästa beslut. Men kom ihåg, Birgitta Hambraeus, att vi inte var
            med i
          </note>
          <note>
            EU då. EU-anpassningen var så stor i alla fall från
          </note>
          <note>
            Birgitta Hambraeus borgerliga kamraters sida.
          </note>
          <note type="speaker">
            Anf. 12 BRIGITTA HAMBRAEUS (c):
          </note>
          <note>
            Herr talman! Det är riktigt. Vi var inte med. Men vi var väldigt
            ivriga att komma med. Vi var väldigt måna om att anpassa oss.
            Jag var i Moskva på ESK-
          </note>
          <note>
            konferensen om mänskliga rättigheter precis när den socialdemokratiska
            regeringen hade förlorat och vi ännu inte hade någon annan regering.
            Det var ett tillstånd av förlamning, kan man säga.
          </note>
          <note>
            Just precis då bestämde sig ESK för att utesluta
          </note>
          <note>
            Jugoslavien. Jag var förtvivlad över det. Jag hade en känsla
            av att ett kraftfullt ingripande av Sverige där kanske hade kunnat
            leda till att man hade hittat en annan utväg. Självfallet kan
            det vara att överdriva vår betydelse, men med tanke på det väldigt
            nära samarbete vi hade haft med Jugoslavien kanske Sverige hade
            kunna agera. Det där är historia. Ingen av oss vet hur det kunde
            ha gått.
          </note>
          <note>
            Men jag måste reagera när utrikesministern kallar den politik
            som vi hade under Olof Palmes tid för plakatpolitik. Sverige var
            ju aktivt i världen. Vi har samarbetat i 3 500 organisationer
            långt innan vi kom med i något intimt samarbete med EU.
          </note>
          <note>
            Vi har verkligen inte bara gått med plakat. Vi har varit oerhört
            aktiva, och vi har arbetat för de små nationernas självständighet,
            rätten för de små nationerna att finnas som en kraft, en tredje
            kraft mellan de stora blocken. Det är skönt att vi inte längre
            har kalla kriget och stora block. Men nu håller ju EU på att bygga
            upp ett nytt storblock. Vi får hoppas att det inte blir en direkt
            krigisk konfrontation. Men man tänker inom EU i block på ett sätt
            som är väldigt obehagligt.
          </note>
          <note>
            Självfallet förstår jag att det är intressant att sitta med vid
            borden och försöka övertyga. Men man har som ett självständigt
            land rimligen också stora möjligheter att påverka och också övertyga
            när man kan driva sin egen politik.
          </note>
          <note>
            Det är emellertid inte någon EU-debatt som vi nu skall ha, även
            om jag instämmer med utrikesministern om att en del av min hetta
            kommer av att jag tycker att det är tragiskt att Sverige är med
            i EU.
          </note>
          <note>
            Jag skulle åter vilja ta upp de enskilda organisationerna. De
            är uppenbarligen till stor nytta för Sverige i utrikespolitiken
            - samarbetet med OSSE. Men dessa organisationer är svältfödda.
            Ett exempel är
          </note>
          <note>
            IKFF, den svenska sektionen av Internationella kvinnoförbundet
            för fred och frihet. Denna organisation har fått sitt anslag neddraget.
            Från att under en lång period ha haft 180 000 kr från staten,
            vilket är småpengar i statsbudgeten, har man nu 150 000 kr. Organisationen
            kan inte längre ha en heltidsanställd person på kontoret. Det
            är sådana här små nålstick som gör att dessa organisationer som
            har så mycket erfarenhet och som har så oerhört mycket praktisk
            verksamhet i det forna Jugoslavien, i Palestina och i
          </note>
          <note>
            Israel osv. De får kämpa för att få ekonomin att gå ihop.
          </note>
          <note>
            Därför vill jag upprepa min fråga. Anser inte utrikesministern
            att tiden är inne för att nu kraftfullt höja detta stöd igen?
            Det var ju den regering som mitt parti medverkade i, med en moderat
            utrikesminister och med rådgivare som i högsta grad ogillade de
            enskilda organisationernas arbete, som drog ned stödet. Men nu
            är det väl dags att återställa det?
          </note>
          <note>
            Jag har en sista fråga. Det är tydligt att OSSE
          </note>
          <note>
            måste bli mer känt i Sverige. Det behövs en informationskampanj.
            En sådan har de frivilliga organisationernas nätverk inga ekonomiska
            möjligheter att klara utan ett betydligt starkare statligt stöd.
            Vill utrikesministern arbeta för att en informationskampanj om
          </note>
          <note>
            OSSE finansieras med statliga medel?
          </note>
          <note>
            Anf. 13 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Jag vill först säga något om det som jag sade om
            plakatpolitik. Det var mer riktat mot
          </note>
          <note>
            Birgitta Hambraeus just nu. Jag tyckte att det blev för mycket
            nostalgi kring det som Birgitta Hambraeus sade om kalla kriget.
            Olof Palmes utrikespolitik känner jag väl. Olof Palme var aldrig
            den som nöjde sig med att gå med några plakat. Det var i mycket
            hög grad direktpåverkan som gällde. Men ändå är jag övertygad
            om att Olof Palme skulle ha gillat den situation som vi befinner
            oss i nu, där man kan göra mycket mera, dvs. en politik där man
            i dialog och i direkt samarbete kan åstadkomma resultat. Det är
            en mycket bättre situation än när man huvudsakligen för en uttalandepolitik.
          </note>
          <note>
            OSSE är en betydelsefull organisation, som jag sade. Vi har försökt
            informera om organisationen genom att ge ut olika skrifter. Vi
            har också stimulerat organisationerna att med statlig hjälp göra
            det. Naturligtvis är det en del i vårt informationsansvar att
            göra det även i fortsättningen. Jag tycker också att det är mycket
            viktigt att de enskilda organisationerna finns och att de klarar
            sig. Jag är medveten om att de har det svårt. Men jag kan inte
            budgetförhandla från riksdagens talarstol. Men jag är medveten
            om deras situation, och det är klart att det blir lättare när
            vi inte behöver ha besvärliga sparbeting över oss. I fråga om
            det har vi ju nu kommit i en annan situation. Vi får väl därför
            se vad framtiden kan innebära för dessa organisationer. Men kom
            ihåg att det inte bara är det generella bidraget som de får utan
            att det också är vissa projektbidrag och bidrag för olika verksamheter.
            Det blir därför litet mer än vad Birgitta Hambraeus nämnde i fråga
            om IKFF.
          </note>
          <note type="speaker">
            Anf. 14 BIRGITTA HAMBRAEUS (c):
          </note>
          <note>
            Herr talman! Jag vill verkligen tacka utrikesministern för hennes
            senaste inlägg. Det känns mycket lovande för framtiden. Det är
            alldeles uppenbart att det är organisationsstödet som gör att
            organisationerna kan ha en fast organisation och inte behöver
            kämpa för den. Det är naturligtvis mycket viktigt. Samtidigt är
            projektstöden självfallet också viktiga.
          </note>
          <note>
            Jag tror att det är viktigt att Sverige blir litet morskare i
            EU-sammanhang, att Sverige i likhet med stormakterna säger: Jaså,
            tycker ni att vi skall göra på det sättet? Men det tänker vi faktiskt
            inte göra därför att ...
          </note>
          <note>
            Därefter motiverar vi väldigt sakligt varför vi anser att vi
            önskar driva en annan politik efter att ha försökt att få med
            de gamla kolonialmakterna på något som kanske känns väldigt främmande
            för dem.
          </note>
          <note>
            Jag vill ändå tolka utrikesministerns svar - det kanske är en
            litet djärv tolkning - som att små nationer också i framtiden
            har en betydelse just därför att de kan vara oberoende av de stormakter
            som byggs upp, oberoende av USA och kanske även oberoende av EU,
            och hävda små oberoende staters inflytande och rätt till ett eget
            självbestämmande och rätt till en egen utrikespolitik. Samtidigt
            skall vi fortsätta det fantastiska samarbete som vi ända sedan
            andra världskriget har haft med alla länder på jorden.
          </note>
          <note>
            Anf. 15 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Det vore bra om denna interpellationsdebatt kunde
            leda till att vi kunde vara överens,
          </note>
          <note>
            Birgitta Hambraeus, om att det som EU-medlem går att också vara
            tydlig som liten stat när det gäller utrikespolitiken, att vi
            kan göra medlingsinsatser på vissa områden - att vi genom vårt
            biståndskunnande och vårt Östersjökunnande osv. kan spela en alldeles
            speciell roll, vilket vi också kommer att kunna fortsätta att
            göra. Vi kommer även i OSSE definitivt att tillhöra en av de mest
            aktiva nationerna. Det kan jag lova.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1997/98:282 om visering från Algeriet
          </note>
          <note type="speaker">
            Anf. 16 Statsrådet PIERRE SCHORI (s):
          </note>
          <note>
            Herr talman! Lennart Rohdin har frågat mig vad regeringen avser
            att göra för att främja besöksutbytet av algeriska medborgare
            till Sverige. Lennart Rohdin har även frågat vad regeringen avser
            göra för att ansökningar om visering från algeriska medborgare
            med anhöriga i Sverige inte schablonmässigt skall avslås mot bakgrund
            av en generell avhoppsrisk.
          </note>
          <note>
            Som utgångspunkt för mitt svar vill jag hänvisa till vad som
            tidigare har sagts här i kammaren i denna fråga. Utrikesministern
            har den 18 november 1997, som svar till Lennart Rohdin, klargjort
            att det är viktigt att vi stöder det civila samhället i Algeriet.
            Lennart Rohdin uttryckte då oro för att dessa kontakter skulle
            komma att försvåras och framhåller att det är viktigt att det
            görs klart för svenska utlänningsmyndigheter att dialogen och
            utbytet med Algeriet bör underlättas.
          </note>
          <note>
            Regeringens syn på denna fråga är alltjämt att det är viktigt
            att företrädare för det civila samhället i
          </note>
          <note>
            Algeriet bereds möjlighet att hålla kontakt med utlandet och
            att det svenska samhället i detta sammanhang kan spela en viktig
            roll. Som exempel på detta vill jag nämna att Algeriets justitieombudsman,
            le Médiateur de la République, besökte Sverige i slutet av mars
            i år. Vidare har Lisbeth Palme genom besök i Algeriet öppnat kontakter
            med algeriska organisationer för barn och ungdom. Ett återbesök
            av inbjudarorganisationen, Fondation Boudiaf, planeras under våren.
            Livoch fredsinstitutet organiserade i april i år i samarbete med
            Broderskapsrörelsen ett seminarium rörande konfliktlösning med
            tio inbjudna gäster från Algeriet.
          </note>
          <note>
            I samband med de svenska valen i september i år kommer dessutom
            Utrikesdepartementet och Svenska institutet att inbjuda ett antal
            journalister från Algeriet och andra fransk-arabisktalande länder,
            med seminarier i demokrati och besök av vallokaler m.m. på programmet.
            Beöksutbytet på myndighetsnivå och mellan frivilligorganisationer
            uppmuntras således av
          </note>
          <note>
            Utrikesdepartementet.
          </note>
          <note>
            Den praktiska handläggningen av viseringsärenden är utformad
            så att Sveriges ambassad har givits bemyndigande att bifalla,
            men inte avslå, viseringsansökningar. Det är enligt min mening
            en god ordning att den svenska ambassaden, som har ett stort kontaktnät
            i det algeriska samhället, är den svenska myndighet som på plats
            bedömer viseringsansökningar. En ansökan överlämnas således till
            Invandrarverket endast i de fall ambassaden bedömer att det inte
            finns grund för att utfärda visering.
          </note>
          <note>
            Regeringens generella politik angående viseringar har som mål
            att skapa så stor frihet som möjligt för rörelser över gränserna.
            Det gäller i fråga om såväl släktkontakter som kommersiella och
            kulturella förbindelser. Samtidigt är det av invandrarpolitiska
            skäl nödvändigt att upprätthålla krav på visering i förhållande
            till ett stort antal stater. Jag vill i detta sammanhang även
            erinra om att det enligt instruktionen för
          </note>
          <note>
            Statens invandrarverk ankommer på verkets styrelse att besluta
            bl.a. om riktlinjer för beslut i ärenden om visering. I verkets
            styrelse ingår, som bekant, representanter för fem riksdagspartier.
          </note>
          <note>
            Lennart Rohdins fråga angående viseringar för algeriska medborgare
            med anhöriga i Sverige vill jag också beröra. Den praxis som Invandrarverket
            tillämpar i viseringsärenden ger vid handen att visering normalt
            beviljas för besök av föräldrar, barn och syskon. En viseringsansökan
            skall dock inte bifallas om det framkommit uppgifter om att syftet
            med ansökan egentligen är bosättning i Sverige. Är besöket angeläget,
            som exempelvis vid besök av sjuk anhörig, kan emellertid visering
            ändå beviljas.
          </note>
          <note>
            Avslutningsvis, herr talman, vill jag säga att jag med kännedom
            om de instruktioner som gäller för bedömningar av viseringsansökningar
            därför inte delar Lennart Rohdins oro. Besöksutbytet på myndighetsnivå
            och mellan frivilligorganisationer samt andra representanter för
            det civila samhället i Algeriet uppmuntras och följs upp genom
            positiva viseringsbeslut.
          </note>
          <note type="speaker">
            Anf. 17 LENNART ROHDIN (fp):
          </note>
          <note>
            Herr talman! Jag tackar statsrådet Pierre Schori för svaret.
            Det var ett tydligt svar. Sällan har den socialdemokratiska anslutningen
            till politiken för att bygga Fästning Europa stått tydligare och
            naknare.
          </note>
          <note>
            Skyll inte på EU och skyll inte på Schengen! Den svenska anslutningen
            till Fästning Europa har Socialdemokraterna valt helt frivilligt
            tillsammans med sina stödpartier i riksdagen.
          </note>
          <note>
            När muren föll och kommunismen sopades bort i
          </note>
          <note>
            Europa i slutet av 1980-talet blev det för första gången möjligt
            att förverkliga visionen om ett öppet fritt
          </note>
          <note>
            Europa där människor kan resa fritt utan att myndigheterna skall
            godkänna och styra allt. För de styrande i de rika staterna i
            det gamla fria Västeuropa blev detta tydligen en mardröm. Minns
            Socialdemokraternas luciabeslut i december 1989!
          </note>
          <note>
            Visionen om det nya fria Europa förbyttes i en intensiv jakt
            på nya legala och fysiska hinder för att stoppa alla icke önskvärda
            från att komma hit. I det västeuropeiska samarbetet deltog den
            svenska socialdemokratiska regeringen intensivt från första början
            och ställde sina egna experter till förfogande för att leda detta
            arbete. Den svenska anslutningen signalerades redan i den s.k.
            lila proppen våren 1991.
          </note>
          <note>
            I december 1996 kunde Socialdemokraterna tillsammans med Moderaterna
            och Centern kodifiera den nya politiken med riksdagens beslut
            om den nya
          </note>
          <note>
            "migrationspolitiken", där asylpolitik och invandringspolitik
            blandades samman i ett sammelsurium.
          </note>
          <note>
            Förra helgen krävde strider och terror 90 liv i det inbördeskrig
            som sedan sex år tillbaka rasar i Algeriet. Den gångna helgens
            facit har vi inte ännu. I fredags dödades i varje fall åtta civila
            nära staten Médéa i norra Algeriet. Fyra av de dödade var barn.
            Den svenska regeringen följer slaviskt den socialistiska regeringen
            i Paris och nöjer sig med att förespråka dialog med de styrande.
          </note>
          <note>
            Visst, dialog i sig är aldrig fel men utrikesministerns svar
            den 17 november om stöd till det civila samhället inbegrep - det
            står klart i och med Pierre
          </note>
          <note>
            Schoris svar i dag - inte algeriska civila medborgare i allmänhet.
            Det gäller "företrädare för det civila samhället på myndighetsnivå"
            och "mellan frivilligorganisationer" - särskilt, tydligen, om
            det sker via det sledda Utrikesdepartementet eller folkhemska
            organisationer ledda av Lisbeth Palme eller Broderskapsrörelsen.
          </note>
          <note>
            Dialogen skall inte föras genom kontakt mellan vanliga människor
            utan genom det etablerade kontaktnätet så att det kan ske under
            kontrollerade former. Men även då kan det, som bekant, gå snett.
            Så skedde ju när Salima Ghezali i vintras tog emot Olof
          </note>
          <note>
            Palme-priset. Hon avslöjade hyckleriet i en dialog med de styrande
            i Algeriet. I senaste utgåvan av tidskriften Arena skriver hon:
            en regim som är beroende av krig för att behålla makten.
          </note>
          <note>
            Regeringen har som mål för viseringspolitiken att skapa så stor
            frihet som möjligt för rörelser över gränserna också i fråga om
            släktkontakter, säger statsrådet. Verkligheten är en annan. Hur
            många ansökningar om besöksvisum har ambassaden i Alger tagit
            emot under de senaste två åren? Hur många har beviljats?
          </note>
          <note>
            Hur många har skickats vidare till Invandrarverket och hur många
            har beviljats av Invandrarverket? Med den kännedom som Pierre
            Schori säger sig ha delar han inte min oro. Jag förväntar mig
            därför att han har svar på ställda frågor.
          </note>
          <note>
            Pierre Schori hänvisar till Invandrarverkets styrelse som ett
            slags garant. Generaldirektören är som bekant en av denna regerings
            arkitekter bakom anslutningen till Fästning Europa. Av de fem
            parlamentariska företrädarna i styrelsen är tre de tre flyktingpolitiska
            talesmän för Socialdemokraterna, Moderaterna och Centern som i
            denna riksdag har format majoriteten bakom samma politik. Visst
            finns det skäl för Pierre Schori och mig att ha helt olika uppfattning
            om anledningen till att känna oro för hur svenska myndigheter
            generellt hindrar algeriska medborgare från att kunna besöka sina
            släktingar i Sverige. Det är ju en av hörnstenarna i Fästning
            Europa.
          </note>
          <note type="speaker">
            Anf. 18 RAGNHILD POHANKA (mp):
          </note>
          <note>
            Herr talman! För en tid sedan skrev jag en fråga till Pierre
            Schori angående algeriers möjligheter att få stanna i Sverige.
            Då fick jag till svar att man kan sända tillbaka en flykting dit,
            för den flyktingen kommer kanske inte att träffas av den besinningslösa
            terrorn.
          </note>
          <note>
            De som varit utomlands är faktiskt ännu mera i riskzonen än de
            som bor där, även om den terror som finns där slår blint, såvitt
            vi kan se.
          </note>
          <note>
            Utbytet mellan länder skall vi ha. Den uppfattningen delar jag
            alltså. Men det skall inte bara ske på myndighetsnivå. Man måste
            också låta vanliga människor få träffas och tala med varandra.
            I första hand gäller det då de som har släktingar i Sverige.
          </note>
          <note>
            Det är nästan som ett mantra. På s. 2 i det skriftliga svaret
            står det: "Samtidigt är det av invandrarpolitiska skäl nödvändigt,
            och jag tänker då på den ordning med en reglerad invandring som
            vi har i Sverige, att upprätthålla krav på visering i förhållande
            till ett stort antal stater." Ja, det är snart fråga om 130 stater.
          </note>
          <note>
            Det har varit något färre men i och med Schengen och
          </note>
          <note>
            Amsterdamfördraget blir det ungefär 130 stater. Det är i stort
            sett alla länder som det har kommit flyktingar från. Visum behövs
            ju inte när det gäller Nordens länder, EU-länderna och kanske
            USA, eller sådana länder som inte "producerar" - ett fruktansvärt
            ord -
          </note>
          <note>
            flyktingar. Jag ifrågasätter det som man här använder.
          </note>
          <note>
            Jag avser då både viseringspolitiken, som är så hård, och återsändandet
            av flyktingar till ett land där sådan här terror pågår.
          </note>
          <note type="speaker">
            Anf. 19 Statsrådet PIERRE SCHORI (s):
          </note>
          <note>
            Herr talman! Jag börjar bakifrån. När det gäller
          </note>
          <note>
            Algeriet har FN:s flyktingkommissarie nyligen, i februari i år,
            uttalat att man anser att situationen i landet är sådan att det
            inte är påkallat med något stopp av avvisningar dit generellt.
            Detta är UNHCR:s linje. Det är alltså en annan än t.ex. Kosovobedömningen.
            Det utspridda våldet i Algeriet påkallar naturligtvis största
            möjliga försiktighet vid bedömningen av varje enskilt asylärende,
            och så sker.
          </note>
          <note>
            Lennart Rohdin ställde tre frågor, på vilka han fått svar - tillfredsställande
            sådana, menar jag. Han ägnar sitt andra inlägg åt att skåpa ut
            EU, regeringen, riksdagsmajoriteten, Invandrarverket och en hel
            del annat.
          </note>
          <note type="speaker">
            Anf. 20 LENNART ROHDIN (fp):
          </note>
          <note>
            Herr talman! Jag vet inte på vilket sätt jag skulle ha skåpat
            ut EU. Jag sade: Skyll inte den politik som
          </note>
          <note>
            Sveriges regering för på EU! Fästning Europa är det inte EU som
            bygger, utan det är ett antal västeuropeiska stater som bygger
            detta med mycket intensiv medverkan från den svenska regeringen.
            Det är precis vad det handlar om när det gäller viseringspolitiken.
          </note>
          <note>
            Statsrådet säger att målet är att skapa så stor frihet som möjligt
            för rörelser över gränserna, också i fråga om släktkontakter.
          </note>
          <note>
            Vad vi i verkligheten ser i denna Fästning Europa är att dessa
            stater inför viseringsplikt vad gäller alltfler utanförliggande
            stater. Med Sveriges anslutning till Schengen är vi uppe i ca
            130 stater, och det finns väl inte någon flyktingproducerande
            stat som inte ingår i denna grupp. Vad detta innebär för människor
            som vill och behöver söka asyl kan vi kanske återkomma till i
            en senare debatt i dag, men det innebär svårigheter för människor.
          </note>
          <note>
            Statsrådet säger att det finns direktiv för när det går att bevilja
            besöksvisering, och det gäller i princip kärnfamiljen. För de
            av oss svenskar som lever ett normalt liv är det dock naturligt
            att umgås med, resa till och besöka sina fastrar, mostrar, kusiner
            m.fl.
          </note>
          <note>
            Dessa tillhör visserligen inte kärnfamiljen men är en väldigt
            viktig del av de flesta svenska familjers nätverk. Så är det naturligtvis
            också för våra invandrare.
          </note>
          <note>
            I många länder är det knepigt att besöka dessa på plats. Algeriet
            är kanske det mest tydliga exemplet på att det kan vara svårt,
            farligt och avskräckande för i
          </note>
          <note>
            Sverige boende människor med algeriskt ursprung att ta sig tillbaka
            till Algeriet. Vad vore lättare än att föra en generös politik
            så att människor, precis på samma sätt som svenska medborgare,
            kan träffa sina kusiner, fastrar och mostrar också om de råkar
            bo i Algeriet?
          </note>
          <note>
            Men då kommer Fästning Europa in. Hos den socialdemokratiska
            regeringen och hos utlänningsmyndigheterna finns det en ryggmärgsreflex
            att ställa följande fråga: Tänk om de hoppar av? Jag skall inte
            underskatta den risken, med tanke på hur det ser ut, hur det skoningslösa
            våldet blint drabbar enskilda människor, men får detta hindra
            normala mänskliga kontakter mellan släktingar? Ja, i Fästning
            Europa får det ske, men inte i det nya, fria Europa med öppna
            gränser som vi såg en vision av när muren föll i Berlin och kommunismen
            sopades undan. Den svenska regeringen medverkar till det.
          </note>
          <note>
            Jag vet att statsrådet inte känner någon oro. Statsrådet vet
            att han kan lita på att de svenska utlänningsmyndigheterna ser
            till att den här politiken i praktiken genomförs. Jag känner oro,
            och jag tycker att det vore rimligt att statsrådet - även om han
            inte är oroad
          </note>
          <note>
            - åtminstone kunde svara på de frågor som jag ställde i mitt
            första inlägg. Hur många ansökningar om besöksvisum har ambassaden
            i Alger tagit emot de senaste två åren? Hur många har beviljats?
            Hur många har skickats vidare till Invandrarverket, och hur många
            har beviljats av Invandrarverket?
          </note>
          <note>
            Det finns ingen möjlighet att överklaga negativa beslut. Man
            kan ha tilltro till Invandrarverket och till ambassaden när det
            gäller de beslut som fattas, men det finns ingen insyn i grunderna
            för detta. Det finns ingen möjlighet att pröva de enskilda avslagen.
            Människor som vill umgås över gränserna med sina släktingar står
            rättslösa i det Sverige som ingår i Fästning
          </note>
          <note>
            Europa.
          </note>
          <note type="speaker">
            Anf. 21 Statsrådet PIERRE SCHORI (s):
          </note>
          <note>
            Herr talman! Det är uppenbart att vi har olika uppfattningar
            om hur Europa är ordnat efter Berlinmurens fall. Det blev ju inte
            det Europa som vi hade hoppats på. I stället fick vi se hur Jugoslavienkriget
            bröt ut. Vi har också sett hur i Europas gränsområden runt Medelhavet
            framför allt fattigdomen har skapat våld, terror och flyktingströmmar.
            Detta har bl.a. lett till att vi i Europa fortsatt har en reglerad
            invandring, samtidigt som vi har haft att hantera de största flyktingströmmarna
            sedan andra världskriget.
          </note>
          <note>
            Sverige har - jag fick de senaste siffrorna så sent som i morse
            - tagit ett ansvar när det gäller f.d. Jugoslavien som är större
            per capita än något annat land i
          </note>
          <note>
            Europa. Att mot den bakgrunden höra Lennart Rohdin utgjuta sig
            om regeringens avsikter och politik som något slags värsta förbrytelse
            i Europa tycker jag är motbjudande.
          </note>
          <note>
            Den politik som vi för grundar sig på en riksdagsmajoritet och
            är i överensstämmelse med FN:s flyktingkommissarie. Det är oerhört
            viktigt. Jag har i mitt svar redogjort för de frågor som Lennart
            Rohdin ställt. Om han inte är nöjd med det, får han faktiskt acceptera
            att han är i en minoritet, men han behöver ju inte ta till sådana
            överord och anklaga majoriteten för att på något sätt vara illvillig
            och för att hålla på att bygga upp en Fästning Europa. Det gör
            vi inte alls.
          </note>
          <note>
            På den konkreta frågan kan jag svara att 835 algeriska medborgare
            under 1997 ansökte om visering till
          </note>
          <note>
            Sverige. År 1996 var motsvarande antal 640. Av dessa beviljade
            ambassaden 222 viseringar 1997, dvs.
          </note>
          <note>
            27 %. Invandrarverket beviljade 100 viseringar, vilket är 12
            %. Avslagen var 513 eller 61 %. För 1996 var det i stort sett
            samma fördelning.
          </note>
          <note type="speaker">
            Anf. 22 LENNART ROHDIN (fp):
          </note>
          <note>
            Herr talman! Jag tackar statsrådet för svaret. Det är, såvitt
            jag förstår, i ca 30-35 % av fallen som människor med, som jag
            antar, goda och rimliga skäl har möjlighet att komma till Sverige
            och besöka bl.a.
          </note>
          <note>
            sina släktingar.
          </note>
          <note>
            Statsrådet talade om enorma flyktingströmmar i
          </note>
          <note>
            Europa efter murens fall. Vi har haft en flyktingström i Europa
            som har drabbat Sverige, och den kom i samband med Jugoslavienkriget,
            ett krig som är över och förhoppningsvis inte återuppstår. Det
            var inte den nuvarande regeringen utan den förra regeringen som
            intensivt stod emot kraven på att införa visering, något som gjorde
            det möjligt för Sverige att ta det ansvar som Pierre Schori är
            stolt över.
          </note>
          <note>
            Jag minns debatter under den förra mandatperioden i den här riksdagen
            där några av de flyktingpolitiska talesmän i Invandrarverkets
            styrelse som statsrådet hänvisar till kritiserade den borgerliga
            regeringen för att inte vara tillräckligt snabb när det gällde
            att följa kraven på att stänga Sveriges gränser för de flyende
            från det forna Jugoslavien. Jag är stolt över att den regeringen
            lyckades stå emot så länge, även om den inte stod loppet ut.
          </note>
          <note>
            Det är vidare, som jag sagt, så med viseringar att de inte kan
            prövas. Vi vet inte vilka skälen till att de avslås är. Det vet
            inte heller Invandrarverkets styrelse.
          </note>
          <note>
            Alla instruktioner o.d. som utgår från bl.a. riksdagen ger klara
            besked om att man generellt skall ta hänsyn till avhoppsrisken.
            När jag under den förra mandatperioden var statssekreterare, två
            år efter regeringens
          </note>
          <note>
            Luciabeslut, träffade jag många gånger företrädare för andra
            västeuropeiska länder i och utanför EU som undrade vad det var
            för fel på Sverige, som plötsligt började hålla människor borta.
            Det var en politik som påbörjades redan under den förra socialdemokratiska
            regeringen.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1997/98:283 om livsmedelshjälp till
            Nordkorea
          </note>
          <note type="speaker">
            Anf. 23 Statsrådet PIERRE SCHORI (s):
          </note>
          <note>
            Herr talman! Lennart Rohdin har frågat vad regeringen avser att
            göra för att medverka till att internationella livsmedelsinsatser
            från bl.a. FN-organ förbinds med krav på grundläggande reformer
            av det nordkoreanska jordbrukssystemet vad avser produktions-
            och distributionsformer.
          </note>
          <note>
            Herr talman! Den ekonomiska tillbakagången i
          </note>
          <note>
            Nordkorea under många år beror på ett ohållbart samhällssystem.
            Under senare år har dessutom det internationella stöd som tidigare
            erhållits, framför allt från Sovjetunionen, fallit bort. De akuta
            problemen nu har utlösts av de senaste årens torka och översvämningar.
          </note>
          <note>
            FN bedömer att 7 ½ miljon människor, främst barn, kvinnor och
            äldre personer, har drabbats av krisen. Nordkorea producerade
            förra året knappt 2
          </note>
          <note>
            miljoner ton spannmål, medan landets behov uppgick till 4 ½ miljon
            ton. FN har för år 1998 vädjat om stöd och humanitär hjälp för
            drygt 415 miljoner dollar.
          </note>
          <note>
            FN:s världslivsmedelsprograms planerade insatser avser dagligt
            näringstillskott till i stort sett alla landets barn upp till
            tolv år och andra sårbara grupper.
          </note>
          <note>
            I ett land som Nordkorea är det svårt att få en tillförlitlig
            uppskattning av de humanitära hjälpbehoven.
          </note>
          <note>
            Uppgifter om krisens omfattning och följderna av den varierar
            därför. Generellt gäller dock att de flesta bedömer att krisen
            är utomordentligt allvarlig. Utöver akut matbrist för särskilt
            utsatta grupper lider Nordkoreas folk av brist på bränsle, dricksvatten
            och mediciner.
          </note>
          <note>
            Sverige har, alltsedan hösten 1995, genom FN och enskilda organisationer
            lämnat humanitär hjälp till de nödlidande i Nordkorea. Totalt
            har Sverige bidragit med över 48 miljoner kronor. Sverige har
            i likhet med andra givare främst bistått med akuta livsmedelsinsatser
            genom FN:s världslivsmedelsprogram.
          </note>
          <note>
            Inom ramen för FN:s humanitära hjälpprogram har
          </note>
          <note>
            Sverige även stött FAO:s projekt med handelsgödsel och bekämpningsmedel
            och lämnat bidrag till Världshälsoorganisationen för vaccinationsprogram
            mot tuberkulos och polio. Sverige var åttonde störste givaren
            till FN:s humanitära hjälpappell 1997-1998.
          </note>
          <note>
            Andra viktiga kanaler för vårt humanitära bistånd har varit enskilda
            organisationer som Internationella rödakorsfederationen.
          </note>
          <note>
            Det bidrag som Sverige hittills lämnat genom
          </note>
          <note>
            FN:s humanitära hjälpprogram och enskilda organisationer har
            haft som mål att lindra akut nöd. En humanitär grundregel är obehindrat
            tillträde till de hjälpbehövande och fri insyn i hur den humanitära
            hjälpen hanteras och vilka effekter den får. Sverige har därför
            understrukit vikten av att FN har full insyn.
          </note>
          <note>
            För att söka få en tillförlitlig bild av livsmedelshjälpens hantering
            och slutanvändning har Sverige lämnat ett särskilt bidrag till
            världslivsmedelsprogrammets övervakningskapacitet. Sida har besökt
            landet två gånger, och har då framfört krav på att de internationella
            hjälporganisationerna skall få obegränsat tillträde till landets
            alla delar.
          </note>
          <note>
            FN har sedan länge förhandlat med Nordkoreas regering om att
            få genomföra en oberoende näringsundersökning på barn. Helt nyligen
            har FN:s barnfond fått klartecken från landets regering att göra
            denna undersökning.
          </note>
          <note>
            Jag håller här med Lennart Rohdin om att det är grundläggande
            reformer, bl.a. av jordbrukssektorn, som krävs i Nordkorea för
            att nå en varaktig lösning på nu rådande försörjningsproblem.
            Problemet som nu föreligger är hur man skall kunna få det nordkoreanska
            jordbruket att fungera så att katastrofbistånd inte längre blir
            nödvändigt. För svensk del eftersträvar vi att på alla tillgängliga
            vägar påtala vikten av systemförändringar, och visa på att reformer
            är enda vägen till en uthållig livsmedelsförsörjning. Eftersom
          </note>
          <note>
            Nordkorea så länge befunnit sig i en självpåtagen isolering är
            det emellertid svårt att få gehör för ett sådant budskap hos det
            politiska ledarskapet i landet.
          </note>
          <note>
            Det är därför viktigt att gradvis söka bredda kontakterna med
            Nordkorea för att underlätta att en kritisk dialog kommer till
            stånd.
          </note>
          <note>
            Ett av flera tecken på att den nordkoreanska regeringen nu faktiskt
            börjat intressera sig för kontakter med omvärlden är att man ämnar
            delta i ett FN-möte i
          </note>
          <note>
            Genève i slutet av maj månad där bl.a. frågor som gäller produktionsstrukturer
            i jordbruket kommer att diskuteras. Där kommer Sverige också att
            delta.
          </note>
          <note type="speaker">
            Anf. 24 LENNART ROHDIN (fp):
          </note>
          <note>
            Herr talman! Jag tackar statsrådet för svaret. Det var tydligt,
            nästan som svaret i den föregående debatten, och denna gång -
            låt mig gärna få säga det -
          </note>
          <note>
            uppskattar jag också beskrivningarna. Pierre Schori förklarar
            att svältkatastrofen "beror på ett ohållbart samhällssystem" och
            "att det är grundläggande reformer, bl.a. av jordbrukssektorn,
            som krävs i Nordkorea". Slutsatsen blir ändå att det är viktigt
            med en gradvist breddad kritisk dialog - och det kan man säkert
            säga.
          </note>
          <note>
            Men svältkatastrofen i Nordkorea bara växer. Sedan fyra år svälter
            människor, inte minst barn, ihjäl i
          </note>
          <note>
            Nordkorea som en direkt följd av det nordkoreanska kommunistiska
            samhällssystemet och den s.k. Juchepolitiken - som ytterst syftar
            till att bevara makten hos den styrande familjen i Pyongyang.
            Kim Jong-Il, den andre diktatorn i den styrande dynastin sedan
            andra världskriget, skulle sopas undan som av en flodvåg om pappans
            Juchesystem ändrades - en absolut förutsättning för att kunna
            stoppa svältkatastrofen.
          </note>
          <note>
            Omvärlden har ställt upp med omfattande livsmedelsbistånd under
            de gångna åren, inte minst USA,
          </note>
          <note>
            Japan och Sydkorea - de största fienderna i den nordkoreanska
            propagandan - men också de internationella hjälporganen. Biståndet
            har säkert mättat många munnar för tillfället, särskilt hos de
            militära styrkorna, som prioriteras högre än både barnen och deras
            mödrar, enligt Cathrine Bertini från World Food Programme efter
            ett besök nyligen i Nordkorea.
          </note>
          <note>
            Men biståndet medverkar också till att de styrande
          </note>
          <note>
            - den styrande - i Pyongyang kunnat motstå alla försök att ändra
            det kapsejsade systemet för produktion och distribution inom det
            nordkoreanska jordbruket.
          </note>
          <note>
            Som dess chefsförhandlare sade häromdagen, när samtalen med den
            nya demokratiska regeringen under
          </note>
          <note>
            Kim Dae Jung i Sydkorea avbröts: Hjälp skall vara hjälp och ingenting
            annat.
          </note>
          <note>
            Visst måste vi ställa upp och hjälpa de svältande i
          </note>
          <note>
            Nordkorea. Siffrorna över svältdöda växer från en halv miljon
            till kanske ofattbara 3 miljoner av totalt drygt 20 miljoner invånare.
            Chefen i Kina för Läkare utan gränser uppskattar antalet döda
            till åtminstone mer än en miljon. Han återger skildringar av militärlastbilar
            fullastade av lik, järnvägsstationer om ockuperats av döende och
            familjer som dödat barn för att själva överleva. Sådana skildringar,
            säger han, har hörts i nästan två år och som regel avvisats som
            rykten och överdrifter vanliga i flyktingsammanhang.
          </note>
          <note>
            Men liksom många andra bedömare i regionen finner han dem allt
            svårare att avfärda.
          </note>
          <note>
            Men än 2,5 miljoner barn hotas av svälten. Cathrine Bertini från
            World Food Programme säger att de utmärglade, skelettliknande
            barn som man ser på många sjukhus speglar läget i hela familjer
            och byar.
          </note>
          <note>
            Problemet är bl.a. att regimen fortfarande med sina
          </note>
          <note>
            Potemkinkulisser och totala avskärmning från omvärlden, trots
            Pierre Schoris förhoppningar, är mycket effektiv när det gäller
            att förhindra insyn.
          </note>
          <note>
            Så visst behöver nordkoreanerna mat och hjälp.
          </note>
          <note>
            Men inte bara hjälp för att överleva för stunden, för att drabbas
            lika hårt igen när svälten fortsätter för att inget - inget -
            ändrats i förutsättningarna. Det är en illusion att tro att Kim
            Jong-Il är beredd att ändra något i grunderna för sitt kontrollsystem
            bl.a. i jordbrukspolitiken, oavsett hur många seminarier i Genève
            eller på andra håll som hans marionetter artigt sitter av. Den
            konsten kan de.
          </note>
          <note>
            Det är dags för världssamfundet, och bl.a. det FN
          </note>
          <note>
            som vi alla vill skall spela en än viktigare roll i världens
            utveckling, att ställa oavvisliga krav på regimen i
          </note>
          <note>
            Nordkorea. Ett krav för fortsatt livsmedelshjälp skall vara att
            genomgripande reformer av främst jordbruket sker. Endast så kan
            vi hjälpa de miljoner svältande att inte bara överleva årets katastrof
            för att ännu svagare står till buds som offer i nästa års nordkoreanska
            svältkatastrof. Här har Sverige som stor biståndsgivare ett stort
            ansvar och en skyldighet att tala klartext.
          </note>
          <note type="speaker">
            Anf. 25 Statsrådet PIERRE SCHORI (s):
          </note>
          <note>
            Herr talman! Alla människor har lika rätt till hjälp.
          </note>
          <note>
            Det är en fundamental humanitär princip. Att avbryta humanitärt
            bistånd - jag vet inte om Lennart Rohdin menar detta - och därmed
            överge de nödlidande i
          </note>
          <note>
            Nordkorea, de som lider av en akut hunger och också lider av
            ett diktatoriskt system, tror jag vore fel. Det skulle bryta mot
            grundläggande principer.
          </note>
          <note>
            Jag har också i mitt svar sagt att Sverige fortsätter att utöva
            påtryckningar bilateralt genom vår ambassad i Nordkorea och genom
            FN-systemet och på andra sätt för att grundläggande reformer skall
            genomföras i
          </note>
          <note>
            Nordkorea så att de kan komma ur sitt beroende men naturligtvis
            också att de skall kunna gå mot ett avskaffande av diskriminering.
          </note>
          <note>
            Jag tror inte heller att seminarier som sådana får makthavarna
            i Nordkorea att ändra sin inställning.
          </note>
          <note>
            Men de har i varje fall börjat delta i internationella överläggningar.
            Jag tror att det är den typen av politik vi måste fortsätta: påtryckningar,
            kritisk dialog, men också att bistå de barn och andra som annars
            skulle riskera att dö svältdöden.
          </note>
          <note type="speaker">
            Anf. 26 LENNART ROHDIN (fp):
          </note>
          <note>
            Herr talman! Jag tror nog att statsrådet och jag kan vara överens
            om de allmänna principerna för hur man skall agera. Jag tycker
            inte att man skall avbryta hjälpen, och det är heller ingen risk
            för det. Det är precis vad Kim Jong-Il vet, och därför behöver
            man inte leva upp till de krav omvärlden ställer.
          </note>
          <note>
            Statsrådet sade i sitt skriftliga svar att en humanitär grundregel
            är obehindrat tillträde till de hjälpbehövande och fri insyn i
            hur den humanitära hjälpen hanteras och vilka effekter den får.
            Men vad vet vi om detta? Vad vet vi om resultatet av dessa krav
            och humanitära grundregler? Egentligen ingenting. Vi har inte
            fått den insynen. Vi har inte fått obehindrat tillträde, och vi
            har inte kunnat analysera vilka effekter det internationella biståndet
            har haft. Vi kan bara se att svälten fortsätter och förvärras.
            Så det räcker inte att räkna upp principerna, utan man måste också
            på något sätt följa upp och kontrollera hur saker genomförs.
          </note>
          <note>
            Sverige har faktiskt ett särskilt ansvar. Dels är
          </note>
          <note>
            Sverige, som statsrådet sade, den åttonde största givaren under
            1997-98, dels utmålas de stater som ger mest, USA, Japan och Sydkorea,
            av Nordkorea som de traditionellt stora hoten och fienderna. Det
            är naturligtvis svårare för dem att ställa krav på förändringar
            av samhällssystemet utan att få det att framstå som ännu ett led
            i deras kampanj mot det nordkoreanska samhällssystemet. Sverige,
            som upprätthållit goda diplomatiska relationer med Nordkorea under
            många år, och som definitivt inte kan sägas ha några imperialistiska
            eller andra ambitioner på den koreanska halvön, skulle kunna tala
            klarspråk utan att beskyllas för samma saker.
          </note>
          <note>
            Men tyvärr finns det också i regionen en växande uppfattning
            om att det vid ett sammanbrott av den koreanska diktaturen och
            samhällssystemet skulle ställas mycket stora krav på omgivningen
            att ställa upp - ekonomiskt, humanitärt och kanske även militärt,
            och det är det ingen som vill. Det vet också regimen i Pyongyang.
            Den vet att den kan spela med i det internationella spelet, eftersom
            det är lätt att avfärda krav som ställs på förändring av samhällssystemet
            och det inte är någon stor risk för att de kraven kommer att drivas
            särskilt hårt.
          </note>
          <note>
            Därför menar jag att Sverige, med sin traditionella politik i
            stort i världen, med sina traditionellt goda förbindelser med
            Nordkorea och som en av de stora bidragsgivarna till FN:s hjälporganisation
            i det här sammanhanget - även öppet internationellt - borde kunna
            ställa tydliga krav på Nordkorea att genomföra de nödvändiga reformerna.
            Statsrådet och jag är tydligen överens om att de måste till för
            att inte människor som får livsmedelshjälp i dag skall bli offer
            på samma sätt om ett år, fast i ännu svagare kondition.
          </note>
          <note>
            Kalla det gärna plakatpolitik, som utrikesministern gjorde tidigare
            i dag. Men krav måste ställas för att man skall kunna hjälpa dessa
            människor, inte bara i dag utan även nästa år och på lång sikt.
          </note>
          <note type="speaker">
            Anf. 27 Statsrådet PIERRE SCHORI (s):
          </note>
          <note>
            Herr talman! Jag har tre korta svar. För det första:
          </note>
          <note>
            Sverige ställer tydliga krav. Det förstår man, om man har öron
            att lyssna med eller ögon att läsa med, av de svar som getts här
            i riksdagen och i andra uttalanden.
          </note>
          <note>
            För det andra: Nu förstår jag bättre Lennart Rohdins agerande
            och de egendomliga synpunkter han framförde i den tidigare debatten.
            Han kommer nu med en konspirationsteori om att omvärlden i själva
            verket inte skulle vilja se en förändring av det politiska systemet
            i Nordkorea. Det är mycket märkligt. För det tredje: Som jag sade
            i mitt svar har FN som ett villkor för fortsatta leveranser krävt
            att få göra en oberoende näringsundersökning av barnen i Nordkorea.
            Det har
          </note>
          <note>
            Nordkorea gått med på, och den skall göras av
          </note>
          <note>
            Unicef.
          </note>
          <note type="speaker">
            Anf. 28 LENNART ROHDIN (fp):
          </note>
          <note>
            Herr talman! Jag vet inte om jag skall tro det som statsrådet
            låter påskina. Jag har en bild av att statsrådet Schori hör till
            de mer pålästa och framför allt har en bred kunskap om den internationella
            utvecklingen och den internationella debatten. Menar han verkligen
            att det inte är ett väldigt tydligt inslag i den pågående internationella
            debatten om Nordkorea att man är rädd för och inte vill påskynda
            en kollaps av det nordkoreanska samhällssystemet? Tänker man inte
            så med anledning av de påfrestningar och bördor detta skulle innebära
            för länderna i omvärlden?
          </note>
          <note>
            Som jag sade är det en sak att ställa krav, men vad betyder krav
            om man inte följer upp dem? Vad betyder krav på insyn om man inte
            kan följa upp det? Vad betyder krav på att få utvärdera effekterna
            om man inte kan följa upp det? Då är inte krav på reformer och
            förändringar något värda. Jag tror att statsrådet
          </note>
          <note>
            Schori är överens med mig i bedömningen av att ledarna i Pyongyang
            inte hyser några illusioner om dessa saker. De har väldigt klart
            för sig att deras kamp uteslutande handlar om att behålla makten,
            och då får inte samhällssystemet förändras i Nordkorea.
          </note>
          <note>
            8 § Svar på interpellation 1997/98:294 om flyktingpolitiken
          </note>
          <note type="speaker">
            Anf. 29 Statsrådet PIERRE SCHORI (s):
          </note>
          <note>
            Herr talman! Ragnhild Pohanka har frågat mig om jag avser att
            verka för att lagen om en generös och human flyktingpolitik efterlevs
            på ett konkret sätt, om jag tänker påverka eller undersöka direktavvisningarnas
            förhållande till asylrätten, om regeringen har för avsikt att
            förbereda ett förslag där en översyn av barnavvisningar sker,
            om jag avser se över situationen med självmordsbenägna och psykiskt
            sjuka bland långväntande och avvisade och slutligen om jag tänker
            följa upp hur den nya bestämmelsen om återkallande av uppehållstillstånd
            har fungerat.
          </note>
          <note>
            Herr talman! De två första frågorna har Ragnhild
          </note>
          <note>
            Pohanka ställt mot bakgrund av att vissa asylsökande direktavvisas
            utan att de, som Ragnhild Pohanka upplever det, har fått möjlighet
            att söka asyl i Sverige.
          </note>
          <note>
            Av den svenska lagstiftningen framgår tydligt att sådana avvisningar
            endast får ske då det är uppenbart att den sökande inte är i behov
            av asyl här och heller inte skall beviljas uppehållstillstånd
            på någon annan grund. Lagen beskär således inte någon möjlighet
            att söka asyl. Som exempel på när det kan anses vara uppenbart
            att någon inte är i behov av asyl här kan jag nämna en situation
            där det står klart att personen i fråga kan få sitt skyddsbehov
            tillgodosett i ett annat land.
          </note>
          <note>
            Det handlar alltså om principen om första asylland. En förutsättning
            för att han eller hon skall kunna återsändas till det land där
            han eller hon under resan uppehållit sig är dock givetvis att
            han eller hon där är skyddad mot att återsändas till hemlandet.
            Jag vill också understryka att den här ordningen inte strider
            mot Genèvekonventionen.
          </note>
          <note>
            Ragnhild Pohanka tog även upp frågan om bevisvärdering och gör
            en jämförelse med bevisbördereglerna i brottmål. I ett asylärende
            är det den sökande som åberopar att han eller hon är i behov av
            skydd, medan det i ett brottmål är åklagaren som hävdar att den
            tilltalade är skyldig. Av UNHCR:s handbok framgår bl.a. att den
            sökande skall bistå utredaren så att alla fakta fullständigt kan
            klarläggas och anstränga sig att underbygga sina uppgifter. Utredaren
            skall å sin sida försäkra sig om att den sökande lägger fram sitt
            fall så fullständigt som möjligt och bedöma den sökandes trovärdighet.
            Medan bevisbördan i princip ligger hos den sökande delas skyldigheten
            att ta reda på och värdera alla relevanta fakta mellan den sökande
            och utredaren. Detta innebär att om den sökandes redogörelse verkar
            trovärdig och om det inte finns goda skäl att anta motsatsen,
            skall han eller hon ges fördel av ett eventuellt uppkommet tvivelsmål.
            Han eller hon ges tvivelsmålets fördel, eller, som det brukar
            heta: the benefit of the doubt.
          </note>
          <note>
            När det gäller påståendet om att ett barn med asylskäl i vissa
            fall sänds tillbaka på grund av att, som
          </note>
          <note>
            Ragnhild Pohanka säger, svensk lag går före barnkonventionen,
            kan jag bara säga att så inte är fallet.
          </note>
          <note>
            Någon vägning mot samhällets intresse av att reglera invandringen
            sker över huvud taget inte när det är fråga om att bedöma asylskäl.
            Liksom för vuxna gäller naturligtvis att det barn som är i behov
            av asyl här också har rätt till uppehållstillstånd.
          </note>
          <note>
            Vad beträffar frågan om översyn av situationen med självmordsbenägna
            och psykiskt sjuka bland långtidsväntande och avvisade hänvisar
            Ragnhild
          </note>
          <note>
            Pohanka till att t.ex. ett självmordsförsök inte räcker för att
            upphäva ett avvisningsbeslut.
          </note>
          <note>
            Det är riktigt att många hamnar i psykisk obalans under den tid
            de väntar på ett besked om uppehållstillstånd, men bara en uppgift
            om att någon mår psykiskt dåligt kan inte leda till att uppehållstillstånd
            beviljas. Här, liksom i andra situationer, måste myndigheterna
            efter att ha inhämtat expertutlåtanden göra en bedömning av de
            åberopade skälen. Många beviljas uppehållstillstånd just med anledning
            av att de mår psykiskt dåligt. Min förhoppning är att det i takt
            med att handläggningstiderna nu minskar skall bli mindre vanligt
            - helst totalt ovanligt - att de här situationerna över huvud
            taget uppkommer.
          </note>
          <note>
            Vad slutligen beträffar en uppföljning av den nya bestämmelse
            för återkallande av uppehållstillstånd som trädde i kraft i februari
            i år kan jag säga att den har varit i kraft för kort tid för att
            en utvärdering nu skulle vara meningsfull. Som brukligt är när
            det gäller uppföljning av nya lagbestämmelser kommer dock en översyn
            även av den här bestämmelsen att göras i framtiden. I det här
            sammanhanget kan jag berätta att regeringen nyss har tillsatt
            en arbetsgrupp som skall se över vilka effekter de nya bestämmelser
            som infördes i utlänningslagen den 1 januari 1997 har fått.
          </note>
          <note type="speaker">
            Anf. 30 RAGNHILD POHANKA (mp):
          </note>
          <note>
            Herr talman! Jag får tacka för det långa och utförliga svaret
            på mina många frågor.
          </note>
          <note>
            Vi vet nu att antalet asylsökande minskat kraftigt efter de stora
            flyktingströmmarna från det forna Jugoslavien. 1994 kom 17 000,
            1995 kom 12 000, 1996
          </note>
          <note>
            kom 10 000 och 1997 kom 9 000 ungefär.
          </note>
          <note>
            Har då behovet av flykt minskat så? Ja, i vissa länder är det
            på det viset och i andra länder är det inte så. Med den visumpolitik
            EU för har vi snart visumkrav från ett 130-tal länder. Detta gör
            naturligtvis att flyktingar inte kan söka sig hit. Med anledning
            av de ökade direktavvisningarna frågar jag mig själv och statsrådet
            vart vår flyktingpolitik och asylrätten är på väg.
          </note>
          <note>
            Herr talman! Jag känner väl till principen om första asylland.
            Någon trygghet för flyktingar ger den alls inte alltid. Den drivs
            dessutom in absurdum. Lagen beskär kanske inte möjligheten att
            söka asyl för någon, men praxis gör det. Man får människor att
            vända direkt med följande färja.
          </note>
          <note>
            Invandrarministern gör en haltande jämförelse i svaret på min
            fråga när han jämför åklagarens åtagande att bevisa skulden med
            den asylsökandes skyldighet att bevisa sitt skyddsbehov. Åklagaren
            företräder rätten, med all kunskap om de möjligheter den har.
          </note>
          <note>
            Den asylsökande företräder sig själv, eller också har han eller
            hon ombud.
          </note>
          <note>
            "Om den sökandes redogörelse förefaller trovärdig" skall man
            i princip låta nåd gå före rätt. Vi är båda medvetna om att detta
            kringgås så till vida att man varken tror på den asylsökandes
            berättelse eller experters, advokaters och lekmäns skrivelser
            och intyg. Då faller ju det hela. The benefit of the doubt faller
            också.
          </note>
          <note>
            När det gäller barnkonventionen och barnens rätt sker det fortfarande
            att utlänningslagen och intresset av att ha en reglerad invandrarpolitik
            står över dessa, även om antalet avvisningar ser ut att ha minskat.
            När vi talar om barn med rätt till asyl är det riktigt att asylrätten
            går före utlänningslagen. Men hur är det med barn som har humanitära
            skäl?
          </note>
          <note>
            De senaste offentliga barnavvisningarna - Ugandabarnen, Gävlesyskonen
            och Obada i Borlänge - är bara några exempel. Detta är undantag,
            får man till svar. Men det är i stället bara toppen på isberget!
            Det finns hundratals barn i samma eller liknande situation.
          </note>
          <note>
            Man tycker att de fall som journalisterna gräver fram, där de
            asylsökande ofta får stanna, skulle påverka så att barn i liknande
            fall får stanna. Men min erfarenhet är att så inte är fallet.
          </note>
          <note>
            Under några år har jag i utskottet vid behandling av flyktingpolitiken
            reserverat mig mot påståendet att
          </note>
          <note>
            Sverige har en generös och human flyktingpolitik.
          </note>
          <note>
            Den åsikten kommer jag att hävda och ta med mig ut ur riksdagen.
            Sverige har ingen generös och human flyktingpolitik längre!
          </note>
          <note>
            Om jag inte hade haft en sådan bred och långvarig kontakt med
            asylsökande och med dem som efter kollapser och självmordsförsök
            fått stanna, samt en ytterligare indirekt kontakt genom släktingar
            och vänner med sådana som avvisats, hade Aftonbladets artikelserie
            ändå gripit mig. Men nu gick jag totalt i däck. För varje berättelse
            och varje offer för vår flykting- och avvisningspolitik som beskrevs
            i tidningen kände jag till flera liknande eller så gott som identiska
            fall. Jag såg de här människorna framför mig, och kom ihåg hur
            de malts ned, förödmjukats och blivit fråntagna hopp och självförtroende.
          </note>
          <note>
            Pierre Schori! Är det här en generös och human flykting- och
            avvisningspolitik? Människan är inte bara siffror.
          </note>
          <note>
            Dels, och först och främst, gäller detta flyktingarna och deras
            skräck och ångest. Men det gäller också dem som får utföra dessa
            uppgifter. Det gäller dem som arbetar på Utlänningsnämnden, Invandrarverket
            och på flyktingförläggningar. De bryts också ned.
          </note>
          <note>
            Eller kanske ännu värre: De blir förhärdade.
          </note>
          <note type="speaker">
            Anf. 31 ULLA HOFFMANN (v):
          </note>
          <note>
            Herr talman! Jag tackar också statsrådet för svaret.
          </note>
          <note>
            Eftersom jag har begränsat med tid vill jag uppehålla mig vid
            två delar i statsrådets svar.
          </note>
          <note>
            Den ena gäller de långtidsväntande. Det finns i dag ingen tidsgräns
            för hur länge man kan få vänta på ett besked. Statsrådet påpekar
            att det i dag kan finnas långtidsväntande som hamnar i psykisk
            obalans medan de väntar på ett besked om uppehållstillstånd. Det
            är bra att statsrådet hoppas att detta skall bli allt mindre vanligt,
            eller t.o.m. nästan totalt ovanligt om jag förstod svaret rätt,
            genom att handläggningstiderna minskar. Jag delar den förhoppningen,
            men jag skulle väldigt gärna vilja veta vad statsrådet har för
            avsikt att göra under tiden vi väntar på de kortare handläggningstiderna.
          </note>
          <note>
            Under den senaste tiden har jag blivit uppmärksammad på praxis
            vad gäller bosnienkroaterna. Det finns ungefär 600 bosnienkroater
            i Sverige. De flesta har fått lagakraftvunnet beslut.
          </note>
          <note>
            Det handlar om ensamstående och om barnlösa par - de som glömdes
            bort i de tidigare praxisbesluten.
          </note>
          <note>
            Det handlar om föräldrar i 60-årsåldern vars barn och barnbarn
            har fått permanenta uppehållstillstånd.
          </note>
          <note>
            Föräldrarna skickas till Kroatien därför att de inte har haft
            gemensamt boende innan de flydde.
          </note>
          <note>
            Det handlar om familjer där föräldrar, barn och barnbarn levt
            tillsammans i en gemenskap i Sverige i fyra år, men som nu tvingas
            skiljas därför att de levt i ett avsevärt modernare samhälle än
            det som lagstiftningen avser, nämligen hushållsgemenskap. Utlänningsnämnden
            tolkar detta som krav på att man skall ha levt under samma tak
            och vara ekonomiskt beroende av varandra.
          </note>
          <note>
            Det handlar om den 62-åriga ensamstående mamman vars make dog
            under flykten. Hon har i fyra år bott ihop med sin dotter och
            sitt barnbarn i Sverige, och skall nu skickas tillbaka.
          </note>
          <note>
            Vad är hushållsgemenskap? Är tiden i hushållsgemenskap i Sverige
            överhoppningsbar, som man brukar säga i a-kassesammanhang? Räknas
            inte den?
          </note>
          <note>
            Det handlar också om den unge mannen som med starka krigstrauman
            flyr till Sverige. Tiden i ovisshet gör att han har förlorat allt.
            Han säger att han i dag mår om möjligt ännu sämre, och att han
            har förlorat allt människovärde. När Invandrarverket frågade honom
            varför han inte skaffar familj säger han: Hur skall någon ansvarstagande
            person kunna skaffa familj under dessa förhållanden? Jag vet inte
            om jag får stanna. Hur skall jag våga knyta an till någon när
            jag inte vet om jag måste lämna henne? Hur skall jag våga skaffa
            barn när jag inte vet om jag får se mina barn växa upp?
          </note>
          <note>
            Vad gäller människorna i de barnlösa blandäktenskapen säger Invandrarverket
            att de inte kan avvisas till Bosnien. Jag delar den uppfattningen,
            med tanke på läget i Bosnien. Men för den serbiska kvinna som
            är gift med en kroatisk man och som hela sitt liv bott i
          </note>
          <note>
            Bosnien, där paret utnyttjade möjligheten att fly till
          </note>
          <note>
            Sverige med kroatiska pass, är situationen inte så enkel. Hon
            måste söka permanent uppehållstillstånd i
          </note>
          <note>
            Kroatien. Till sin ansökningshandling måste hon bifoga vigselbevis
            och intyg på att maken är kroatisk medborgare. Maken, som egentligen
            inte är kroatisk medborgare, måste bevisa att han har fast boende
            i
          </note>
          <note>
            Kroatien, dvs. att han äger en lägenhet eller har en hyresrätt.
            Han måste dessutom bevisa att han har anställning i Kroatien eller
            någon annan inkomst. Det säger sig självt att med dessa krav kommer
            inte många av de ensamstående eller barnlösa paren från
          </note>
          <note>
            Bosnien med kroatiska pass att få uppehållstillstånd i
          </note>
          <note>
            Kroatien.
          </note>
          <note>
            Vad tänker Sverige göra med dessa människor?
          </note>
          <note>
            De som har fått lagakraftvunnet beslut har tre månader på sig
            att lämna landet. För många har tiden redan gått ut. Utlänningsnämnden
            säger visserligen att man kanske måste överväga att ändra praxis,
            men vad händer med dem som har fått sina lagakraftvunna beslut?
          </note>
          <note>
            Det handlar alltså om dem som har hamnat mellan stolarna - de
            som inte omfattas av förordningar eller praxisbeslut, men som
            kan ha väl så starka skäl.
          </note>
          <note>
            Vad händer med bosnienkroater med serbiskt ursprung som inte
            får uppehållstillstånd i Kroatien?
          </note>
          <note>
            Vad händer med de kosovoalbaner som inte omfattas av förordningen,
            men som på grund av att de av
          </note>
          <note>
            Invandrarverket betraktas som svårare fall t.ex. fått sina lagakraftvunna
            besked i januari 1995?
          </note>
          <note>
            Jag skulle önska att statsrådet ville uppta en del av sitt svar
            med att utveckla sina synpunkter på vad man skall göra med dem
            som hamnar mellan stolarna.
          </note>
          <note type="speaker">
            Anf. 32 LENNART ROHDIN (fp):
          </note>
          <note>
            Herr talman! I en föregående debatt förklarade statsrådet att
            jag var i minoritet när det gäller den förda asyl- och invandringspolitiken.
            Det är förvisso sant. Det finns en klar majoritet här i riksdagen
            för att vara med och bygga Fästning Europa. På den punkten behöver
            Pierre Schori inte känna någon oro. Men även minoriteten kan ju
            ta sig friheten att påtala både det som görs och det som sägs,
            t.ex. i den här debatten.
          </note>
          <note>
            I sitt svar säger statsrådet att det handlar om att svara på
            huruvida lagen efterlevs på ett konkret sätt.
          </note>
          <note>
            Lagen kan efterlevas på många sätt. Statsrådet talar bl.a. om
            bevisbördan. Han säger att en allmän rättslig princip säger att
            bevisbördan ligger hos den som åberopar en viss omständighet.
            Det kan så vara.
          </note>
          <note>
            Sedan, i ett ganska försåtligt glidande, förrädiskt resonemang,
            hänvisar statsrådet till UNHCR:s handbok och säger att "den sökande
            skall bistå utredaren så att alla fakta fullständigt kan klarläggas".
            Några meningar senare kommer slutsatsen mycket försåtligt:
          </note>
          <note>
            "Medan bevisbördan i princip ligger hos den sökande".
          </note>
          <note>
            Det ligger väldigt långt ifrån det Genèvekonventionen talar om,
            nämligen den sökande som känner grundad anledning att inte kunna
            åtnjuta skydd i det land man befinner sig i.
          </note>
          <note>
            Att bistå vid utredningar är allt annat än att asyl för den enskilde
            betingas av att vederbörande kan bevisa sina skäl i alla lägen.
          </note>
          <note>
            Sedan tycker jag nästan att det är litet magstarkt när statsrådet
            t.o.m. hänvisar till principen the benefit of the doubt. Jag kan
            garantera statsrådet att i alla de beslut jag har läst från Invandrarverket
            och Utlänningsnämnden de senaste åren i negativa ärenden är det
            alltid raka motsatsen till the benefit of the doubt.
          </note>
          <note>
            Man söker varje anledning att fälla den sökandes historia, hur
            svag denna anledning än kan vara.
          </note>
          <note>
            Sedan gällde det detta att lagen inte beskär någon möjlighet
            att söka asyl. Nej, lagen beskär inte någon möjlighet. Men om
            man har viseringsplikt från alla flyktingproducerande stater blir
            det svårare för människor att komma därifrån och söka asyl i ett
            land där de kan få sitt skyddsbehov tillgodosett.
          </note>
          <note>
            Jag hänvisar till den förra debatten vi hade om Algeriet. I och
            med att alla Europas stater, grannstater som respekterar mänskliga
            fri- och rättigheter och som har skrivit under Genèvekonventionen,
            har infört viseringstvång från Algeriet blir det svårt för folk
            i allmänhet att komma hit och besöka sina släktingar.
          </note>
          <note>
            Och det blir ännu svårare för dem som har anledning att söka
            skydd för att de inte kan få det i Algeriet, och jag tror att
            statsrådet kan vara överens med mig om att det är många som kan
            behöva detta.
          </note>
          <note>
            Det är ju precis det som är avsikten med politiken i Fästning
            Europa, nämligen att hålla människor som skulle ha anledning att
            söka skydd borta från möjligheten att söka det. Viseringspolitiken
            drabbar framför allt just dem. Detta innebär att lagen beskär
            möjligheterna för skyddsbehövande att söka asyl. Det är precis
            tvärtemot vad statsrådet säger i sitt svar.
          </note>
          <note type="speaker">
            Anf. 33 Statsrådet PIERRE SCHORI (s):
          </note>
          <note>
            Herr talman! Det verkar som om Lennart Rohdin intar samma position
            oavsett vilken fråga vi har uppe.
          </note>
          <note>
            Allting är illvilja, försåt, förräderi vare sig det handlar om
            Algeriet, Nordkorea eller flyktingpolitiken. Det påminner litet
            om att i Folkpartiets Sverige pekar alla kurvor nedåt.
          </note>
          <note>
            Vi har fört debatten om flyktingpolitiken många gånger i riksdagen.
            Där tror jag att det är oerhört viktigt att hålla sig till en
            position, nämligen att inte försöka göra lagar och förordningar
            utifrån tidningsartiklar och särskilt inte de i kvällstidningarna.
          </note>
          <note>
            En kvällstidning kan vid ett tillfälle ha en lång serie under
            rubriken Kasta ut dem. Längre fram i tiden kommer den andra kvällstidningen
            med tvärtombudskapet, vad det nu kan vara. Man åberopar mycket
            överdrivna, spektakulära uppgifter tillbaka i tiden.
          </note>
          <note>
            Vi kan se effekterna av hur det kan gå, om man skulle följa kvällspressens
            s.k. debatt i dessa frågor, i
          </note>
          <note>
            Danmark. Där bidrog tidningen Ekstrabladet i hög grad till den
            flyktingnegativa opinionen som finns där.
          </note>
          <note>
            Jag tror att man måste ha klart för sig vilka krafter detta kan
            frambringa och vilken vikt och vilket ansvar som riksdagen har
            att föra en debatt utifrån fakta.
          </note>
          <note>
            Som svar på alla de frågor som Ulla Hoffmann lyckades producera
            under kort tid kan jag bara säga att för min del finns det en
            sak som är oerhört viktig även om vi nu har fått fram en bra lagstiftning
            - en reformerad, modern och human lagstiftning som står sig mycket
            väl i världen och som nästan är ett undantag inom EU än så länge,
            åtminstone i dess praktiska generösa tillämpning. Det är att vi
            aldrig kan fixera flyktingpolitiken. Den måste ständigt vara utsatt
            för granskning och förändring, eftersom vi ytterst har att göra
            med människor och deras liv och leverne. Vi har att göra med situationer,
            som vi aldrig kan föreställa oss, som producerar flyktingskap.
          </note>
          <note>
            Därför måste vi hela tiden vara vaksamma, granska och komma med
            nya förslag. Jag ser det som en oavbruten process för att humanisera
            ett mycket svårt område inom politiken. Därför kan jag inte svara
            på alla dessa frågor som ställs. Många av dem hanterar jag inte
            själv utan det sker på myndighetsnivå utifrån de direktiv som
            kommer från denna kammare. Vi måste hela tiden ha perspektivet
            att granska processen och se till att det blir bättre och bättre.
            Att söka asyl är en mänsklig rättighet, och den mänskliga rättigheten
            skall hanteras på ett värdigt sätt.
          </note>
          <note type="speaker">
            Anf. 34 RAGNHILD POHANKA (mp):
          </note>
          <note>
            Herr talman! Jag vill också ha en generös och human flyktingpolitik.
            Men jag hävdar att vi inte har det längre. Redan 1985 hade vi
            i Miljöpartiet i vårt program att vi skulle ha en sådan bistånds-,
            utrikes- och flyktingpolitik att den minskade flyktingströmmarna.
          </note>
          <note>
            Jag står fortfarande fast vid detta, och det har nu egentligen
            antagits i vår flyktingpolitik. Men vi måste ta ett speciellt
            ansvar för dem som knackar på vår dörr. Det tycker jag att vi
            har tappat bort.
          </note>
          <note>
            Jag nämnde mycket tydligt att om jag bara hade läst Aftonbladets
            artikelserie hade jag gripits, men jag hade andra fakta bakom
            vartenda fall i den artikelserien. Det var därför jag tog upp
            den. Det är en väldig skillnad mellan att läsa en artikelserie
            och att under
          </note>
          <note>
            15-20 år ha upplevt fler och fler sådana fall. Där står jag i
            dag.
          </note>
          <note>
            Innan tiden tog slut talade jag om att man kan bryta ned människor
            som arbetar under sådana förhållanden och med den inhumanitet
            som finns. De kan bli förhärdade. Det tycker jag är det värsta
            som kan hända.
          </note>
          <note>
            Hur går det med frivilligorganisationerna och engagerade medmänniskor,
            t.ex. klasskamrater och deras föräldrar? De lär sig den oväntade
            läxan. Det är inte värt att engagera sig och arbeta för humanism
            och medkänsla, och detta i ett demokratiskt land.
          </note>
          <note>
            Det finns mer än majoritetsbeslut när det gäller mänskliga rättigheter.
            Man kan inte bara stå och säga:
          </note>
          <note>
            Det finns en majoritet i riksdagen. Jag anser att den majoriteten
            ofta är inhuman. I en demokrati där majoritetsbeslut alltid gäller
            kan en minoritet aldrig göra sig gällande. Det kan gälla samer,
            glesbygdsgrupper, miljögrupper eller asylsökande.
          </note>
          <note>
            I frågor om mänskliga rättigheter måste vi se till att humanism,
            medkänsla och varje människas lika rätt får råda.
          </note>
          <note>
            När det gäller asylsökande är det naturligtvis ännu svårare.
            De har inga medborgerliga rättigheter. Herr talman! Hur skall
            de göra sina röster hörda? Det vill jag fråga Pierre Schori.
          </note>
          <note>
            När det gäller Kosova och Balkan har vi haft många interpellationsdebatter
            och många frågor och svar. Jag menar att den förordning som jag
            länge efterlyste och som så småningom kom inte räcker i dag. Den
            räcker faktiskt inte när det ser ut som det gör i Kosova.
          </note>
          <note>
            Vad skall vi som land kunna göra? Situationen är en tidsinställd
            bomb, som flera av oss har hävdat alltsedan Balkankriget bröt
            ut, t.o.m. innan dess. Det är en tidsinställd bomb, och den är
            mycket nära att brisera. Stubinen är kort.
          </note>
          <note>
            Egentligen är det en fråga för utrikesministern.
          </note>
          <note>
            Men bistånd, flyktingpolitik och utrikespolitik är så nära involverade
            att man inte riktigt kan skilja dem åt.
          </note>
          <note>
            När avser ministern att göra något ytterligare än den förordning
            som kom? Situationen har ju ändrats.
          </note>
          <note>
            Man säger i flyktingpolitiken att när man kan göra ändringar
            så kan det också bli helt andra förutsättningar, andra praxisbeslut
            och andra beslut över huvud taget.
          </note>
          <note type="speaker">
            Anf. 35 ULLA HOFFMANN (v):
          </note>
          <note>
            Herr talman! Jag vill passa på att tacka statsrådet för det senaste
            svaret om att vi hela tiden måste granska processen. Det är viktigt
            att vi gör det.
          </note>
          <note>
            Den andra delen i svaret som jag ville ta upp var
          </note>
          <note>
            Ragnhild Pohankas fråga om statsrådet Schori har för avsikt att
            verka för en generös och human flyktingpolitik. Liksom statsrådet
            har jag faktiskt en viss fäbless för ordböcker. Jag har, för att
            vara på den säkra sidan, tittat i Svenska akademiens ordlista.
            Human står för mänsklig, människovänlig, hygglig, tillmötesgående.
            Humanitet står för mänsklighet, mildhet. Humanitär betyder människovänlig.
          </note>
          <note>
            Allt som har med humanitet att göra har också med människor att
            göra. Det är det som skiljer oss från djuren. Det som skiljer
            människorna från djuren är moralen. Moral kan vi inte lagstifta
            om. Den är personlig och individuell. Det går med andra ord inte
            att lagstifta om vad som är humant eller inte. Vi vill inte heller
            att tjänstemännen skall lägga sina egna moraliska värderingar
            i vad som är asylskäl eller inte.
          </note>
          <note>
            I förarbetena till lagen skriver vi att med humanitära skäl menar
            vi särskilt udda och ömmande fall. Jag menar att det inte går
            att lagstifta om något sådant eftersom det är individuellt vad
            dessa begrepp står för. Det bekräftade också Utlänningsnämndens
            företrädare när de besökte utskottet senast. Det kan vara ett
            av våra missförstånd.
          </note>
          <note>
            När Ragnhild Pohanka hävdar att svensk lag går före barnkonventionen
            och statsrådet hävdar att så inte är fallet, eftersom det inte
            sker någon bedömning av samhällets intressen kontra asylskäl,
            är det förstås statsrådet som rent tekniskt har rätt och Ragnhild
          </note>
          <note>
            Pohanka som har fel. Vad Ragnhild Pohanka säger är att det kanske
            finns andra tolkningar av vilka som har asylskäl.
          </note>
          <note>
            Vad Ragnhild Pohanka och även jag framför allt skulle vilja veta
            är hur samhällets intressen förhåller sig till de barn som har
            humanitära skäl. Det finns i dag två chilenska syskon i Gävle
            som enligt Utlänningsnämnden inte har asylskäl men som skulle
            kunna ha humanitära skäl. Statsrådet säger att flyktingen skall
            ges tvivelmålets fördel. Flickan har enligt egen utsago utsatts
            för sexuella övergrepp av sin far. Men
          </note>
          <note>
            Utlänningsnämnden säger: Hur skall vi veta det?
          </note>
          <note>
            Nu görs en barnpsykiatrisk utredning. Det borde ge Utlänningsnämnden
            anledning att bevilja inhibition. Men eftersom man inte tillämpar
            the benefit of the doubt har man inte gjort det.
          </note>
          <note>
            Det skulle vara intressant att höra statsrådets synpunkter på
            de här avvägningarna.
          </note>
          <note type="speaker">
            Anf. 36 LENNART ROHDIN (fp):
          </note>
          <note>
            Herr talman! Pierre Schori talar om konspirationsteori när jag
            ifrågasätter motiven till att man agerar på ett annat sätt än
            vad man säger sig göra. Det kanske är naturligare för statsrådet
            att alltid prata om sådant som man är överens om och som det inte
            finns någon anledning att ifrågasätta. Det gäller inte för min
            del.
          </note>
          <note>
            Jag måste ändå ställa frågan - jag vet att jag inte får något
            svar - till statsrådet: Är det så att viseringspolitik drabbar
            någon annan grupp av människor hårdare än dem som har behov av
            skydd och av möjligheten att söka asyl?
          </note>
          <note>
            Största möjliga frihet, säger Pierre Schori och regeringen i
            sitt orwellska nyspråk när det gäller flyktingpolitiken - största
            möjliga rörelsefrihet samtidigt som man för en politik som innebär
            att alltfler stater blir viseringspliktiga, inte färre. När fler
            stater låter sina medborgare resa ut fritt blir det fler stater
            från vilka Sverige inte låter folk resa in fritt. Är det största
            möjliga rörelsefrihet?
          </note>
          <note>
            The benefit of the doubt, säger statsrådet. Men det är ju faktiskt
            så att i rader av beslut om avslag från
          </note>
          <note>
            Invandrarverket och Utlänningsnämnden förklarar man att det kanske
            skulle kunna finnas någon anledning till alla de sakskäl som har
            förts fram av den sökande.
          </note>
          <note>
            Jag var med om ett fall med en ugandier som hade ett intyg från
            ett svenskt centrum för tortyrskadade på ett 30-tal tortyrskador.
            Utlänningsnämnden sade att det inte kunde uteslutas att han hade
            fått dem på något annat sätt. Jag vet inte om det var en bilolycka
            eller liknande man tänkte på. Man konstaterade vidare att han
            inte hade med sig några papper från de ugandiska myndigheterna
            på att han hade blivit torterad och att det därför kunde finnas
            något annat skäl.
          </note>
          <note>
            Konspiration, säger statsrådet. Ja, men det är verkligheten i
            Pierre Schoris Fästning Europa och
          </note>
          <note>
            Fästning Sverige.
          </note>
          <note type="speaker">
            Anf. 37 Statsrådet PIERRE SCHORI (s):
          </note>
          <note>
            Herr talman! Allting är relevant i denna värld. Jag tror att
            om man sätter sig det före kan man säga att
          </note>
          <note>
            Genèvekonventionen inte heller är humanitär eller att
          </note>
          <note>
            UNHCR:s olika rekommendationer inte heller är humanitära. Vad
            vi talar om är flyktingpolitik i en värld där vi har reglerad
            invandring. Då måste man ha vissa regler, och man måste sätta
            vissa gränser. Det finns alltid utrymme för någon att säga att
            det här är inte humanitärt.
          </note>
          <note>
            Jag menar att den flyktingpolitik som vi har i
          </note>
          <note>
            Sverige i dag och som är utsatt för kontinuerlig granskning tillhör
            de allra bästa som finns. Om man inte tar en kvällstidning utan
            en morgontidning var det ett reportage i helgen om europeisk flyktingpolitik.
            Där kom Sverige ut mycket väl, om inte bäst. Men så länge vi har
            reglerad invandring måste vi vara vaksamma och fortsätta reformprocessen.
          </note>
          <note>
            När det gäller Kosovo fattade vi beslut om denna förordning i
            förtid. Det behövde vi inte göra. Men vi gjorde det i förtid av
            humanitära skäl. Jag tror inte att något annat land hade gjort
            det. Dessutom vet även
          </note>
          <note>
            Ragnhild Pohanka att vi inte sänder tillbaka personer till Kosovo.
            Därefter har också UNHCR:s rekommendation kommit. Men vi fattade
            beslutet före det här i Sverige.
          </note>
          <note>
            Jag skulle vilja säga något rent allmänt om Kosovo. Det är bekant
            vad vi gör där i form av bl.a.
          </note>
          <note>
            påtryckningar. Lena Hjelm-Wallén har precis varit i
          </note>
          <note>
            Belgrad och talat med Milosevic och andra om detta.
          </note>
          <note>
            Jag har en vädjan till er tre interpellanter som har ett kontaktnät
            och även kontakt med kosovoalbaner i
          </note>
          <note>
            Sverige. Försök att få dem som är såpass desperata och som tycker
            att det är så hopplöst att de känner att de själva måste åka till
            Kosovo och slåss att inte göra det. Vi måste ha en politisk lösning.
            Ingenting gagnas av krig eller av att man rekryterar sig till
            upphovsmännen. Säg till dem: Åk inte till Kosovo för att slåss.
          </note>
          <note>
            Det skulle jag vilja be er att hjälpa till med.
          </note>
          <note type="speaker">
            Anf. 38 RAGNHILD POHANKA (mp):
          </note>
          <note>
            Herr talman! Det har jag gjort. Jag har talat med ganska många
            just om det, också i större grupper.
          </note>
          <note>
            Man har en president som förespråkar inte en exilregering, men
            en bredvidregering i sitt land, som förespråkar icke-våld. Det
            vore lämpligt att följa hans råd.
          </note>
          <note>
            Det tycker jag är viktigt att vi för ut. Jag håller helt med
            om det. Det kanske är det viktigaste vi kan göra.
          </note>
          <note>
            Jag vill återgå till det. Jag har följt en person från
          </note>
          <note>
            Bangladesh. Han skickades ut för ett par år sedan med dropp.
            Han togs från en psykiatrisk klinik och skickades till Dhaka där
            han omedelbart fängslades. Detta var ett bevis för vilka skäl
            och behov han hade av att få stanna. Han lyckades med hjälp av
            indier att ta sig till Sverige igen och fick ett nytt avvisningsbeslut.
          </note>
          <note>
            Är detta humant? Det är bara ett exempel, och det kanske är ointressant,
            men det finns många sådana.
          </note>
          <note>
            Man behöver inte gå till kvällstidningarna. Det finns så många
            exempel i verkligheten. Efter många år ser man en bild av hur
            det hårdnar för varje år, hur det byggs fängelser i Europa.
          </note>
          <note>
            Vi besökte fängelser i Lettland. Jag var inte med på det ena
            fängelset. Där kallade man hela tiden folk för illegala flyktingar.
            Man kan kanske säga att det var flyktingar utan asylskäl i vissa
            fall. Men fanns där någon illegal flykting? Det kan man inte vara.
            Antingen är man flykting eller också är man det inte - men man
            kanske inte har flyktingstatus. Detta byggs alltså upp. Vi har
            förvar i Sverige också. Vi är en bra bit från det som händer i
            andra länder, men vi vill förhoppningsvis inte heller arbeta på
            det viset.
          </note>
          <note>
            Jag känner väl till den här förordningen - jag yrkade på att
            den skulle komma. Jag vill fråga en gång till: Finns det planer
            på att ändra den nu, eftersom den inte uppfyller kraven på grund
            av att det har hänt så mycket och tyvärr kanske också gör det
            i fortsättningen?
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1997/98:288 om besiktning av svenskregistrerad
            bil i utlandet
          </note>
          <note>
            Anf. 39 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Herr talman! Ingvar Eriksson har frågat mig om jag är beredd
            att verka för möjligheten att kontrollbesiktiga en svenskregistrerad
            bil i annat EU-land hos
          </note>
          <note>
            AB Svensk Bilprovnings motsvarighet i detta EU-
          </note>
          <note>
            land. Frågan ställs mot bakgrund av de problem som uppstår då
            svenskar med svenskregistrerade bilar under längre perioder vistas
            i utlandet, t.ex. Spanien.
          </note>
          <note>
            Det kan då vara svårt att inställa sig i Sverige för kontrollbesiktning
            inom föreskriven tid. 200-300 mils bilfärd till Sverige för kontrollbesiktning
            verkar orimligt. Följden blir då att körförbud inträder, och då
            gäller varken bilens vagnskade- eller räddningsförsäkring.
          </note>
          <note>
            Jag delar helt Ingvar Erikssons uppfattning att det i takt med
            ett allt närmare samarbete EU-länderna emellan, på alltfler områden,
            framstår som rimligt att en kontrollbesiktning även i ett annat
            medlemsland framöver skulle kunna bli möjlig. Enligt vad jag har
            erfarit har emellertid ännu inga avtal slutits mellan medlemsländerna
            som gör detta möjligt.
          </note>
          <note>
            I regeringens proposition 1997/98:56, Transportpolitik för en
            hållbar utveckling, föreslås en särskild
          </note>
          <note>
            EU-strategi på transportområdet. Där framhålls bl.a.
          </note>
          <note>
            vikten av att de gemensamma regler som finns om säkerhets- och
            miljökrav verkligen följs och att de tillämpas på ett likartat
            sätt inom de olika medlemsländerna. Här bör Sverige vara aktivt
            för att se till att en tillsyn över att reglerna efterlevs kommer
            till stånd.
          </note>
          <note>
            Det kommer att skapa förutsättningar för ömsesidigt erkännande
            av resultat från kontrollbesiktning inom medlemsländerna.
          </note>
          <note>
            De administrativa förutsättningarna för att acceptera besiktningsintyg
            från andra medlemsländer har underlättats dels genom antagandet
            av ett direktiv om återkommande fordonskontroll som skall ha införts
            i medlemsländerna senast den 9 mars 1998, dels genom ett direktivförslag
            om gemensamma registreringsbevis för motorfordon som planeras
            kunna införas om cirka fem år. Till direktivet om återkommande
            fordonskontroll har knutits en kommitté som skall verka för att
            utveckla reglerna i takt med den tekniska utvecklingen. Ett viktigt
            mål för kommittén är att införa gemensamma besiktningsregler och
            ett rapporteringssystem som innebär att bilägarna skall kunna
            kontrollbesiktiga sin bil var som helst inom EU. Sverige stöder
            aktivt detta arbete.
          </note>
          <note type="speaker">
            Anf. 40 INGVAR ERIKSSON (m):
          </note>
          <note>
            Fru talman! Jag vill tacka kommunikationsministern för det positiva
            svaret på interpellationen. Vi är uppenbart helt överens om vikten
            av ett alltmer breddat samarbete i EU på alltfler områden.
          </note>
          <note>
            Problemen som uppstår då svenskar med svenskregistrerade bilar
            under längre perioder vistas i utlandet och därigenom missar att
            inställa sig med bilen för kontrollbesiktning just i Sverige kan
            leda till allvarliga komplikationer. Körförbud inträder, och möjligheten
            att ta sig långa vägar hem till Sverige för kontrollbesiktning
            ter sig dyrbar och också riskfylld, inte minst genom att vagnskade-
            och räddningsförsäkringen i det läget upphört att gälla.
          </note>
          <note>
            Jag är givetvis mycket tacksam för den redovisning som statsrådet
            här ger i svaret, där hon bl.a.
          </note>
          <note>
            betonar vikten av en gemensam EU-strategi på transportområdet
            och också vikten av att de gemensamma regler som finns om säkerhets-
            och miljökrav verkligen följs och tillämpas på likartat sätt inom
            de olika medlemsländerna. Bedömningen att det kommer att skapas
            förutsättningar för att ett ömsesidigt erkännande av resultat
            från kontrollbesiktning inom medlemsländerna relativt snart skall
            kunna genomföras är ju glädjande. Redovisningen kring de administrativa
            förutsättningarna för att acceptera besiktningsintyg från andra
            medlemsländer synes genom ett nyligen antaget direktiv också nu
            avklarad.
          </note>
          <note>
            Jag tycker att den kommitté som knutits till direktivet och som
            har uppgiften att verka för att utveckla reglerna i takt med den
            tekniska utvecklingen har en mycket viktig uppgift.
          </note>
          <note>
            Målet att uppnå genomförandet av gemensamma besiktningsregler
            och rapporteringssystem så att bilägare kan klara av kontrollbesiktning
            av sin bil varhelst inom EU är också bra. Det är självfallet positivt
            att Sverige stöder detta arbete. Jag förutsätter att man också
            driver det.
          </note>
          <note>
            En följdfråga som följer på svaret är: Hur lång tid kommer det
            att ta innan målet kan nås? Denna fråga är inte minst beroende
            av att direktivförslaget om gemensamma registreringsbevis från
            motorfordon inom EU planeras kunna införas först om fem år, enligt
            svaret. Så lång tid skall det väl inte behöva ta?
          </note>
          <note>
            Anf. 41 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Jag tror att vi har en ganska stor samsyn på det
            här området. Det handlar om att vi skall göra det så litet byråkratiskt
            krångligt som möjligt att klara säkerhets- och miljökraven.
          </note>
          <note>
            Den mycket konkreta frågan var hur lång tid det här kommer att
            ta. Det finns de som säger att det är så besvärligt att det kommer
            att ta upp till tio år. Vi har drivit att det skulle kunna klaras
            inom två år, men vi har stött på motstånd. Hittills har vi alltså
            inte lyckats nå framgång i detta, men vi driver frågan att det
            måste snabbas på.
          </note>
          <note>
            Min uppfattning är att vissa nationella myndigheter ännu inte
            riktigt har känt att det finns ett starkt tryck från bilägarna
            i de här frågorna. I och med att konsumenttrycket ökar - vilket
            jag är övertygad om att det kommer att göra - tror jag att vi
            därigenom får hjälp när vi driver frågan att det skall kunna genomföras
            betydligt snabbare. Konsumenttryck brukar vara ganska effektivt,
            och om vi hjälps åt kommer vi säkert att lyckas inom en rimlig
            tid.
          </note>
          <note type="speaker">
            Anf. 42 INGVAR ERIKSSON (m):
          </note>
          <note>
            Fru talman! Det gläder mig att vi på det här området har en gemensam
            syn. Jag tror att det är väldigt viktigt över huvud taget när
            det gäller EU-frågor att vi gemensamt arbetar för Sveriges bästa
            i EU och att vi därigenom kan åstadkomma förbättringar på olika
            områden. Här är uppenbart ett sådant område där det skulle vara
            mycket angeläget, inte minst för bilägarna, att känna att vi kan
            klara det här utan större risker. Jag har träffat många människor
            som har framfört detta.
          </note>
          <note>
            Man har helt enkelt inte riktigt förstått varför vi inte skulle
            kunna komma snabbare fram.
          </note>
          <note>
            Nu inger statsrådets svar ett hopp på den punkten.
          </note>
          <note>
            Jag vet inte vilka länder som är mest motsträviga i dagsläget,
            men av svaret att döma är problemen små på svensk sida. Vi är
            överens och driver frågan. Då är det bara att hoppas och önska
            statsrådet lycka till i det fortsatta arbetet i den här frågan.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1997/98:302 om transporter genom
            Bohuslän
          </note>
          <note>
            Anf. 43 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Per Lager har frågat mig vad jag avser att göra för
            att gynna de miljövänliga transportalternativen i Bohuslän. Frågan
            ställs mot bakgrund av bl.a. vägtrafikens utsläpp av koldioxid
            och luftföroreningar samt Vägverkets planer på att bygga om väg
          </note>
          <note>
            E 6 mellan Uddevalla och Svinesund till en s.k. fyrfältsväg i
            stället för till en 13-metersväg. Per Lager hänvisar till att
            större satsningar för järnvägstrafiken borde göras i stället.
          </note>
          <note>
            Jag vill först understryka att regeringen, liksom
          </note>
          <note>
            Per Lager, bedömer att dagens transportsystem inte är långsiktigt
            hållbart, bl.a. därför att det baseras på icke förnybara energiresurser
            och ger upphov till negativa miljökonsekvenser lokalt, regionalt
            och globalt. Regeringen har därför i den transportpolitiska propositionen
            ingående redovisat sin syn på vilka krav som bör ställas på det
            framtida transportsystemet. En självklarhet i detta sammanhang
            är att transportsystemet skall vara uthålligt och miljöanpassat,
            men även att målen om bl.a. säkerhet och tillgänglighet skall
            vara mycket ambitiösa.
          </note>
          <note>
            För att nå de högt uppställda målen bör vi främja ett flexibelt
            transportsystem, i vilket de olika trafikslagen samverkar och
            kompletterar varandra. Både vägtrafik och järnvägstrafik kommer
            att behövas under en lång tid framöver, eftersom de fyller olika
            slags behov hos såväl befolkning som näringsliv.
          </note>
          <note>
            Regeringen har i den transportpolitiska propositionen bl.a. bedömt
            att en särskild godstransportdelegation bör inrättas. En uppgift
            för denna bör vara att utveckla ett trafikslagsövergripande synsätt
            med syftet att effektivisera godstransportsystemet och göra det
            säkert och ekologiskt hållbart.
          </note>
          <note>
            De förslag till stomnätsplan och nationell väghållningsplan för
            perioden 1998-2007 som Banverket respektive Vägverket presenterat
            bereds för närvarande i Regeringskansliet, och regeringen kommer
            att fatta beslut om planerna inom de närmaste veckorna.
          </note>
          <note>
            Jag kan inte föregripa den proceduren, men vill ändå kommentera
            trafiksituationen i norra Bohuslän.
          </note>
          <note>
            Det är väl känt att vägtrafiken genom Bohuslän är intensiv i
            synnerhet under sommarmånaderna, då turister strömmar till och
            från rekreationsområdena i det svenska kustbandet och i Norge.
            På väg E 6 är andelen tung trafik större än normalt för en Europaväg.
            E 6:an mellan Uddevalla och Svinesund uppvisar samtidigt stora
            brister vad gäller säkerhet och framkomlighet. På vissa sträckor
            inträffar flera gånger per år svåra, oacceptabla olyckor, i vilka
            människor dödas eller skadas allvarligt. För att förverkliga nollvisionen
            i den här regionen är ett av flera nödvändiga medel att förbättra
            infrastrukturen - i det här fallet att bygga om
          </note>
          <note>
            Europavägen.
          </note>
          <note>
            Riksdagen har tidigare beslutat om målstandarden
          </note>
          <note>
            13 meter eller motsvarande för väg E 6 norr om Uddevalla. I den
            nya nationella väghållningsplanen har målstandarden fyrfältsväg
            föreslagits. Enlig Vägverket visar tyvärr erfarenheterna att säkerheten
            på de hårt trafikerade 13-metersvägarna är otillfredsställande,
            och att svåra omkörnings- och mötesolyckor ofta inträffar på dem.
            Studier pågår därför av nya typsektioner. Den föreslagna fyrfältsvägen
            kan smidigare inpassas i landskapet, eftersom körriktningarna
            kommer att separeras och siktsträckorna därmed kan göras kortare
            än på 13-metersvägen. Samtidigt är fyrfältssektionen betydligt
            mindre utrymmeskrävande än motorvägen, vilket är en fördel i den
            svårbyggda bohuslänska topografin.
          </note>
          <note>
            Vad gäller järnvägens infrastruktur har regeringen tidigare betonat
            Norge/Vänernbanans betydelse för den nationella och internationella
            tågtrafiken. Banans enkelspår är i dag mycket hårt belastat av
            såväl person- som godståg. Dubbelspårsutbyggnad, signalanpassning
            och plankorsningsåtgärder längs flera delsträckor inryms i den
            nu föreslagna stomnätsplanen. Satsningarna kommer på sikt att
            förkorta restiden mellan Göteborg och Oslo till mindre än tre
            timmar och möjliggöra en väsentligt utökad trafik med både person-
            och godståg.
          </note>
          <note>
            På Bohusbanan, som är en länsjärnväg mellan
          </note>
          <note>
            Göteborg och Strömstad/Lysekil, förekommer redan i dag en omfattande
            regional tågtrafik. Den mesta persontrafiken sker mellan Göteborg
            och Uddevalla, medan godstrafiken är koncentrerad till och från
          </note>
          <note>
            Stenungsund, Uddevalla, Munkedal och Lysekil.
          </note>
          <note>
            Under senare år har genomgripande standardhöjningar utförts på
            de södra delarna av Bohusbanan, och enligt den fastställda länsplanen
            för regional transportinfrastruktur kommer upprustningsprogrammet
            att fullföljas under planperioden. Insatser i form av markförstärkningar,
            bro- och rälsbyten m.m. kommer då att göras längs delsträckor
            även norr om Uddevalla.
          </note>
          <note>
            Såväl bansatsningar som trafiksanering sker i enlighet med regionala
            prioriteringar.
          </note>
          <note>
            Avslutningsvis vill jag framhålla att regeringens sammantagna
            bedömning är att vidtagna, föreslagna och planerade åtgärder i
            Sverige och inom EU - så som jag redogjort för här och som de
            beskrivs i den transportpolitiska propositionen - kommer att leda
            till att flertalet av etappmålen för god miljö kan uppnås.
          </note>
          <note>
            När det gäller bl.a. intrång i natur- och kulturlandskap krävs
            dock en fortsatt utveckling av strategiska miljöbedömningar i
            tidiga planeringsskeden och ett förfinat
          </note>
          <note>
            MKB-arbete i projekteringsskedena för att balansera konflikter
            mellan infrastrukturutbyggnad och landskapets förutsättningar.
          </note>
          <note type="speaker">
            Anf. 44 PER LAGER (mp):
          </note>
          <note>
            Fru talman! Jag får tacka kommunikationsministern för svaret.
            Föresatserna är väldigt goda, men slutsatserna är såvitt jag förstår
            inkonsekventa. Jag har också tittat noga på den transportpolitiska
            propositionen. I svaret har kommunikationsministern just nämnt
            de tunga viktiga skälen, nämligen att transportsystemet måste
            bygga på förnybara energiresurser och att det inte skall ge upphov
            till negativa miljökonsekvenser lokalt, regionalt och globalt.
            Det är en självklarhet att det skall vara uthålligt och miljöanpassat.
            Det är jättefina föresatser. Det är så man skall göra om man totalt
            skall förändra den negativa transportpolitikutveckling vi har,
            menar jag.
          </note>
          <note>
            Samtidigt säger ministern i svaret att vägtrafik och järnvägstrafik
            kommer att behövas under lång tid framöver. Jag håller med om
            det. Men regeringen kan ju politiskt och ekonomiskt styra hur
            man vill ha det.
          </note>
          <note>
            Det gäller bränsle och hur man skall transportera vilket gods
            eller vilka personer. Därför är det så oerhört viktigt att man
            vågar göra denna styrning.
          </note>
          <note>
            I just Bohuslän tål landskapet inte mer utsläpp.
          </note>
          <note>
            Trots detta fortsätter Vägverket att planera utbyggnaden. Trots
            att lokalbefolkningen och naturskyddsorganisationer har protesterat
            rullar man bara på med sin planering. Man negligerar helt enkelt
            effekterna på miljön.
          </note>
          <note>
            Jag vill hänvisa till de etappmål som anges i den transportpolitiska
            propositionen, där regeringen tar upp just koldioxid, kväveoxider,
            svavlet, de flyktiga organiska ämnena osv. Man säger också att
            etappmålet om trafikbuller ligger fast. Sedan har man mål som
            man tycker bör utvecklas. Det gäller hälsoeffekterna, kretsloppsanpassningen,
            inverkan på natur, kultur och bebyggelsemiljön och den biologiska
            mångfalden.
          </note>
          <note>
            Jag menar att den politik som just nu bedrivs, dvs.
          </note>
          <note>
            att man förhåller sig passiv, innebär en mycket farlig utveckling.
          </note>
          <note>
            Jag ställde en fråga till kommunikationsministern i september
            angående utbyggnadsplanerna. Ministern svarade då att man skulle
            fatta beslut om medlen till utbyggnaden efter jul. Problemet här
            är att man hade en 13-metersmålstandard. Det skulle kosta 2 miljarder.
            Det var riksdagsbeslutet. Sunningesundsleden, som är en etapp,
            kostar 1,6 miljarder. Resten beräknas till ungefär 4,4 miljarder.
            Man är uppe i 6 miljarder -
          </note>
          <note>
            från 2 miljarder upp till 6 - och det var detta som föranledde
            mig att särskilt fråga kommunikationsministern hur man i herrans
            namns får pengar till detta.
          </note>
          <note>
            Det är en uppräkning med faktor 3. Jag förstår det inte.
          </note>
          <note>
            Då svarade kommunikationsministern att man skulle komma med svar
            på detta efter jul. Jag har inte sett något svar på detta. I interpellationssvaret
            säger kommunikationsministern att ärendet håller på att beredas
            i regeringen.
          </note>
          <note>
            Anf. 45 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Min bestämda uppfattning är att ett långsiktigt hållbart
            transportsystem förutsätter att man utformar transportsystemet
            med en mängd olika åtgärder. Det finns inte en lösning på alla
            de problem som behöver lösas. Ta t.ex. energiåtgången för transporterna.
            Vi behöver få fram andra drivmedel. Vi har ett särskilt program
            för att biodrivmedel skall introduceras så snabbt som möjligt.
            Men det räcker inte. Vi måste också - och det gör vi - ställa
            krav på fordonsindustrin så att man tar fram effektivare motorer,
            dvs. fler kilometer per liter soppa, oavsett vilken soppa det
            är. Vi föreslår, och hoppas att riksdagen kommer att anta det,
            en godstransportdelegation. En sådan skulle inte minst få i uppdrag
            att utarbeta effektivare godstransporter, vilket t.ex. handlar
            om att köra de kortaste vägarna, att ha de bästa transportmedlen
            för respektive godsslag och att köra med fulla lastbärare. Oavsett
            om man kör med tåg eller bil är det nämligen oerhört väsentligt
            att man lastar fullt.
          </note>
          <note>
            Det räcker alltså inte med att vidta bara en åtgärd.
          </note>
          <note>
            Vi har i propositionen också ett annat förslag på hur järnvägens
            konkurrenskraft kan stärkas. Det handlar om att sänka banavgifterna,
            så att järnvägens konkurrensmöjligheter och konkurrensen gentemot
            biltrafiken ökar.
          </note>
          <note>
            Vad gäller E 6:an i norra Bohuslän har riksdagen beslutat om
            en standard på 13 meter eller motsvarande. På en sådan mycket
            hårt belastad väg som E 6:an utgör, med ungefär dubbelt så stor
            andel godstransporter som personbilar, är olycksriskerna väldigt
            stora. Vi har också statistik på att det har förekommit väldigt
            många svåra olyckor på den här vägen. Därför måste också säkerhetsmålet
            tas i beaktande. Vad gör man då? Att bygga en motorväg som tar
            ungefär 35
          </note>
          <note>
            meter i utrymme på bredden är naturligtvis en möjlighet, men
            jag tycker inte att det är någon särskilt bra möjlighet. Den variant
            som Vägverket nu förbereder, det som kallas för en fyrfältsväg,
            kan inpassas i landskapet på ett bra sätt, och den kan också vara
            trafiksäker på ett helt annat sätt än vad 13-metersvägen skulle
            vara i den här typen av terräng.
          </note>
          <note>
            Det är dyrt att bygga vägar och järnvägar just i den typ av natur
            som finns i Bohuslän. Det är vi alla väl medvetna om. Det är mycket
            billigare att bygga motorväg genom Småland. Det har man också
            ägnat sig åt under flera planeringsperioder, medan man har undvikit
            att göra något i de svåra områden som Bohuslän utgör. Nu gör vi
            ändå det. Vi gör det på ett så miljövänligt sätt som är möjligt,
            och vi tar också ansvar för säkerheten och för den tillgänglighet
            som behövs för trafiken. Vi klarar inte av att föra över all trafik
            genom Bohuslän till järnvägen, hur gärna vi än skulle vilja. Vi
            måste också där ha en trafiksäker väg.
          </note>
          <note type="speaker">
            Anf. 46 PER LAGER (mp):
          </note>
          <note>
            Fru talman! Jag menar att kommunikationsministern och regeringen
            inte tar det miljöpolitiska ansvaret när det gäller transporterna
            genom Bohuslän. Man kan mycket väl prata om olycksstatistik och
            säga att vi lika gärna kan ha motorvägar överallt, så att risken
            är liten att vi skall köra på varandra. Det är inte det som det
            här handlar om, utan det handlar om att lägga över de tunga godstransporterna
            på järnväg.
          </note>
          <note>
            Jag som bor där nere ser dagligen hur trafiken med långtradare
            ökar. De långtradarna går framför allt till och från Norge genom
            hela Bohuslän. Att då bygga ut den här vägen innebär att man bäddar
            för ytterligare trafik. Det är precis vad man gör. Bygger man
            en stor väg kommer det inte att köra färre bilar på den, utan
            tvärtom, och det går inte ihop med de miljöpolitiska målen. Det
            håller inte. Regeringen måste därför sätta ned foten och bestämma
            sig för att för miljöns skull ändra transportsystemet.
          </note>
          <note>
            Jag påstår att Vägverket arbetar under tiden som regering och
            riksdag funderar över ett beslut om den nya väghållningsplanen.
            Naturskyddsföreningen har i fråga om sträckan Gläborg-Rabbalshede
            överklagat beslutet. Regeringen fattade ett beslut i juni 1997,
            och detta har sedan överklagats hos Regeringsrätten. Vad händer
            under tiden, när lokalbefolkningen och Naturskyddsföreningen har
            överklagat? Det händer ingenting. Vägverket spränger som aldrig
            förr just för den här sträckan, och man gör det företrädesvis
            om nätterna.
          </note>
          <note>
            Jag ställer mig frågan: Är det så här det skall gå till? Vi har
            i färskt minne Dennisleden och vad som hände där. Är det verkligen
            riktigt att Vägverket under tiden som en överklagan ligger arbetar
            vidare med projektet?
          </note>
          <note>
            Jag har också några andra små funderingar kring det här. Den
            här stora vägen klyver hela Bohuslän och påverkar förstås faunan
            och floran. Man har i samband med andra vägar i vårt område talat
            om de s.k.
          </note>
          <note>
            ekodukter som skall hjälpa de små grodorna att ta sig över vägen.
            Det hela är nästan lustigt. Sådana här tunnlar, som skall se till
            att spridningskorridorerna fungerar, fungerar givetvis inte, eftersom
            rovdjuren sitter och väntar på andra sidan tunneln. Tanken kanske
            är god, men det fungerar inte. Att man klyver ett landskap så
            kraftigt som man gör med en väg som är
          </note>
          <note>
            18 ½ meter bred innebär att man skär av de vandringsvägar som
            djuren har. Jag undrar vem som tar ansvar för det. Vi behöver
            långsiktigt riktiga transportsätt, och det här är inte långsiktigt.
            Detta är ett kortsiktigt projekt.
          </note>
          <note>
            Tyvärr verkar det som om man på Vägverket får jobba hur man vill.
            Jag skulle önska litet mer kraft från regeringen just vad gäller
            en miljöriktig styrning.
          </note>
          <note>
            Regeringen borde också på ett annat sätt än man gör hålla tummen
            på Vägverket. Det tycks ju som att de här utbyggnadsplanerna kan
            bekostas under tiden som överklagan ligger. Hur får Vägverket
            medel till det pågående arbetet, om nu inte regeringen eller riksdagen
            har fattat beslut om de här pengarna?
          </note>
          <note>
            Anf. 47 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Riksdagen har fattat beslut om ramarna för vägutbyggnaden.
            I det riksdagsbeslutet är den enda del på det nationella stamnätet
            som är utpekad
          </note>
          <note>
            E 6 genom Bohuslän. Den frågan skall lösas. I övrigt är det fråga
            om principer och målformuleringar, men just i fråga om Bohuslän
            har riksdagen faktiskt pekat ut den delen. Den ramdiskussionen
            är riksdagen alltså väl inne i.
          </note>
          <note>
            Vad gäller det intrång som vägar och järnvägar gör är det naturligtvis
            fråga om en genuin intressekonflikt. Det kommer vi inte ifrån.
            Vi måste erkänna att landskapet, kulturlandskapet eller naturlandskapet,
            förändras när man bygger vägar och järnvägar. Så har det alltid
            varit. Därför skall man vara så varsam som möjligt när man genomför
            de här förändringarna i samband med att man bygger infrastruktur.
          </note>
          <note>
            En sak är ändå viktig att komma ihåg, nämligen att med den moderna
            vägbyggnadsteknik som vi kan använda och också använder i dag
            kan intrången när det byggs vägar faktiskt bli mindre än då det
            byggs järnvägar. Problemet med järnvägen är att den är betydligt
            stelare och svårare att anpassa till terrängen.
          </note>
          <note>
            För att järnvägen skall kunna fungera, för att tågen skall kunna
            gå, måste det nämligen vara ganska rakt och ganska litet backar.
            Man kan anpassa vägtrafiken på ett annorlunda sätt till terrängen,
            vilket man har nytta av i just den bohuslänska terrängen.
          </note>
          <note>
            Vi har alltså ett transportbehov mellan Oslo och
          </note>
          <note>
            Göteborg som vi inte kommer undan, och detta måste lösas. Vi
            satsar ordentligt med resurser på Norge-
          </note>
          <note>
            Vänernlänken, men vi behöver också lösa vägtrafikens problem.
            Jag menar att vi gör det på ett ansvarsfullt sätt.
          </note>
          <note type="speaker">
            Anf. 48 PER LAGER (mp):
          </note>
          <note>
            Fru talman! Jag menar att det inte är ansvarsfullt, just därför
            att det inte är långsiktigt utan kortsiktigt.
          </note>
          <note>
            Vi skulle kunna ta de exempel som kommunikationsministern nämnde.
            Eftersom jag bor där nere känner jag väl till vägen och vet precis
            var olyckorna sker. När det gäller just den krokiga vägsträcka
            som är olycksdrabbad är det klart, precis på samma sätt som i
            fråga om en järnväg, att man skall räta ut den.
          </note>
          <note>
            Det är ju så det går till.
          </note>
          <note>
            Det här med Norge-Vänernbanan är lustigt. Vi har alltså Bohusbanan
            som går upp till Strömstad. Det saknas 25 km för att knyta ihop
            den från Skee till
          </note>
          <note>
            Halden. Då skulle man få en sträcka som knyter an till den norska
            järnvägen in till Oslo. Det är rätt märkligt att man negligerar
            detta och inte bryr sig om det.
          </note>
          <note>
            Varför gör man inte Bohusbanan till stomjärnväg?
          </note>
          <note>
            Det skulle jag också vilja ha svar på. I dag har Bohusbanan tre
            huvudmän: Banverket står för upprustningen, Bohustrafiken, dvs.
            Bohuskommunerna tillsammans, står för uppbyggnad och persontransporter
            och SJ står för godstransporterna. Man kan undra om det är särskilt
            effektivt att ha det på det här viset.
          </note>
          <note>
            Detta kan kommunikationsministern kanske inte göra så mycket
            åt, men det som är allvarligt för mig -
          </note>
          <note>
            förutom detta intrång och det felaktiga långsiktiga beslut som
            man låter löpa hela tiden - är att de här 6
          </note>
          <note>
            miljarderna läggs på någonting som inte är ekologiskt hållbart.
            Det håller ju kommunikationsministern med om i sitt svar.
          </note>
          <note>
            Sedan måste jag säga något om vad som händer när man överklagar
            ett sådant här beslut till Regeringsrätten. Regeringsrätten svarar
            mig i dag, när det gäller behandlingen av den här frågan, att
            man på grund av Barsebäcksfrågan inte kommer att fatta något beslut
            förrän efter nästa årsskifte. Herregud!
          </note>
          <note>
            Skall lokalbefolkningen behöva vänta så länge, och vad kommer
            att ha hänt innan dess?
          </note>
          <note>
            Anf. 49 Kommunikationsminister INES
          </note>
          <note type="speaker">
            UUSMANN (s):
          </note>
          <note>
            Fru talman! Det är inte min uppgift att recensera eller ha synpunkter
            på hur Regeringsrätten arbetar.
          </note>
          <note>
            Det sköter den myndigheten om själv.
          </note>
          <note>
            När det gäller Bohusbanan vill jag ändå säga att den diskussionen
            har ju förts. Det är alldeles riktigt att det inte fattas en så
            hemskt lång bit för att binda ihop banorna. Man diskuterade också
            ganska ordentligt om man skulle satsa på Bohusbanan i stället
            för på Nordlänken, dvs. Norge-Vänernbanan. Detta hade dock blivit
            väldigt mycket dyrare. I det läget hade man varit tvungen att
            i princip bygga om hela Bohusbanan.
          </note>
          <note>
            Den är ju - det vet vi båda som har åkt den - väldigt krokig.
            Den tillåter inte de här tunga godsmängderna på 25 ton och är
            dessutom så pass krokig att ett godståg inte kan hålla den fart
            som är acceptabel för att det skall fungera med nuvarande godstågsstandard.
          </note>
          <note>
            I dag används Bohusbanan till den regionala trafiken och fungerar
            bra till det utan ombyggnad, något som också skulle innebära mycket
            stora ingrepp i den besvärliga bohuslänska terrängen. Som jag
            sade tidigare: Att räta ut en järnväg är ingenting som man gör
            smidigt i naturen. Det är ganska stelt.
          </note>
          <note>
            Det beslut som riksdagen fattade då man tog ställning för Nordlänken
            vad det gäller Intercitytrafiken, de internationella tågen och
            den tunga godstrafiken är ett beslut som jag tycker var klokt
            och riktigt.
          </note>
          <note>
            Därför satsas det också ordentligt med pengar på
          </note>
          <note>
            Nordlänken i dag.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1997/98:291 om beskattningen av skadestånd
            på grund av sexuella trakasserier
          </note>
          <note type="speaker">
            Anf. 50 Statsrådet THOMAS ÖSTROS (s):
          </note>
          <note>
            Fru talman! Lennart Rohdin har frågat mig vad regeringen avser
            att göra för att se till att skadestånd vid sexuella trakasserier
            på arbetsplatsen inte betraktas som inkomst av tjänst och därmed
            beskattas.
          </note>
          <note>
            Ideella skadestånd som saknar samband med skattepliktig verksamhet
            är normalt skattefria. Om skadeståndet har sin grund i ett anställningsförhållande
            är det däremot enligt rådande praxis normalt skattepliktig intäkt
            av tjänst. Enligt flera bestämmelser inom arbetsrättens område
            skall en arbetsgivare betala skadestånd till en arbetstagare om
            arbetsgivaren har åsidosatt vissa av sina lagliga skyldigheter.
            Skadeståndet kan avse ersättning för ekonomisk skada och ersättning
            för den kränkning som lagbrottet innebär.
          </note>
          <note>
            Båda dessa slag av skadestånd till arbetstagaren är normalt skattepliktig
            intäkt av tjänst för denne.
          </note>
          <note>
            När det gäller sexuella trakasserier har riksdagen nyligen beslutat
            om att i jämställdhetslagen
          </note>
          <note>
            (1991:433) föra in en skadeståndssanktionerad skyldighet för
            en arbetsgivare att vidta utredningsåtgärder och andra åtgärder
            vid ett påstående om att sådana trakasserier förekommer på arbetsplatsen.
            Om arbetsgivaren inte fullgör dessa skyldigheter skall arbetsgivaren
            betala skadestånd till arbetstagaren för den kränkning som underlåtenheten
            innebär.
          </note>
          <note>
            Enligt min mening fungerar nuvarande praxis i fråga om beskattning
            av skadestånd som har sin grund i anställningsförhållanden väl.
            Det finns inte heller någon anledning att från beskattningssynpunkt
            särbehandla skadestånd som betalas ut på grund av sexuella trakasserier
            på arbetsplatsen. Det är därför inte aktuellt att vidta några
            åtgärder som syftar till att ändra nuvarande beskattning av skadestånd
            som har sin grund i anställningsförhållanden.
          </note>
          <note type="speaker">
            Anf. 51 LENNART ROHDIN (fp):
          </note>
          <note>
            Fru talman! När statsråd avlämnar sina svar här i kammaren är
            det såvitt jag förstår praxis att dessa skall uttrycka hela regeringens
            syn på frågan. Jag utgår naturligtvis från att det är så även
            här, men jag ställer mig ändå frågan om regeringens jämställdhetsminister
            verkligen har granskat detta. Det är i alla fall statsrådet Messing
            som har lagt fram en proposition, som vi behandlar här i riksdagen
            om ett par veckor, om kvinnofrid, där bl.a. frågan om sexuella
            trakasserier tas upp. Jag trodde att regeringens avsikt inte bara
            var att klämma åt dem som gjorde sig skyldiga till sexuella trakasserier
            utan också att öka stödet till dem som drabbades av sexuella trakasserier.
            Nu har statsrådet enligt praxis möjlighet att återkomma med det
            verkliga innehållet i nästa replik. Jag avvaktar alltså.
          </note>
          <note>
            Nu är det här ett enskilt fall, och sådana skall vi normalt sett
            inte diskutera här i kammaren. Jag har dock förstått att myndigheterna
            ser det som prejudikatbildande. Det handlar alltså om en kvinna
            som utsatts för sexuella trakasserier av en chef i det företag
            där hon var anställd. Hon erhöll ca 300 000 kr i skadestånd, vilket
            är ganska mycket - man får förmoda att det rörde sig om rätt allvarliga
            trakasserier. Det här skedde genom en uppgörelse, ett avtal, inte
            genom att det fördes till fällande dom i domstol.
          </note>
          <note>
            Så långt allt väl, höll jag på att säga - det är det naturligtvis
            inte alls, men det är åtminstone rätt hanterat. Men sedan tvingas
            kvinnan att betala 200 000 kr i skatt. Myndigheterna konstaterar:
            Om någon blir slagen av arbetsgivaren och får skadestånd är det
            skattefritt - det är Riksskatteverket som har sagt detta
          </note>
          <note>
            - men i det här fallet har ersättningen sin grund i hennes anställningsförhållande
            och är att betrakta som skattepliktig inkomst av tjänst.
          </note>
          <note>
            Man kan fråga sig vad som är sunt förnuft, men är det rimligt
            att skadestånd som erhålls genom avtal, t.ex. genom facklig medverkan,
            skall behandlas sämre än efter fällande dom i en domstol? Skall
            människor därför uppmanas att alltid driva sina saker i domstol
            och inte göra upp avtalsvägen, exempelvis med medverkan av facket?
            Är det samhällsekonomiskt riktigt?
          </note>
          <note>
            Och, med hänsyn till vad vi skall diskutera om ett par veckor,
            är det rimligt att kvinnor med anställning skall ha sämre skydd
            och stöd när de utsätts för sexuella trakasserier än kvinnor som
            inte har anställning?
          </note>
          <note>
            Min sista fråga: Anser statsrådet och regeringen att sexuella
            trakasserier är en förmån i tjänsten som skall behandlas som en
            sådan och inte tvärtom?
          </note>
          <note type="speaker">
            Anf. 52 Statsrådet THOMAS ÖSTROS (s):
          </note>
          <note>
            Fru talman! Jag är säker på att jag och Lennart
          </note>
          <note>
            Rohdin delar samma upprördhet över sexuella trakasserier. Jag
            är säker på att jag och Lennart Rohdin också delar samma spontana
            förvåning och upprördhet när vi ser denna typ av myndighetsutslag.
            Men att gå från det till att göra som Lennart Rohdin, välja att
            bortse från att inkomstskattelagstiftningen inte är gjord för
            att förhindra viss typ av beteende utan har en konsekvens som
            utgår från andra delar, är att göra det för enkelt för sig.
          </note>
          <note>
            Det handlar här inte om huruvida domstolen har beslutat eller
            inte. Det handlar om en mängd olika typer av skadestånd som har
            sin upprinnelse i anställningsförhållandet. Har skadeståndet sin
            grund i ett anställningsförhållande, dvs. betalas skadeståndet
            ut som ett resultat av att arbetsgivaren åsidosatt någon skyldighet
            som följer av anställningsförhållandet, är skadeståndet skattepliktig
            inkomst av tjänst. Det är den praxis som har utvecklats. Det är
            alltså inte särskilt riktat mot sexuella trakasserier. Det handlar
            om alla typer av skadestånd som har sin grund i anställningsförhållandet.
          </note>
          <note>
            Allmänt skadestånd har bedömts som skattefritt i ett fall av
            könsdiskriminering enligt jämställdhetslagen. Det bestod av att
            en kommun anställde en manlig sökande trots att en kvinnlig sökande
            hade haft bättre sakliga förutsättningar för tjänsten. Skälet
            för skattefriheten var då att mottagaren, dvs. kvinnan, saknade
            anställning hos den som betalade ut skadeståndet. Det skadeståndet
            dömdes ut av domstol.
          </note>
          <note>
            Det kan i förstone verka som en orimlig princip.
          </note>
          <note>
            Vi delar ju den upprördhet som finns över alla former av trakasserier.
            Men tittar vi närmare på hur vi skulle göra om vi använde inkomstskattelagstiftningen
            som en del i kampen mot trakasserier, skulle vi upptäcka att det
            kunde bli ett ganska komplicerat system. Det blir svåra gränsdragningsproblem
            i tillämpningen. Det skulle bli nödvändigt för skattemyndigheten
            att närmare granska vilka slag av skador som skadeståndet avser
            att täcka och bedöma om skadeståndets storlek är rimligt och befogat
            från skadeståndsrättslig synpunkt, vilket ju kan vara en mycket
            grannlaga uppgift.
          </note>
          <note>
            Det öppnar möjligheterna för mindre nogräknade arbetsgivare att
            använda sig av den här typen av ersättningar inte enbart då det
            handlar om sexuella trakasserier utan vid många andra typer av
            brott mot anställningslagstiftningen.
          </note>
          <note>
            Det är viktigt att skadestånd som har sin grund i anställningsförhållanden
            är skattepliktigt enligt de riktlinjer som har dragits upp i praxis.
            Att göra undantag i endast ett fall, som vi delar en upprördhet
            över, skapar inget särskilt bra system enligt inkomstskatterättslig
            princip.
          </note>
          <note>
            Kampen mot sexuella trakasserier förs på många fronter. Jag tycker
            inte att inkomstskattelagstiftningen är den bästa fronten för
            att föra den kampen.
          </note>
          <note type="speaker">
            Anf. 53 LENNART ROHDIN (fp):
          </note>
          <note>
            Fru talman! Nu kom litet mer innehåll, som jag förväntade mig.
            Men jag förstår ändå inte skatteministerns och regeringens resonemang.
          </note>
          <note>
            Att vi är överens i vår upprördhet utgår jag från, det tror jag
            alldeles säkert att vi är. Men då måste man göra någonting. I
            det här fallet kan man naturligtvis hela tiden argumentera med
            att det här har sin grund i hennes anställningsförhållande. Men
            en kvinna som inte är anställd, som trakasseras sexuellt av en
            person som hon inte har något anställningsförhållande till, skulle
            inte bli behandlad på samma sätt. Då är frågan:
          </note>
          <note>
            Är det skattelagstiftningens syn på förmåner av anställning som
            skall styra i det här fallet, eller är det den övriga lagstiftningens
            syn på sexuella trakasserier som skall styra? Jag tycker att det
            är självklart att det bör vara det senare.
          </note>
          <note>
            Om skatteministern hade sagt att man inte hade uppmärksammat
            detta tidigare, att det här fallet är prejudikatbildande, att
            det här kanske är ett förbiseende, där ansvaret delas mellan regering
            och riksdag, hade jag funnit det som ett rimligt svar. Jag hade
            då naturligtvis sett fram emot att det skulle komma något ytterligare
            framöver som tar hänsyn till den här situationen. Men uppenbarligen
            anser inte statsrådet och regeringen att man behöver göra någonting
            vidare.
          </note>
          <note>
            Kvinnofridspropositionen kan man ha många synpunkter på. Den
            innehåller inte så värst många konkreta förslag, men man försöker
            bl.a. skärpa lagstiftningen när det gäller sexuella trakasserier,
            inte minst på arbetsplatser. Men det vi nu diskuterar är någonting
            som jag inte har kunnat se att man har varit medveten om eller
            har tagit i beaktande.
          </note>
          <note>
            Dessutom tycker jag att det är litet konstigt att jämföra diskriminering
            vid anställning med sexuella trakasserier. Sexuella trakasserier
            har inte i grunden någonting med anställning att göra. Det kan
            naturligtvis förekomma även i anställningsförhållanden, men bör
            behandlas på samma sätt.
          </note>
          <note>
            Jag konstaterar att kvinnofridspropositionen innehåller mycket
            retorik. Ibland skulle man nästan kunna säga att könskrigsretoriken
            döljer det faktum att de förslag man lägger fram huvudsakligen
            syftar till att straffa och komma åt förövaren. Där finns egentligen
            mycket litet när det gäller att skydda och stödja offren, som
            huvudsakligen är kvinnor.
          </note>
          <note type="speaker">
            Anf. 54 Statsrådet THOMAS ÖSTROS (s):
          </note>
          <note>
            Fru talman! Jag och hela regeringen delar Lennart
          </note>
          <note>
            Rohdins engagemang när det gäller sexuella trakasserier. Kampen
            mot detta är en mycket viktig gemensam uppgift för hela samhället.
          </note>
          <note>
            Det Lennart Rohdin säger är att också inkomstskattelagstiftningen
            skall användas i kampen mot sexuella trakasserier. Jag som ansvarig
            för ett skattesystem tycker inte att det är särskilt lämpligt
            att använda just inkomstskattelagstiftningen i detta sammanhang.
          </note>
          <note>
            Att göra ett undantag i beskattningen för skadestånd som en arbetsgivare
            har betalat för att han har underlåtit att agera vid sexuella
            trakasserier på arbetsplatsen skulle innebära att skattelagstiftningen
            används för att värdera olika skadors svårighetsgrad.
          </note>
          <note>
            Inkomstbeskattningen bör ledas efter andra principer.
          </note>
          <note>
            Det är min enkla poäng.
          </note>
          <note>
            Det är naturligtvis enkelt för Lennart Rohdin att använda detta
            som exempel på att man inte skulle göra någonting när det gäller
            sexuella trakasserier.
          </note>
          <note>
            Det är oerhört frestande att använda detta. Men det är inte en
            rimlig utgångspunkt att inkomstskattelagstiftningen skall vara
            ett vapen i kampen mot sexuella trakasserier. Det finns andra
            vapen vi skall använda oss av och skärpa. Den kampen ställer jag
            till fullo upp på.
          </note>
          <note type="speaker">
            Anf. 55 LENNART ROHDIN (fp):
          </note>
          <note>
            Fru talman! Min enkla synpunkt är att skattepolitiken inte skall
            användas till att göra skillnad mellan kvinnor som har anställning
            och kvinnor som inte har anställning när det gäller hur samhället
            behandlar dem när de har utsatts för sexuella trakasserier. Det
            skall gälla även på skattepolitikens område.
          </note>
          <note>
            Jag tror, eftersom jag har läst kvinnofridspropositionen och
            de ideologiska resonemangen där, att jämställdhetsministern i
            ett sådant här sammanhang skulle konstatera att den här konflikten
            är ett uttryck för att skattepolitiken hittills har formats huvudsakligen
            av manliga strukturer och därför kanske bortser från de här sakerna.
            De resonemang som regeringen för i den propositionen ger anledning
            att också se över hur skattelagstiftningen hanterar de här sakerna.
          </note>
          <note>
            Jag är inte särskilt hoppfull. Vi får väl se om det är den här
            regeringen eller en ny regering som kommer att ta tag i de här
            problemen och göra någonting åt stödet för de kvinnor som utsätts
            för sexuella trakasserier.
          </note>
          <note type="speaker">
            Anf. 56 Statsrådet THOMAS ÖSTROS (s):
          </note>
          <note>
            Fru talman! Kampen mot sexuella trakasserier är en mycket viktig
            politisk fråga. Frågan i den här diskussionen gäller inte, som
            Lennart Rohdin hela tiden försöker påskina, om det finns mer eller
            mindre engagemang i kampen mot sexuella trakasserier. Det handlar
            om ifall man skall göra som Lennart Rohdin säger, använda inkomstskattelagstiftningen.
            Vi skall peka ut en kränkning och säga att denna kränkning skall
            behandlas annorlunda än andra typer av kränkningar ur inkomstskattelagstiftningens
            synpunkt. Jag tycker inte att det är en särskilt lämplig åtgärd,
            när vi ser det ur skatteperspektiv.
          </note>
          <note>
            Självklart är kampen mot sexuella trakasserier en mycket viktig
            kamp, och vi skall använda många redskap. Men Lennart Rohdin gör
            det mycket enkelt för sig när han säger att inom inkomstskattelagstiftningen
            skall vi välja ut en kränkning och säga att den skall behandlas
            annorlunda än den praxis som gäller hela den här typen av problematik.
          </note>
          <note>
            Normal praxis i Sverige är att skadestånd som grundas på anställningsförhållandet
            är skattepliktigt.
          </note>
          <note>
            Det gäller många olika typer av skadestånd. Det gäller också
            om skadeståndet har förhandlats fram eller har beslutats av domstol.
            Det är en rimlig ordning - trots att det i det här fallet spontant
            inte känns riktigt och bra. Från principiell utgångspunkt finner
            jag att det är en rimlig ordning.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1997/98:287 om dubbelt medborgarskap
          </note>
          <note type="speaker">
            Anf. 57 Statsrådet LARS ENGQVIST (s):
          </note>
          <note>
            Fru talman! Peter Weibull Bernström har frågat mig vad jag avser
            att vidta för åtgärder för att i ökad omfattning medge utflyttade
            svenskar dubbelt medborgarskap och möjliggöra för barn med en
            svensk förälder, bosatt utomlands och fött före den 1 juli
          </note>
          <note>
            1979, att söka svenskt medborgarskap. Peter Weibull
          </note>
          <note>
            Bernström har även fråga mig vad jag avser att vidta för åtgärder
            för att öka informationen till utflyttade svenska medborgare om
            lagstiftningen på området.
          </note>
          <note>
            Den svenska medborgarskapslagstiftningen bygger, i likhet med
            vad som är fallet i de flesta andra europeiska länder, på den
            s.k. härstamningsprincipen.
          </note>
          <note>
            Denna innebär att föräldrarnas medborgarskap är bestämmande för
            ett barns medborgarskap, oavsett var barnet föds. En annan viktig
            princip som varit grundläggande sedan lång tid tillbaka är strävan
            att undvika dubbelt medborgarskap. Sistnämnda princip är inte
            något unikt för Sverige.
          </note>
          <note>
            År 1963 antog Europarådet en konvention om begränsning av fall
            av flerfaldiga medborgarskap och om militära förpliktelser i fall
            av flerfaldigt medborgarskap. I konventionen föreskrivs att en
            vuxen medborgare i någon av konventionsstaterna, som frivilligt
            förvärvar medborgarskap i en annan konventionsstat, skall förlora
            sitt tidigare medborgarskap. Konventionen, vars syfte är att väsentligt
            reducera antalet fall av dubbla medborgarskap, har ratificerats
            av 13 av Europarådets medlemsländer.
          </note>
          <note>
            Det är mot denna bakgrund man bör se de svenska reglerna om förvärv
            och förlust av medborgarskap.
          </note>
          <note>
            Av medborgarskapslagen framgår bl.a., i linje med våra internationella
            åtaganden, att en svensk medborgare förlorar sitt medborgarskap
            om personen frivilligt blir medborgare i ett annat land efter
            ansökan eller genom anställning i den främmande staten. Motsvarande
            bestämmelser finns i ett flertal andra länders lagstiftning, även
            länder som inte har ratificerat 1963
          </note>
          <note>
            års konvention.
          </note>
          <note>
            Principen om att undvika dubbelt medborgarskap har emellertid
            inte upprätthållits konsekvent, så inte heller i Sverige. Ett
            exempel är den lagändring som skedde år 1979, enligt vilken barn
            i ökad utsträckning även får moderns svenska medborgarskap, trots
            att fadern är medborgare i ett annat land. Enligt övergångsbestämmelserna
            tillämpades bestämmelsen även på barn födda före den 1 juli 1979
            under en övergångstid på tre år. Dubbla medborgarskap har även
            kommit att accepteras i allt större utsträckning i ärenden om
            svenskt medborgarskap. Det hänger bl.a.
          </note>
          <note>
            samman med den stora flyktinginvandring som vi har haft under
            senare år. Det är självfallet inte rimligt att politiska flyktingar
            skall behöva kontakta representanter för regimen i hemlandet för
            att begära befrielse från medborgarskapet.
          </note>
          <note>
            Frågan om dubbelt medborgarskap är av komplex natur. Att generellt
            medge utflyttade svenskar att behålla sitt svenska medborgarskap
            vid förvärv att ett annat lands medborgarskap skulle innebära
            ett brott mot våra internationella förpliktelser. Det skulle också
            rimligen innebära att Sverige får acceptera att motsvarande rätt
            tillkommer utländska medborgare i samma situation i Sverige. En
            reform i denna riktning skulle kräva grannlaga överväganden i
            samråd med andra länder. Regeringen anser inte att det för närvarande
            finns underlag för att ta ett sådant steg. Några planer i sådan
            riktning finns inte heller hos något av våra nordiska grannländer.
            Den nuvarande medborgarskapslagstiftningen bygger ju som bekant
            på ett nordiskt samarbete.
          </note>
          <note>
            Som Peter Weibull Bernström säkert vet tillsatte regeringen i
            januari 1997 en parlamentarisk kommitté, i vilken företrädare
            för samtliga riksdagspartier ingår. Kommittén skall göra en allmän
            översyn av lagen (1950:382) om svenskt medborgarskap och därvid
            särskilt utreda vissa speciella frågeställningar.
          </note>
          <note>
            I direktiven till kommittén (dir. 1997:5) har regeringen uttalat
            att dubbelt medborgarskap även fortsättningsvis i princip bör
            undvikas, men att det kan tänkas att det finns ytterligare situationer
            där dubbelt medborgarskap bör accepteras. I detta ligger en möjlighet
            att ta upp olika förhållanden som berör utlandssvenskarna. Kommittén
            skall slutföra sitt arbete i september 1998, och jag vill självfallet
            inte föregripa dess arbete.
          </note>
          <note>
            När det gäller informationen till utflyttade svenskar om innebörden
            av den svenska lagstiftningen på området, är min uppfattning att
            utlandsmyndigheterna vidtar goda informationsinsatser, men det
            krävs naturligtvis en kontakt med myndigheten för att få information.
            Om det skulle framkomma mer konkret kritik i detta avseende måste
            vi dock självfallet vara beredda att diskutera förbättringar.
          </note>
          <note>
            Anf. 58 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Fru talman! Jag får tacka statsrådet för svaret. Jag blev inte
            mycket klokare av det. Det är en faktauppräkning som redan finns
            i min interpellation.
          </note>
          <note>
            Jag har bl.a. frågat statsrådet om möjligheterna att i ökad omfattning
            medge utflyttade svenskar dubbelt medborgarskap, men får till
            svar att det skulle vara ett brott mot våra internationella förpliktelser
            att generellt medge dubbelt medborgarskap. Därefter slår statsrådet
            fast att det skulle kräva grannlaga samordning med andra länder,
            men att det inte finns skäl till någon sådan.
          </note>
          <note>
            Det gläder mig att statsrådet erkänner att lagstiftningen är
            inkonsekvent på flera punkter. Det gäller t.ex. barn födda efter
            den 1 juli 1979 av en svensk moder i förhållande till dem födda
            före detta datum.
          </note>
          <note>
            Statsrådet erkänner dessutom att dubbla medborgarskap har kommit
            att accepteras i allt större omfattning i samband med flyktinginvandringen.
            Samtidigt lutar sig statsrådet Engqvist mot Europarådskonventionen
            från 1963 och ger intrycket av att den är globalt allmängiltig.
            Det är den nu inte.
          </note>
          <note>
            Dels saknar många länder regler mot dubbelt medborgarskap, dels
            tillämpas Europarådskonventionen mer eller mindre rigoröst och
            generöst i länderna som har ratificerat den. Sverige hör till
            de länder som är väldigt noga men som ändå tillåter sig undantag
            för barn födda efter 1979 och flyktingar. Vissa länder utnyttjade
            i samband med ratificeringen möjligheten att förbehålla sig rätten
            att låta egna medborgare behålla sitt medborgarskap i ansökan
            om att få bli annat lands medborgare. Bl.a. Tyskland och Österrike
            gjorde så.
          </note>
          <note>
            Många länder har en generösare inställning än
          </note>
          <note>
            Sverige till möjligheten till att ha flera medborgarskap. I andra
            länder, t.ex. Australien, både krävs och erbjuds medborgarskap
            för att få offentliga tjänster, utan krav på att därmed avsluta
            tidigare medborgarskap. Svenskar måste då avstå dessa arbeten
            om de inte samtidigt är beredda att överge sitt svenska medborgarskap
            - på grund av svensk lag, inte australisk.
          </note>
          <note>
            Vi ser nu att det är svårt att konsekvent hålla på en konvention
            som härrör sig från 1963 efter den oerhörda internationalisering
            som skett sedan dess. Jag tänker på EU, på hur många som arbetar
            och bildar familj utomlands, inte minst svenskar. Det är då naturligt
            för mig att Sverige i sin egen lagstiftning och inom ramen för
            det arbete som pågår inom Europarådet för att få fram en ny konvention
            om dubbla medborgarskap arbetar för en mer generös inställning
            till möjligheten att inneha dubbla medborgarskap.
          </note>
          <note>
            Statsrådet konstaterar att det inte finns anledning att se över
            denna fråga. Är inte regeringen här lika inkonsekvent som själva
            lagstiftningen på området?
          </note>
          <note>
            Jag fortsätter med de andra frågorna i mitt nästa inlägg.
          </note>
          <note type="speaker">
            Anf. 59 Statsrådet LARS ENGQVIST (s):
          </note>
          <note>
            Fru talman! Jag är i vissa avseenden alldeles överens med Peter
            Weibull Bernström, nämligen att det finns skäl att diskutera i
            vilken mån det skall finnas ytterligare undantag. Detta är den
            parlamentariska kommitténs uppdrag. Det finns möjlighet att inom
            de direktiv kommittén har att pröva dessa frågor. Det kommer att
            innebära att vi kan få en mer ordentlig diskussion när kommittén
            redovisar sitt betänkande.
          </note>
          <note>
            Däremot var mitt principiella svar upphängt på det faktum att
            vi har ratificerat Europakonventionen. Det må vara så att Sverige
            av tradition följer internationella överenskommelser till punkt
            och pricka. Vi skall fortsätta att göra det på det här området
            också. De undantag som kan diskuteras för utlandssvenskar får
            vi möjlighet att pröva när kommittén presenterar sitt förslag.
          </note>
          <note>
            Anf. 60 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Fru talman! När det gäller min andra fråga till statsrådet, om
            inte Sverige borde möjliggöra för barn födda före den 1 juli 1979
            av svensk moder att söka svenskt medborgarskap, hänvisar statsrådet
            till den parlamentariska kommitté som nu gör en allmän översyn
            av lagen. Jag förstår mycket väl att statsrådet inte kan föregripa
            dess arbete. Men problemet med denna översyn är att den här frågeställningen
            inte finns, såvitt jag har kunnat finna, med i direktiven. Kommittén
            har inte fått i uppdrag att titta på just denna fråga, utan utredningen
            är egentligen inriktad på att lösa problem för människor som flyttar
            till Sverige, flyktingar och invandrare som vill bli svenskar.
            Det handlar alltså inte om infödda svenskar som flyttar utomlands
            och bildar familj, som håller kontakten med Sverige och kanske
            arbetar för Sverige och som själva, liksom deras barn, kanske
            vill återvända till
          </note>
          <note>
            Sverige - barn som kanske tillbringar långa tider i
          </note>
          <note>
            Sverige och talar utmärkt svenska och som kanske vill studera
            och arbeta i Sverige, barn som har syskon födda efter den 1 juli
            1979 och som därigenom är diskriminerade visavi sina unga syskon.
            Jag känner flera sådana här ungdomar som inte kan åka till Sverige
            och studera här, medan lillebror eller lillasyster kan göra det.
            Det är hårt för dem.
          </note>
          <note>
            Här kommer den dåliga informationen in, som jag också berör i
            min fråga. Det är fråga om föräldrar som inte uppmärksammade övergångsregeln
            under den tid den gällde och som inte hade någon konkret kontakt
            med vare sig en ambassad eller ett konsulat under de år som övergångsregeln
            gällde. Att de inte frågade efter den berodde kanske på att de
            helt enkelt inte kände till den.
          </note>
          <note>
            Ett anslag på en ambassad eller en kungörelse i en svensk tidning
            menar jag inte är tillräckligt för att ge information om så viktiga
            ting till dem som inte har anledning att uppsöka en ambassad eller
            dagligen läsa en svensk tidning. Sverige kunde ha använt sig av
            röstlängden och i samband med valet till riksdagen
          </note>
          <note>
            1982 ha skickat med information till alla dem som anmält sig
            till denna inför valet, för de visar ju att de är intresserade
            av och vill påverka det som händer i
          </note>
          <note>
            Sverige. Man gjorde inte det, och nu menar jag att det är hög
            tid att vi rättar till denna informationsmiss och ger en förnyad
            möjlighet till dessa ungdomar att söka svenskt medborgarskap och
            ser över hur informationen går ut till våra utlandssvenskar.
          </note>
          <note>
            Det är här ishockeyspelaren Samuelsson kommer in. Han, lika litet
            som många andra, hade uppenbarligen inte en aning om att han inte
            längre var svensk medborgare i och med att han hade sökt amerikanskt
            medborgarskap. För den som inte känner till våra hårda regler
            kommer det som en kall dusch när han eller hon kanske efter ett
            antal år, efter utflyttning och erhållande av annat medborgarskap,
            skall förnya passet och då upptäcker att han eller hon inte varit
            svensk på flera år utan varit turist i sitt eget hemland.
          </note>
          <note>
            Han eller hon kanske t.o.m. borde ha sökt uppehållstillstånd
            för att vistas här en längre tid osv. Det blir nästan absurt.
          </note>
          <note>
            Statsrådets avslutande rader i svaret inger mig dock en förhoppning,
            nämligen det han säger om att regeringen skulle vara beredd att
            diskutera förbättringar om det skulle framkomma konkret kritik.
            Jag hoppas att denna debatt kunnat bidra något i detta avseende.
            Jag skulle vilja lämna med ett tips: Skriv gärna in i passet information
            om att man mister sitt medborgarskap, så länge inte lagstiftningen
            och tilllämpningen är generösare än som det är i dag.
          </note>
          <note type="speaker">
            Anf. 61 Statsrådet LARS ENGQVIST (s):
          </note>
          <note>
            Fru talman! Jag har tolkat direktiven till kommittén så att kommittén
            har möjligheter att pröva frågorna som gäller dubbelt svenskt
            medborgarskap också för utlandssvenskarna, dvs. att det inte finns
            några hinder för kommittén att ta upp de frågor som Peter
          </note>
          <note>
            Weibull Bernström har aktualiserat. Det är ett viktigt påpekande.
            Läser man direktiven så som jag har läst dem skall det inte finnas
            några sådana hinder, vilket innebär att vi i anslutning till att
            kommittén redovisar sitt betänkande förhoppningsvis kan få en
            utförligare diskussion om de problem som aktualiserats i den här
            debatten.
          </note>
          <note>
            När det sedan gäller information delar jag Peter
          </note>
          <note>
            Weibull Bernströms uppfattning om att vi inte kan nöja oss med
            att informationen inte finns tillgänglig för den som aktivt söker
            den. Jag vet som tidigare journalist att problemet ofta är att
            alltför många inte vet vilken information man skall söka efter.
            Även om det inte ligger inom mitt ansvarsområde att diskutera
            exakt hur utrikesförvaltningen skall hantera informationen är
            det en fråga som bör beredas och diskuteras vidare i Regeringskansliet.
            Det är klart att man måste garantera sig om att viktiga förändringar
            i vår medborgarskapslagstiftning skall nå alla de svenska medborgare
            som arbetar utomlands.
          </note>
          <note>
            Anf. 62 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Fru talman! Jag tycker att det känns som att det finns en möjlighet
            att rätta till en del här. Jag tror att statsrådet Engqvist och
            jag kan förenas i en förhoppning om att kommittén tittar även
            på den här delen så att dessa nästintill absurditeter kan lösas,
            absurditeter som innebär att barn som både kan tala svenska och
            vistas mycket i Sverige, som har en djup svensk tradition och
            som kanske är våra bästa ambassadörer utomlands inte har möjlighet
            att studera eller arbeta i det som de betraktar som rent av sitt
            hemland.
          </note>
          <note>
            Man undrar litet varför vi endast skulle utreda medborgarskapsvillkor
            för dem som flyttar till Sverige. Jag tycker att det är lika viktigt
            att vi tar med dem som bor utomlands, för de blir trots allt fler
            och fler för varje år. Enligt beräkningar finns det nu ungefär
          </note>
          <note>
            300 000 personer som på eller annat sätt har sitt arbete och
            sin hemvist utomlands. Jag tror att vi måste ta vara på dessa
            människor, deras ambitioner och engagemang för Sverige på ett
            annat sätt än vad vi hittills gjort.
          </note>
          <note>
            Överläggningen var härmed avslutad.
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkande
          </note>
          <note>
            1997/98:KU19 Tryckfrihetsförordningens och yttrandefrihetsgrundlagens
            tillämpningsområden -
          </note>
          <note>
            barnpornografifrågan m.m.
          </note>
          <note>
            Finansutskottets betänkanden
          </note>
          <note>
            1997/98:FiU22 Utländska försäkringsgivare med verksamhet i Sverige
          </note>
          <note>
            1997/98:FiU23 Ändringar i lagen (1980:1097) om
          </note>
          <note>
            Svenska skeppshypotekskassan
          </note>
          <note>
            1997/98:FiU24 Förlängd mandattid för huvudmän i sparbank m.m.
          </note>
          <note>
            Skatteutskottets betänkanden
          </note>
          <note>
            1997/98:SkU24 Kontrolluppgiftsskyldighet vid options- och terminsaffärer,
            m.m.
          </note>
          <note>
            1997/98:SkU25 Beskattning av elpannor och vissa andra punktskattefrågor
          </note>
          <note>
            Lagutskottets betänkanden
          </note>
          <note>
            1997/98:LU21 Konsumentpolitiska frågor
          </note>
          <note>
            1997/98:LU22 Vissa stiftelse- och fastighetsrättsliga frågor
          </note>
          <note>
            1997/98:LU23 Ett rättsligt skydd för beteckningen
          </note>
          <note>
            Svensk författningssamling
          </note>
          <note>
            Socialutskottets betänkanden
          </note>
          <note>
            1997/98:SoU19 Ombildning av Handikappinstitutet
          </note>
          <note>
            1997/98:SoU21 Frysförvaring av befruktade ägg
          </note>
          <note>
            Kulturutskottets betänkanden
          </note>
          <note>
            1997/98:KrU14 Framtidsformer - Handlingsprogram för arkitektur,
            formgivning och design
          </note>
          <note>
            1997/98:KrU16 Filmfrågor
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 8 maj
          </note>
          <note>
            1997/98:685 av Annika Nordgren (mp) till jordbruksministern
          </note>
          <note>
            Djur på cirkus
          </note>
          <note>
            1997/98:704 av Dan Ericsson (kd) till jordbruksministern
          </note>
          <note>
            Salixodling
          </note>
          <note>
            den 11 maj
          </note>
          <note>
            1997/98:682 av Rose-Marie Frebran (kd) till statsrådet Pierre
            Schori
          </note>
          <note>
            Utlänningslagen
          </note>
          <note>
            1997/98:692 av Ulla Hoffmann (v) till statsrådet
          </note>
          <note>
            Pierre Schori
          </note>
          <note>
            Avvisningsbeslut
          </note>
          <note>
            1997/98:693 av Ulla Hoffmann (v) till statsrådet
          </note>
          <note>
            Pierre Schori
          </note>
          <note>
            Kosovo
          </note>
          <note>
            1997/98:694 av Ulla Hoffmann (v) till statsrådet
          </note>
          <note>
            Pierre Schori
          </note>
          <note>
            Språkanalyser
          </note>
          <note>
            1997/98:695 av Ulla Hoffmann (v) till statsrådet
          </note>
          <note>
            Pierre Schori
          </note>
          <note>
            Lugnande medel vid avvisning
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 26 maj.
          </note>
          <note>
            15 § Kammaren åtskildes kl. 13.08.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 8 § anf. 38 och av andre vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
