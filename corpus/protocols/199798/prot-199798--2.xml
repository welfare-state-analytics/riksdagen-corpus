<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--2</head>
          <docDate when="1997-09-16">1997-09-16</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            1997/98:2
          </note>
          <note>
            --------------------------------------------------------------------
          </note>
          <note>
            Efter gudstjänst i Storkyrkan, där predikan hölls av universitetslektor
            Björn Skogar, öppnades riksmötet i kammarens plenisal enligt det
            program som i bilaga fogats till detta protokoll.
          </note>
          <note>
            1 § Öppnande av riksmötet
          </note>
          <note type="speaker">
            Anf. 1 TALMANNEN:
          </note>
          <note>
            Jag hemställer att Ers Majestät öppnar riksmötet
          </note>
          <note>
            1997/98.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Fru talman! Ärade riksdagsledamöter! Efter en sommar som har
            erbjudit de bästa förutsättningar för rekreation inleder riksdagen
            nu ett nytt arbetsår.
          </note>
          <note>
            Många och viktiga frågor kommer åter att behandlas.
          </note>
          <note>
            När det gäller landets ekonomi har många svåra beslut tagits
            under de senaste riksmötena i syfte att minska svenska statens
            lånebehov och skuldbörda.
          </note>
          <note>
            Detta kan förhoppningsvis öka det ekonomiska utrymmet för riksdagens
            initiativ. Problemen med den höga arbetslösheten kommer även i
            fortsättningen att vara av central betydelse för arbetet i riksdagen.
          </note>
          <note>
            Under den gångna sommaren har den europeiska kontinenten drabbats
            av en allvarlig översvämningskatastrof, vilket dock inte påverkat
            Östersjön i befarad omfattning. Friskt och rent vatten i Östersjön
            är i högsta grad ett svenskt intresse, men också en fråga för
            samarbetet mellan länderna kring detta hav.
          </note>
          <note>
            De av föregående riksmöte beslutade förändringarna i totalförsvaret
            håller på att genomföras. Försvarsmakten har tilldelats utökade
            uppgifter i internationell verksamhet. Jag har nyligen haft möjlighet
            att både följa en övning inom Partnership for Peace och besöka
            de svenska enheterna i Bosnien och Makedonien. Vi har all anledning
            att vara stolta över de svenskar som i dessa sammanhang genomför
            viktiga uppgifter på ett förtjänstfullt sätt.
          </note>
          <note>
            Sveriges medverkan genom åren i internationella fredsbevarande
            uppgifter är ett bevis på vårt konsekventa stöd för FN. Vår plats
            i säkerhetsrådet har givit oss ökade möjligheter att föra fram
            våra synpunkter.
          </note>
          <note>
            Ett värdefullt tillfälle att diskutera Sveriges roll inom
          </note>
          <note>
            FN-arbetet gavs när den nye generalsekreteraren nyligen besökte
            Sverige - i somras.
          </note>
          <note>
            Möjligheterna att utnyttja vårt medlemskap i Europeiska unionen
            har successivt blivit större, till gagn bl.a. för vår glesbygd.
            Ökade erfarenheter har efter hand resulterat i ett alltmer effektivt
            samarbete över gränserna.
          </note>
          <note>
            Under det gångna riksdagsåret har drottningen och jag avlagt
            statsbesök i Chile såväl som Sydafrika.
          </note>
          <note>
            Nästa vecka kommer vi att hälsa Österrikes president välkommen,
            och senare under hösten kommer Rysslands president att avlägga
            statsbesök i Sverige.
          </note>
          <note>
            Statsbesöken är av stor betydelse. De fördjupar och förnyar kontaktytorna
            mellan de berörda länderna.
          </note>
          <note>
            Större kunskap och förståelse bidrar självfallet till att öka
            samarbetet.
          </note>
          <note>
            Under hösten kommer kronprinsessan Victoria att påbörja sin viktiga
            utbildning i hur det svenska samhället är uppbyggt och fungerar.
            Hon kommer att göra en rad informationsbesök både här i riksdagen
            och hos olika regeringsorgan. De kunskaper hon då inhämtar kommer
            att hjälpa henne att sköta sina uppgifter framdeles. Kronprinsessan
            ser fram emot denna utbildningsperiod med både tillförsikt och
            tacksamhet.
          </note>
          <note>
            Vi kommer alla att med intresse följa ert arbete.
          </note>
          <note>
            Jag vill nu önska er - valda ombud för Sveriges folk -
          </note>
          <note>
            lycka och framgång i ert ansvarsfulla värv.
          </note>
          <note>
            Med dessa ord förklarar jag riksmötet 1997/98
          </note>
          <note>
            öppnat.
          </note>
          <note>
            2 § Regeringsförklaring
          </note>
          <note type="speaker">
            Anf. 3 Statsminister GÖRAN PERSSON (s):
          </note>
          <note>
            Eders Majestäter, Eders Kungliga Högheter, fru talman, ärade
            ledamöter av Sveriges riksdag, mina damer och herrar! Svenska
            folket kan möta nästa sekel med tillförsikt och framtidstro. Vi
            kommer att ta steget in i 2000-talet med hög tillväxt, låg inflation
            och sjunkande arbetslöshet.
          </note>
          <note>
            Låneberoendets tid är förbi. Överskott i de offentliga finanserna
            skall pressa tillbaka statsskulden.
          </note>
          <note>
            Vi kan åter forma vår gemensamma framtid - ett samhälle där ingen
            lämnas utanför.
          </note>
          <note>
            På stabil grund kan politiken inriktas mot att utveckla Sverige.
          </note>
          <note>
            Arbetslösheten skall betvingas. År 2000 skall den öppna arbetslösheten
            vara halverad till 4 %. Därefter är målet full sysselsättning.
          </note>
          <note>
            Skolan, vården och omsorgen skall förbättras.
          </note>
          <note>
            Regeringen vill utveckla välfärdens kärna. Därför skall nya resurser
            i första hand tillföras skolan, vården och omsorgen om barn och
            äldre.
          </note>
          <note>
            Rättvisan skall stärkas. När utrymme finns skall de som har burit
            tyngst bördor i saneringen av de gemensamma finanserna stå främst.
            Valet mellan skattesänkningar och bidragsförändringar skall styras
            av vad som bäst gynnar en rättvis fördelning och mest bidrar till
            tillväxt och ökad sysselsättning.
          </note>
          <note>
            Regeringen kan inte acceptera att löntagarnas uppoffringar under
            de svåra år som vi har bakom oss används till att finansiera skattelättnader
            för höginkomsttagare under de goda år som ligger framför oss.
          </note>
          <note>
            Fria och trygga människor, ett vitalt näringsliv och internationellt
            engagemang skall känneteckna vårt land i det nya seklet. Med en
            politik som står i samklang med övriga Europa skall vi ta steget
            in i 2000-
          </note>
          <note>
            talet.
          </note>
          <note>
            På fyra hörnstenar skall Sverige byggas starkt inför framtiden.
          </note>
          <note>
            För det första: Sverige skall möta 2000-talet genom ett starkt
            internationellt engagemang i den globala miljö vi lever i.
          </note>
          <note>
            Regeringens utrikespolitiska mål är att ytterligare intensifiera
            Östersjösamarbetet, att spela en aktiv roll i EU-arbetet, att
            vara pådrivande i utvidgningen av
          </note>
          <note>
            EU, att verka för ökad säkerhet och samarbete i Europa, att delta
            i fredsfrämjande uppdrag samt att vidmakthålla ett aktivt internationellt
            engagemang för solidaritet och rättvisa.
          </note>
          <note>
            Sveriges militära alliansfrihet, syftande till att vårt land
            skall kunna vara neutralt i händelse av krig i vårt närområde,
            består. Den förenas med en stark vilja till ansvarstagande och
            samarbete. Därmed värnar vi bäst vårt lands frihet och oberoende.
            Vårt mål är en ny alleuropeisk säkerhetsgemenskap.
          </note>
          <note>
            Europa blir en allt säkrare kontinent. Länderna knyts närmare
            varandra. Organisationer som EU,
          </note>
          <note>
            Nato, OSSE och Europarådet får tydligare roller.
          </note>
          <note>
            Ryssland inlemmas alltmer i de europeiska samarbetsstrukturerna.
          </note>
          <note>
            Sveriges samverkan med övriga nordiska länder bygger på en bred
            värdegemenskap. Det nordiska samarbetet förblir en stabil plattform
            för konkret samverkan och internationellt agerande. Det skall
            utvecklas under Sveriges ordförandeskap i Nordiska ministerrådet
            under 1998.
          </note>
          <note>
            Östersjöregionen kan bli Europas främsta tillväxtregion. Länderna
            runt Östersjön flätas samman i en allt snabbare takt. Sverige
            skall gå i spetsen för att förverkliga visionen om Östersjön som
            en framtidsregion. Insatser görs för att förbättra energiförsörjningen,
            stärka miljösamarbetet, sammanlänka infrastrukturen, riva handelshinder,
            utveckla utbildningssamarbetet och skärpa brottsbekämpningen.
            Vi vill också stärka samarbetet mellan EU och Barentsområdet.
          </note>
          <note>
            Att - från öst till väst - binda samman länderna i
          </note>
          <note>
            Europa är en historisk uppgift för att uppnå fred, god miljö
            och ökat välstånd genom en god ekonomisk och social utveckling.
            Sverige förespråkar att alla kandidatländer som uppfyller de demokratiska
            kraven skall inbjudas till en gemensam förhandlingsstart om medlemskap
            i EU.
          </note>
          <note>
            Det är inte aktuellt med ett svenskt deltagande i valutaunionen
            EMU då den startar den 1 januari
          </note>
          <note>
            1999. Detta ställer fortsatt stora krav på starka offentliga
            finanser, varaktigt låg inflation och en bättre fungerande lönebildning.
          </note>
          <note>
            Frihandel - byggd på gemensamma regler, färre tullar och mindre
            handelshinder - är av vital betydelse för Sveriges utveckling.
            En effektivisering av EU:s inre marknad utan illojal skattekonkurrens
            och snedvridande subventioner skulle gynna konsumenter och företag
            i samtliga länder i unionen.
          </note>
          <note>
            Förenta nationerna är det viktigaste redskapet för att möta de
            globala hoten mot mänskligheten. Det kommande året präglas av
            arbetet med att reformera och stärka FN. Vi skall fullt ut ta
            det ansvar för internationell fred och säkerhet som medlemskapet
            i säkerhetsrådet ger oss. Konfliktförebyggande och social utveckling
            ges prioritet. Arbetet för internationell nedrustning drivs vidare.
          </note>
          <note>
            Sverige går emot den internationella trenden och ökar stegvis
            biståndet. Särskild vikt fästs vid att bekämpa fattigdom, främja
            demokrati och mänskliga rättigheter. Under hösten presenteras
            en ny enhetlig politik för samarbetet med Afrika. Ett motsvarande
            arbete genomförs för Asien.
          </note>
          <note>
            Sverige skall ha ett modernt och starkt totalförsvar med god
            förmåga till anpassning efter den säkerhetspolitiska utvecklingen.
            En förnyad bedömning av det säkerhetspolitiska läget görs under
            1998 med speciell uppmärksamhet riktad mot de civila hoten och
            riskerna.
          </note>
          <note>
            I f.d. Jugoslavien utför svensk personal en riskfylld och viktig
            uppgift. Sverige skall också fortsättningsvis aktivt bidra till
            fred, försoning, återuppbyggnad och flyktingars frivilliga återvändande.
          </note>
          <note>
            Det internationella kommando och regionala utbildningscenter
            som Sverige har upprättat inom ramen för Partnerskap för fred
            skall utvecklas. Sverige skall delta i uppbyggandet av en snabbinsatsstyrka
            som skall kunna stå till FN:s förfogande.
          </note>
          <note>
            Moderniseringen av flyktingpolitiken fortsätter.
          </note>
          <note>
            Rättssäkerheten och humaniteten i asylprocessen stärks. Det europeiska
            samarbetet fördjupas.
          </note>
          <note>
            Sveriges utrikespolitik skall präglas av solidaritet, samarbete
            och ett aktivt engagemang. Så skapas respekt och förtroende för
            Sverige i vår omvärld.
          </note>
          <note>
            För det andra: Sverige skall möta 2000-talet på ett sätt som
            skapar en långsiktigt hållbar tillväxt i en allt hårdare konkurrens.
          </note>
          <note>
            Regeringens tillväxtpolitiska mål är att bibehålla stabila offentliga
            finanser och prisstabilitet, att förbättra kompetensen inom samhällets
            alla områden, att möjliggöra fler och växande företag och att
            vidare utveckla en konkurrenskraftig exportsektor.
          </note>
          <note>
            Sveriges ekonomi är stark. De offentliga utgifternas andel av
            ekonomin faller kraftigt. Den konjunkturuppgång som har inletts
            är den första på 30 år som inte har skapats av ett försämrat värde
            på kronan eller en expansion av finanspolitiken. Utsikterna att
            i Sverige kunna kombinera en god tillväxt med låg inflation är
            goda. Räntorna har halverats. Investeringarna är höga. Köpkraften
            stärks. Arbetslösheten minskar.
          </note>
          <note>
            En väl fungerande lönebildning är avgörande för att den utvecklingen
            skall fortgå. Förslag till åtgärder som syftar till att underlätta
            lönebildningen utreds för närvarande. Huvudansvaret vilar dock
            på arbetsmarknadens parter.
          </note>
          <note>
            Antalet nystartade företag är rekordhögt. Ett ökat småföretagande
            är en sund utveckling, som ytterligare skall stärkas i dialog
            och samarbete med näringslivet.
          </note>
          <note>
            Företagandet underlättas genom bl.a. en förkortning av sjuklöneperioden
            till 14 dagar och skattelättnader för huvuddelägare av företag.
            Den fria konkurrensen stärks genom åtgärder mot ekonomisk brottslighet.
          </note>
          <note>
            Arbetsmarknadspolitiken utvecklas. Den skall upprätthålla en
            hög kompetensnivå bland de arbetslösa. Samverkan förbättras och
            det lokala inflytandet stärks. Åtgärder vidtas för att ingen människa
            under
          </note>
          <note>
            25 år skall behöva gå arbetslös mer än 100 dagar. En generationsväxling
            möjliggörs på arbetsmarknaden.
          </note>
          <note>
            Regeringens ambitioner stärks av medlemskapet i
          </note>
          <note>
            EU. Fördragets sysselsättningsavsnitt skall det närmaste året
            konkretiseras för att få en reell effekt för de
          </note>
          <note>
            18 miljoner människor som är arbetslösa i EU.
          </note>
          <note>
            Sverige skall konkurrera på en växande världsmarknad med ny teknik
            och modern produktion. Arbetet för att ställa om Sverige till
            ekologisk hållbarhet fortsätter. Målet är att till nästa generation
            kunna lämna över ett samhälle där de stora miljöproblemen är lösta.
            En tydlig politik och aktiva medborgare driver fram ett ökat kretsloppstänkande.
          </note>
          <note>
            Miljölagstiftningen breddas, skärps och samlas i en miljöbalk.
            Tydliga mål läggs fast. Genom de lokala investeringsprogrammen
            ges kommunerna möjlighet att påbörja omställningen till ökad hållbarhet
            och minska arbetslösheten. Infrastrukturen förbättras.
          </note>
          <note>
            Transportsystemen utvecklas inom ramen för ekologiskt hållbar
            tillväxt. Informationsteknik skall användas för att stärka medborgarnas
            kompetens och Sveriges position som framtidsmarknad för investeringar
            i högteknologisk produktion och utveckling.
          </note>
          <note>
            Avvecklingen av kärnkraften inleds. I bred samverkan mellan stat,
            kommuner och näringsliv skall ny teknik, effektivare användning
            och miljövänlig produktion utvecklas. En delegation för att främja
            miljöanpassad upphandling inrättas. Insatser för vår egen omställning
            kan främja utvecklingen i hela Östersjöområdet.
          </note>
          <note>
            Det svenska jordbruket är världsledande vad gäller kvalitet,
            djurskydd och miljöhänsyn. Produktionens effektivitet skapar konkurrenskraftiga
            priser.
          </note>
          <note>
            Jordbruksnäringen är avgörande för landsbygdsutvecklingen. Ytterligare
            insatser för att förbättra svensk livsmedelsproduktion övervägs.
            En radikal förändring av EU:s jordbrukspolitik är nödvändig för
            att konsumentkraven fullt ut skall få effekt på varor och produktion.
          </note>
          <note>
            Den förestående konjunkturuppgången måste komma hela Sverige
            till del. Regionalpolitiken utvecklas och förbättras. Det regionala
            utvecklingsarbetet bör få en djupare demokratisk förankring. Försöken
            med självstyrelseorgan i Skåne, Kalmar, Gotland och Västra Götaland
            följs noggrant upp.
          </note>
          <note>
            För det tredje: Sverige skall möta 2000-talet med hög kompetens,
            inte med låga löner.
          </note>
          <note>
            Regeringens mål är att stimulera varje barns utveckling i unga
            år, att ungdomar skall kunna möta vuxenvärlden med relevanta färdigheter
            och hög kompetens, att människor från hela Sverige skall ha möjlighet
            till en bra högskoleutbildning samt att var och en skall ha goda
            förutsättningar för kompetensutveckling på sin arbetsplats.
          </note>
          <note>
            Det livslånga lärandet är en nödvändighet för att pressa tillbaka
            arbetslösheten och bibehålla en full sysselsättning på framtidens
            arbetsmarknad. Grunden läggs i skolan. Läraryrket skall utvecklas
            och stärkas.
          </note>
          <note>
            Användningen av informationsteknik i utbildningen främjas.
          </note>
          <note>
            Gymnasieskolan förbättras. Alla elever skall ha möjlighet att
            söka vidare till högskolan. En ny modern lärlingsutbildning införs.
            Den kvalificerade yrkesutbildningen stärks för att bättre möta
            skiftande krav på nyckelkompetens på arbetsmarknaden. Kunskapslyftet
            fortsätter.
          </note>
          <note>
            Folkbildningens unika möjligheter att öka alla samhällsgruppers
            deltagande i det livslånga lärandet och i det fria och frivilliga
            bildningsarbetet skall tas till vara.
          </note>
          <note>
            Högskolan skall ge både bredd och kvalitet i såväl utbildning
            som forskning. Rekryteringen till den högre utbildningen från
            samhällets alla grupper och regioner skall förbättras. Högskolan
            skall bli mer jämställd och stärkas i sin roll för fortbildning
            av vuxna i arbetslivet.
          </note>
          <note>
            Distansutbildning och informationsteknik utnyttjas för att öka
            tillgänglighet och kvalitet. Högskolan utökas med 15 000 utbildningsplatser
            under 1998.
          </note>
          <note>
            Intagningen till merparten av platserna sker redan till vårterminen.
          </note>
          <note>
            Genom en samordnad forskningspolitik skall svensk forskning befinna
            sig på högsta internationella nivå. Forskarutbildningen förbättras.
            Resultaten från forsknings- och utvecklingsarbetet skall spridas
            och nyttiggöras inom samhällets och näringslivets alla sektorer.
          </note>
          <note>
            För att möta den stora efterfrågan på kompetens inom informationsteknik
            utvecklas en särskild IT-
          </note>
          <note>
            utbildning i samarbete med svenskt näringsliv.
          </note>
          <note>
            Kompetensutveckling på arbetsplatserna är nödvändigt för att
            utveckla löntagarnas möjligheter och näringslivets styrka i framtiden.
            Regeringen bjuder därför in arbetsmarknadens parter till samtal
            om hur vi gemensamt skall förverkliga ett livslångt lärande, också
            i arbetslivet. Syftet är trefaldigt: att bidra till förnyelse
            av arbetsorganisationen, att stimulera kompetensutveckling och
            att underlätta lönebildningen.
          </note>
          <note>
            För det fjärde: Sverige skall stärkas av att varje människa i
            frihet och trygghet och med okränkbart människovärde skall kunna
            utveckla sin livskvalitet och skaparkraft.
          </note>
          <note>
            Regeringens välfärdspolitiska mål är att livsvillkoren skall
            vara rättvisa och jämlika, att varje barn skall ha möjlighet att
            växa upp och utvecklas i trygghet, att ingen människa skall behöva
            känna rädsla för våld eller hot, att skolan, vården och omsorgen
            skall förbättras samt att trygghetssystemen skall vara stabila
            och effektiva.
          </note>
          <note>
            Människors skaparkraft och kunskap är grunden för en stark samhällsutveckling
            och en levande demokrati. Inriktningen i 1996 års kulturproposition
            fullföljs genom att konstnärernas villkor förbättras och författandet
            och läsandet ges bättre förutsättningar.
          </note>
          <note>
            Det industriella kulturarvet skyddas. Ett arkitekturpolitiskt
            program kommer att läggas fram.
          </note>
          <note>
            Skolan, vården och omsorgen är kärnan i välfärdssamhället. Kommunernas
            ekonomi stärks genom att statsbidragen höjs med 4 miljarder kronor
            vart år fram till år 2000. Därmed kan kvaliteten förbättras. Antalet
            lärare kan öka. Barngrupperna på daghem kan bli mindre. Sexårsverksamheten
            kan utvecklas. De äldre kan få mer tid med personalen inom äldreomsorgen.
          </note>
          <note>
            Alla barn och ungdomar upp till 20 år kan få fri sjukvård och
            vårdköerna kan minska. Nya former och ökad kvalitet skapas. Patientens
            ställning stärks. Tiotusentals arbetstillfällen säkras också därigenom.
          </note>
          <note>
            Samarbetet mellan kommuner och landsting skall utvecklas, främst
            avseende vården av gamla och psykiskt sjuka.
          </note>
          <note>
            Barnens bästa kommer att särskilt betonas i regeringens arbete.
            Socialtjänstlagen ändras så att barnperspektivet stärks och barns
            rätt hävdas. Alla barns rätt till avgiftsfria skolmåltider i grundskolan
            lagfästs.
          </note>
          <note>
            Barnbidraget höjs och ett flerbarnstillägg införs även för barn
            födda efter år 1995. Arbetet mot sexuellt utnyttjande av barn
            intensifieras genom en nationell handlingsplan. Innehav av barnpornografi
            förbjuds.
          </note>
          <note>
            Ett jämställdhetsperspektiv skall genomsyra alla delar av regeringens
            politik. Lika lön för lika arbete är ett självklart mål, liksom
            varje människas möjlighet till självständig försörjning. Kvinnor
            och män skall kunna kombinera ett utvecklande arbetsliv och ett
            aktivt föräldraskap.
          </note>
          <note>
            Förtroendet för de sociala trygghetssystemen skall återupprättas.
            Kontrollen över de offentliga finanserna innebär att ingen människa
            skall behöva ängslas för nya hastiga förändringar i reglerna.
            Pensionsöverenskommelsen ligger fast. Arbetet fullföljs under
            året.
          </note>
          <note>
            De sämst ställda pensionärernas situation uppmärksammas. Pensionärernas
            bidrag till saneringen av de offentliga finanserna är fullföljt.
            Fullt inflationsskydd av pensionerna införs från och med 1999.
          </note>
          <note>
            Tryggheten i vardagen och kampen mot brottsligheten stärks. Polisens
            resurser ökar. Lagstiftningen mot kvinnovåld förbättras. Internationell
            och organiserad brottslighet skall bemötas med kraft. Insatserna
            mot drogmissbruk intensifieras. Straffsystemet skall moderniseras
            och alternativa påföljder utvecklas.
          </note>
          <note>
            Halvtidsfrigivningen avskaffas och kriminalvården förändras i
            syfte att på ett bättre sätt förbereda den intagne för ett laglydigt
            liv i frihet.
          </note>
          <note>
            Mångfalden är en styrka för Sverige som måste tas till vara på
            alla samhällsområden. Lika rättigheter och samma möjligheter för
            alla - oavsett etnisk, kulturell och religiös bakgrund - är en
            grundläggande strävan i arbetet för ett jämlikt och humant samhälle.
            En samlad politik för integration kommer att föreläggas riksdagen.
          </note>
          <note>
            Nazisternas systematiska mördande av judar och oliktänkande under
            andra världskriget står som en evig symbol för demokratins bräcklighet.
            En bred informationsinsats om förintelsen skall initieras med
            början i höst.
          </note>
          <note>
            2000-talet lockar och inspirerar. Människors möjligheter att
            förverkliga sina drömmar och förhoppningar är framtidens demokratiska
            garant.
          </note>
          <note>
            Steget in i 2000-talet kan tas med optimism och framtidstro.
            Nu kan vi förskjuta fokus från försämringar till förbättringar,
            från uppoffringar till en rättvis fördelning, från konsolidering
            till byggandet av en bättre framtid.
          </note>
          <note>
            Varje människa skall vara med - inte några, inte ett flertal
            - alla!
          </note>
          <note>
            (Applåder)
          </note>
          <note>
            3 § Ceremonin avslutades kl. 14.50.
          </note>
          <note>
            Bilaga
          </note>
          <note>
            Program för öppnandet av riksmötet 1997/98 tisdagen den 16 september
            1997 kl. 14.00
          </note>
          <note>
            Musik under samlingen av Carl Michael Bellman,
          </note>
          <note>
            Evert Taube och Olle Adolfsson
          </note>
          <note>
            Fanfar av Ingvar Lidholm
          </note>
          <note>
            Kungssången
          </note>
          <note>
            Preludium ur Holbergsviten av Edvard Grieg
          </note>
          <note>
            Talmannen
          </note>
          <note>
            Hans Majestät Konungen
          </note>
          <note>
            Fanfar
          </note>
          <note>
            Romans i C-dur av Jean Sibelius
          </note>
          <note>
            Statsministern
          </note>
          <note>
            Marsch ur Serenad för stråkar, op II
          </note>
          <note>
            av Dag Wirén
          </note>
          <note>
            Nationalsången
          </note>
          <note>
            Grande Marche av Charles Voss
          </note>
          <note>
            --------------------------------------
          </note>
          <note>
            Medverkande
          </note>
          <note>
            Riksplan:
          </note>
          <note>
            Arméns musikkår konserterar
          </note>
          <note>
            Trapphallen:
          </note>
          <note>
            Högstadiekören från Sollentuna musikklasser under ledning av
            Gisela Hök-Ternström
          </note>
          <note>
            Östersunds spelmän
          </note>
          <note>
            Folkdansgillet Kedjan paraderar med
          </note>
          <note>
            Sveriges landsskapsfanor
          </note>
          <note>
            Plenisalen:
          </note>
          <note>
            Kammarorkestern Musica Vitae från Växjö under ledning av Peter
            Csaba
          </note>
          <note>
            Brasskvintett ur Stockholms Spårvägsmäns Musikkår
          </note>
          <note>
            Fanfartrumpetare
          </note>
        </div>
      </body>
    </text>
  </TEI>
</teiCorpus>
