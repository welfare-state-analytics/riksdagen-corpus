<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--109</head>
          <docDate when="1998-05-15">1998-05-15</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------
          </note>
          <note>
            1 § Remissdebatt
          </note>
          <note>
            Föredrogs
          </note>
          <note>
            Proposition 1997/98:145 Svenska Miljömål. Miljöpolitik för ett
            hållbart Sverige
          </note>
          <note type="speaker">
            Anf. 1 GÖTE JONSSON (m):
          </note>
          <note>
            Herr talman! Äntligen, kan man säga om den här propositionen,
            miljöministern. Man kan också ställa sig frågan: Varför skulle
            det ta så lång tid? När man läser igenom propositionen kan man
            konstatera att den inte är särskilt revolutionerande. Den är inte
            heller särskilt genomarbetad när det gäller vissa punkter och
            förslag. Det är närmast så att det i vissa fall, herr talman,
            verkar som att ministern har skjutit från höften, men det gäller
            dessbättre inte generellt.
          </note>
          <note>
            En av huvudfrågorna är: Hur många miljömål skall vi ha? Här delar
            jag ministerns uppfattning, att det inte är till något större
            gagn för miljön om vi har en massa miljömål, som det varit hittills
            ungefär 170, och som är beslutade utifrån detaljprinciper och
            i vissa fall utifrån orealistiska underlag. Vi har från vårt håll
            kritiserat den modellen. Vi har sagt att vi skall begränsa antalet
            miljömål. De skall vara realistiska och hållbara, liksom utvecklingen.
            De skall vara möjliga att genomföra. Därför är vi positiva till
            grundtanken, att vi skall färre övergripande långsiktiga miljömål.
            De 15 allmänt hållna miljömålen finns det inte mycket att invända
            mot. Det är sådant som i princip hela Sveriges riksdag och alla
            partier kan vara överens om. Vem vill inte ha friskt vatten? Vem
            vill inte andas ren luft? Vem vill inte ha kvar den biologiska
            mångfalden ute i det svenska landskapet, osv.? Därom torde vi
            vara ganska överens.
          </note>
          <note>
            Delmålen måste också vara realistiska. Här ställer vi oss frågan:
            Hur skall de tas fram och vem skall besluta? Hur skall de utformas?
            Blir det lika många delmål som vi hittills haft miljömål, grundade
            på samma princip, har vi inte vunnit någonting. Vem bär ansvaret
            för delmålen? Här säger vi nej till den modell som regeringen
            presenterar, nämligen att det är regeringen och de statliga verken
            som skall både dra upp riktlinjer och även fatta viktiga beslut
            om delmålen. Vi menar att det är en felaktig princip. Även viktiga
            delmål måste beslutas av Sveriges riksdag.
          </note>
          <note>
            Den debatten måste föras här i kammaren. Beslut som påverkar
            verksamheter och enskilda människor kan inte delegeras alldeles
            för långt ned på verksnivå.
          </note>
          <note>
            Jag tolkar det på det sättet - det gäller i viss mån målen men
            framför allt metoder för att uppnå målen -
          </note>
          <note>
            att ministern delar den uppfattning som vi fört fram från Moderata
            samlingspartiets sida, att vi skall lägga fast långsiktiga mål
            och delmål. Hur man sedan skall förverkliga målen är i väldigt
            stor utsträckning en fråga för de berörda, för producenter, konsumenter
            och för dem som har ansvaret i samhället i sin helhet.
          </note>
          <note>
            Vi skall inte detaljstyra metoder och metodutveckling, utan vi
            har till uppgift att dra upp de långsiktiga målen.
          </note>
          <note>
            Jag vill fråga om det är så miljöministern har tänkt sig. I så
            fall tycker jag att det är bra. Då har ni lyssnat på våra synpunkter
            i denna fråga.
          </note>
          <note>
            En annan del i det här sammanhanget, där jag också uppfattat
            att ni lyssnat på Moderata samlingspartiet, gäller hanteringen
            av PVC. Vi tycker att det är bra att man utgår från sakkunskap
            och att man diskuterar hur en vara kan förbättras i stället för
            att ensidigt tycka att den skall förbjudas.
          </note>
          <note>
            Så till en punkt där vi är mycket kritiska. Det gäller växthuseffekten
            och koldioxidfrågan. Här kan vi konstatera att förvirringen på
            det politiska området är lika stor som förvirringen när det gäller
            den juridiska delen i sammanhanget. Det är väl i och för sig inte
            så underligt utifrån de beslut som fattats. Det här är en av de
            viktigaste miljöfrågorna enligt vår uppfattning.
          </note>
          <note>
            Internationellt sett är frågan om inte detta är den viktigaste
            miljöfrågan. När riksdagen fattade det första beslutet om koldioxidmålet
            på moderat initiativ i slutet på 80-talet gick socialdemokraterna
            mot beslutet. Nu har inte den socialdemokratiska miljöministern
            haft styrkan att lägga fram miljömål på detta område.
          </note>
          <note>
            Utan tvekan kommer tanken att socialdemokraterna inte prioriterar
            växthusfrågan eller koldioxidfrågan.
          </note>
          <note>
            Här blir Anna Lindh svaret skyldig.
          </note>
          <note>
            En annan viktig faktor är att om man skall lyckas med miljöarbetet
            måste det bygga på kunskap. Här är vi mycket kritiska till det
            sätt på vilket regeringen hanterar forskningsanslagen. Vi kräver
            ökade anslag för forskning. Miljöforskningen är grunden till viktiga
            miljöbeslut. Här vill jag också ha besked från miljöministern.
            Är ministern beredd att på nytt satsa resurser på den viktiga
            miljöforskningen för att vi i Sveriges riksdag skall kunna fatta
            de riktiga miljöbesluten?
          </note>
          <note type="speaker">
            Anf. 2 LENNART DALÉUS (c):
          </note>
          <note>
            Herr talman! Det är ingen hemlighet att miljöministern inte prioriterar
            riksdagens arbete med miljöfrågorna. Det är därför vi står här
            i dag efter en fyraårig mandatperiod och i en remissdebatt diskuterar
            ett material som de flesta av oss fick i går kväll, som vi inte
            hunnit motionera på och som sägs vara regeringens politik för
            ett hållbart Sverige. Det gör att vi får en debatt av det här
            slaget.
          </note>
          <note>
            Många av oss har inte hunnit läsa materialet i detalj av förklarliga
            skäl. Intresset hade nog funnits. Det jag har kunnat skumma under
            de senaste 24 timmarna visar att det inte bara är hanteringen
            av miljöfrågorna, sättet att arbeta med dem, som är ett nederlag
            för regeringen utan också innehållet i propositionen.
          </note>
          <note>
            Maken till luddiga miljömål får man leta efter. Maken till brist
            på möjligheten att kontrollera hur miljömålen uppfylls får man
            också leta länge efter.
          </note>
          <note>
            Propositionen och dess hantering är inte bara ett nederlag för
            regeringen. Med det menar jag att det alldeles uppriktigt sagt,
            herr talman, inte är särskilt meningsfullt att diskutera den i
            slutet av våren. Vi kommer så småningom att kunna ta ställning
            till och besluta kring propositionen - någon gång i februari mars
            nästa år skulle jag tro - så den kommer att kunna ligga till sig,
            om man säger så.
          </note>
          <note>
            Men det är inte bara ett nederlag hanteringsmässigt för regeringen
            utan också för Miljöpartiet och
          </note>
          <note>
            Vänsterpartiet. Dessa två partier har ju gått in i ett samarbete
            med regeringen där man har utarbetat ett förslag till miljöbalk
            som är ett instrument att hantera miljöfrågor, inte minst när
            det gäller att hantera miljömål. Här anges nu miljömålen. Att
            döma av tidningsresonemang har Vänsterpartiet och Miljöpartiet
            inte varit delaktiga i att formulera dessa mål. De har alltså
            varit med om att utarbeta ett regelverk där miljömålen har varit
            okända. Nu presenteras miljömålen som man från Miljöpartiet och
            Vänsterpartiet inte kände till i förväg. Detta måste uppfattas
            som litet konstigt, om jag skall uttrycka det försiktigt.
          </note>
          <note>
            Göte Jonsson tog upp en punkt i det här materialet. Där har Göte
            Jonsson gjort en korrekt iakttagelse.
          </note>
          <note>
            Det gäller den speciella frågan om PVC. Det är alldeles riktigt
            som Göte Jonsson säger, att här har regeringen lämnat de positioner
            som man tidigare har haft på det här området. Allt tal om en avveckling
            av PVC, som jag tyckte mig ha fått löfte om tidigare, är nu borta.
            Det sägs väldigt tydligt i betänkandet att det är viktigt att
            tillverkare och importörer fortsätter att
          </note>
          <note>
            "utveckla bättre PVC". Det är inget tal om avveckling. Snarare
            är det fråga om den gamla klassiska kombinationen: först utveckla
            och sedan avveckla.
          </note>
          <note>
            Det är inte längre Sverige som driver på i denna fråga. En händelse
            som ser ut som en tanke är att man i Naturvårdsverkets förträffliga
            tidning Miljöaktuellt, som har kommit ut under de senaste dagarna,
            har en artikel om hur det går till i PVC-frågan. Man säger:
          </note>
          <note>
            Det blev ett utspel från Spanien som tvingade ut kommissionen
            på arenan. Spanjorerna krävde handling från unionen. Rubriken
            på artikeln lyder: PVC-
          </note>
          <note>
            förbud rycker närmare. Det är inte längre Sverige som driver
            den frågan att döma av referaten i Naturvårdsverkets tidning Miljöaktuellt.
          </note>
          <note>
            Herr talman! Detta är naturligtvis tråkigt. Miljöarbetet borde
            ha utförts på ett annat sätt. Det borde ha sökts en konstruktiv
            väg till ett ekologiskt hållbart samhälle där välgrundade miljökrav
            inte utgör en hämsko för ekonomiska framsteg. Tvärtom skapar sådana
            krav en stark och hållbar ekonomisk utveckling. Det är vår syn
            i Centerpartiet, att det är den roll och den koppling som måste
            finnas i dagens och morgondagens arbete. Näringspolitiken måste
            vara nära integrerad med miljöpolitiken.
          </note>
          <note>
            Kretsloppsomställningen av näringslivet är något mycket stort.
            Företag som väljer en riktig miljöväg kommer att ha stora förutsättningar
            i en ny internationell industriell revolution. Sverige bör utforma
            en sådan grön näringspolitik. Sverige borde gå i spetsen för det
            arbetet. Det gör nu inte regeringen i detta material. Vi andra
            får ta nya tag.
          </note>
          <note type="speaker">
            Anf. 3 MAGGI MIKAELSSON (v):
          </note>
          <note>
            Herr talman! En miljöproposition är ju efterlängtad. Jag tror
            att vi alla är överens om de övergripande miljömålen som vi har
            i Sverige, nämligen skyddet av miljön, en hållbar försörjning
            och en effektiv användning av energi- och naturresurser. Vi är
            nog ganska överens också om att det behövs en omstrukturering
            av de nuvarande miljömålen, eftersom de är många och svåra att
            mäta och utvärdera.
          </note>
          <note>
            Vänsterpartiet har fyra krav som vi ställer på en politik som
            skall ange nya svenska miljömål.
          </note>
          <note>
            För det första måste målen vara tydliga och mätbara.
          </note>
          <note>
            För det andra måste målen ange tydliga styrmedel.
          </note>
          <note>
            Hur skall man nå målen? Vilka styrmedel behöver man?
          </note>
          <note>
            För det tredje behövs det tydliga tidsramar. I vilken takt skall
            olika delmål infrias?
          </note>
          <note>
            För det fjärde behövs det en bred folklig förankring. Det behövs
            en bred diskussion och debatt i Sveriges riksdag om var besluten
            skall fattas. Vi tycker att de skall fattas i riksdagen.
          </note>
          <note>
            Klarar då miljöpropositionen att uppfylla dessa krav? Svaret
            blir tyvärr nej i flera avseenden. Det finns en hel del att önska
            av både klarhet och förtydliganden.
          </note>
          <note>
            Till att börja med finns det inga förslag till åtgärder för att
            nå de mål som vi inte klarar med dagens miljöpolitik. Det tycker
            jag är en stor brist. Det är inte i första hand fel på målen utan
            felet är att vi inte når upp till dem.
          </note>
          <note>
            Det som man har klarat av med den här propositionen är att åstadkomma
            en bättre struktur. Tanken på miljökvalitetsmål är bra, att man
            ställer upp krav på miljökvalitetstillstånd som man skall uppnå.
            Men med generationsperspektivet på 25 år blir det väldigt okontroversiellt
            med dessa miljökvalitetstillstånd. Jag kan vara överens med Göte
            Jonsson: Vem är emot frisk luft, levande sjöar och giftfri miljö?
          </note>
          <note>
            Sedan tycker vi att det är bra att regeringen tar ett nytt grepp
            om kemikaliefrågorna och skärper kraven.
          </note>
          <note>
            Vi hoppas att det är möjligt att driva en hårdare kemikaliepolitik
            också med EU:s harmoniserade lagstiftning.
          </note>
          <note>
            Svagheten med den här propositionen är detta med generationsmålet
            som är ett mycket långsiktigt perspektiv. Enligt förslaget är
            det riksdagen som skall besluta över de mycket långsiktiga och
            övergripande miljökvalitetsmålen. Sedan tänker sig regeringen
            svara för delmålen. Om jag har förstått det rätt skall också myndigheter
            och branscher själva sätta upp egna delmål och återrapportera
            till regeringen om hur det går.
          </note>
          <note>
            Detta är att lämna över för mycket makt till näringar och till
            näringslivet och kanske även till myndigheterna. Näringslivets
            enda syfte är trots allt att generera avkastning. Om det är lönsamt
            med miljöinvesteringar gör man sådana, men om det är lönsamt att
            låta bli gör man också det. Därför behöver näringslivet och näringarna
            tydliga och konkreta mål samt tydliga och tidsbestämda datum för
            när målen skall vara uppnådda.
          </note>
          <note>
            Om man sedan tittar på de olika delmålen är dessa av ganska ojämn
            kvalitet. Några är tämligen precisa och anger överskådliga tidsramar,
            dvs. inom en något så när näraliggande framtid. När det gäller
            andra, t.ex.
          </note>
          <note>
            kvalitetsmålet ingen övergödning, anger regeringen att det bör
            kompletteras med delmål som avser bl.a.
          </note>
          <note>
            tillförsel av näringsämnen och skydd av vattentäkter.
          </note>
          <note>
            Ja, säger jag då, men på vilket sätt? Vem skall ta fram detta
            underlag? Är det jordbruks- och skogsnäringen?
          </note>
          <note>
            Det oroande är att detta visar på en tendens att regeringen har
            för avsikt att ta över mer och mer av beslutsfattandet. Riksdagen
            fattar övergripande beslut medan regeringen tar över detaljstyrningen.
            På så sätt flyttas makten från den folkvalda riksdagen till regeringen
            och i förlängningen till EU:s ministerråd. Detta är samma utveckling
            som när det gäller de lokala investeringsprogrammen där vi har
            varit kritiska mot att regeringen ensam skall besluta om kriterier
            och fördelning av först 5,4 miljarder och nu ytterligare 2
          </note>
          <note>
            miljarder. Först tar man hand om pengarna, och nu vill man också
            ta hand om makten.
          </note>
          <note>
            Ett viktigt krav från Vänsterpartiet är att delmålen måste preciseras
            och fastställas av riksdagen för att vi skall få något inflytande
            i denna process. Jag vill därför fråga miljöministern:
          </note>
          <note>
            Varför denna otydlighet och detta långa perspektiv? Som jag ser
            det blir det ett stort glapp här. Det är bra med ett långt perspektiv
            och visioner. Men vi måste också ha väldigt konkreta steg på vägen
            för de kommande 4-10 målen. Vi kan inte hoppa 25 år framåt med
            en gång.
          </note>
          <note>
            Varför denna ovilja med att riksdagen skall fatta beslut om mer
            konkreta delmål? Det tycker jag är ett stort problem.
          </note>
          <note type="speaker">
            Anf. 4 LENNART DALÉUS (c) replik:
          </note>
          <note>
            Herr talman! Jag undrar litet över Maggi Mikaelssons i och för
            sig korrekta beskrivning av hur man bör utforma miljömål med långsiktiga
            och kortsiktiga mål och där man kan se att målen kan komma att
            nås med litet olika instrument. Det kan vara ekonomiska styrmedel,
            internationella överenskommelser och det kan vara svensk lagstiftning.
          </note>
          <note>
            Som herr talman noterade är Maggi Mikaelsson och Vänsterpartiet
            mycket kritiska mot många av de mål som Maggi Mikaelsson uttrycker
            som luddigt formulerade. Jag tror att det är en korrekt iakttagelse
            av Maggi Mikaelsson.
          </note>
          <note>
            Min fråga är då hur Maggi Mikaelsson menar att det instrument
            som hon och Vänsterpartiet har varit med om att utforma, nämligen
            miljöbalken, på något sätt skall kunna hantera de mål som jag
            tror att hon och jag är överens om är milt sagt tveksamma. Varför
            har Maggi Mikaelsson valt att forma ett juridiskt instrument innan
            hon visste vad miljöministern och regeringen hade för funderingar
            kring utformningen av miljömålen. Hur har Maggi Mikaelsson resonerat?
          </note>
          <note type="speaker">
            Anf. 5 MAGGI MIKAELSSON (v) replik:
          </note>
          <note>
            Herr talman och Lennart Daléus! Jag hade gärna varit med och
            diskuterat också den här propositionen, men det var inte möjligt
            att göra det. Jag tror att det hade varit en fördel om Lennart
            Daléus hade tagit tillfället i akt att diskutera miljöbalken,
            som det faktiskt fanns ett erbjudande om.
          </note>
          <note>
            Nu föreligger miljöbalken, och den är bra. Men vi får väl se
            om vi kan åstadkomma förbättringar av miljöpropositionen, och
            det räknar jag med att det finns förutsättningar att göra. Regeringen
            får ju ta ansvar för de förslag man lägger fram. Det är bara att
            konstatera att de gånger som Vänsterpartiet och Miljöpartiet har
            varit med och diskuterat miljöfrågorna har regeringens förslag
            blivit bättre.
          </note>
          <note type="speaker">
            Anf. 6 LENNART DALÉUS (c) replik:
          </note>
          <note>
            Herr talman! Nu blir det bara konstigare och konstigare, för
            nu säger Maggi Mikaelsson att hon gärna hade varit med och diskuterat
            också den här propositionen om hon hade fått det. Kunde inte
          </note>
          <note>
            Vänsterpartiet och Maggi Mikaelsson möjligen ha ställt några
            krav litet tidigare?
          </note>
          <note>
            Det är riktigt att det möjligen går att göra förbättringar av
            propositionen, som Maggi Mikaelsson säger. Men nu står vi inför
            ett gemensamt problem, och det är att miljöbalken träder i kraft
            den 1 januari nästa år. Den här propositionen kommer sanna mina
            ord icke att vara behandlad av denna kammare på den här sidan
            av nyåret. Det finns ingen möjlighet till detta.
          </note>
          <note>
            Här kastar alltså Vänsterpartiet, Miljöpartiet och regeringen
            in jästen efter degen. Man är först ut med instrumentet, som man
            inte riktigt vet och är överens om vilka mål man skall hantera
            med. Det är ett märkligt sätt att arbeta med miljöfrågor.
          </note>
          <note>
            Vi har ett valt ett annat sätt, herr talman. Vi har valt att
            inte vara med om att utarbeta en miljöbalk innan vi vet vilka
            mål vi skall försöka nå.
          </note>
          <note type="speaker">
            Anf. 7 MAGGI MIKAELSSON (v) replik:
          </note>
          <note>
            Herr talman! Lennart Daléus drar nu stora växlar på detta med
            miljöbalken. Jag tror faktiskt att det beror på att Lennart Daléus
            och Centern ångrar att de inte var med och jobbade med miljöbalksfrågorna,
            därför att de då hade kunnat vara med och påverka.
          </note>
          <note>
            Diskussionen blir nästan litet patetisk. Självklart skall vi
            se till att det blir bra miljömål. De övergripande målen är vi
            överens om, och de ligger ju fast.
          </note>
          <note>
            Vad man kan sakna i miljöpropositionen är att miljömålen inte
            har skärpts, men miljöbalken och miljömålen är inte, på det sätt
            som Lennart Daléus vill göra gällande, kopplade till varandra
            så att det ena är en förutsättning för det andra. Jag tror alldeles
            säkert att
          </note>
          <note>
            Lennart Daléus kommer att få möjligheter att påverka förslaget,
            om han nu vill göra det. Jag förstår att
          </note>
          <note>
            Centern väljer att ställa sig utanför för att i stället för att
            vara med och påverka kunna stå vid sidan om och säga att de har
            rätt, trots att de under i princip hela mandatperioden har varit
            med och lagt fast de ekonomiska ramarna för hur miljöpolitiken
            skall utformas.
          </note>
          <note type="speaker">
            Anf. 8 GUDRUN LINDVALL (mp):
          </note>
          <note>
            Herr talman! Så kom den då äntligen, miljöpropositionen.
          </note>
          <note>
            Jag tror att det var en hel del människor som fick ett uppvaknande
            när Hallandsåsproblemet dök upp för något år sedan. Man hade invaggats
            i tron att miljöproblemen var lösta. På samma sätt tror jag att
            det är många som, när vi så småningom ser vidden av det som har
            hänt i Spanien, kommer att inse att vi står inför en gigantiskt
            uppgift när det gäller att lösa miljöproblemen.
          </note>
          <note>
            Det är bra att propositionen verkligen talar om att miljöproblemen
            existerar och finns kvar. Här talar man om försurningen, som har
            diskuterats de senaste
          </note>
          <note>
            30 åren. Här talas om hot mot ekosystem. Man talar om de allt
            farligare kemikalierna - ett miljöproblem som egentligen inte
            fanns förrän på 50-talet men som blir allt större hela tiden.
            Växthuseffekten, hotet mot ozonskiktet, trycket på de biologiska
            produktionssystemen - både jord och vatten - och hotet mot den
            biologiska mångfalden - allt finns med. Det klargörs att miljöproblemen
            är långt ifrån lösta.
          </note>
          <note>
            Regeringen har en stor ambition, nämligen att alla dessa problem
            skall vara lösta om 25 år. Det är en ambition som Miljöpartiet
            tycker är bra. Men förutsättningen för att lyckas med det är naturligtvis
            att man visar hur man skall ta sig dit. Här menar vi att regeringen
            fallerar helt.
          </note>
          <note>
            Det går inte att sätta upp tjusiga miljömål utan att ange vägen,
            och vägen i det här fallet skulle alltså vara delmålen. Miljöpartiet
            kan inte acceptera att det under de kommande 25 åren skall diskuteras
            om ifall man skall ha målet att luften skall vara så ren att människors
            hälsa samt djur, växter och kulturvärden inte skadas. Vem skulle
            kunna tycka annorlunda?
          </note>
          <note>
            Eller: Människors hälsa och den biologiska mångfalden skall skyddas
            mot skadliga effekter av strålning i den yttre miljön. Finns det
            något parti som skulle vilja hävda motsatsen?
          </note>
          <note>
            De stora målen är så pass självklara att vi säkert inte kommer
            att ha särskilt mycket diskussioner om dem. Det är vägen dit som
            är politiken. Därför är det vägen dit, dvs. delmålen, som vi här
            i riksdagen måste kunna hantera. Vi accepterar alltså inte regeringens
            modell.
          </note>
          <note>
            Miljöpartiet menar att den omställning som nu skall ske är helt
            nödvändig. Den kommer att kräva frivillighet, lagstiftning och
            ekonomiska styrmedel. Vi har väckt en mängd motioner under den
            här mandatperioden för att visa vägen mot ett ekologiskt hållbart
            samhälle, och vi kräver att få vara med om att utforma den politiken.
            Detta är ett av de viktigaste politikområdena.
          </note>
          <note>
            Skulle ni kunna tänka er att Finansdepartementet skulle komma
            med sex stycken delrapporter under tiden för den kommande generationen
            för att tala om hur vi skall nå en ekonomiskt hållbar utveckling?
          </note>
          <note>
            Eller kan ni tänka er socialpolitiken utformas med målet att
            om tiden för en generation skall alla sociala problem vara lösta
            och drogproblemen skall vara borta? Under tiden för den kommande
            generationen kommer riksdagen att få sex delrapporter.
          </note>
          <note>
            Under alla andra politikområden skulle detta vara en omöjlig
            tanke. Det är en lika omöjlig tanke när det gäller miljöpolitiken.
            Det är vägen dit som är politiken, och det är vägen dit som riksdag,
            regering och allmänhet tillsammans måste utforma, för det kommer
            att krävas mycket stora förändringar.
          </note>
          <note>
            Hur ser då delmålen ut i propositionen? I mångt och mycket är
            det en återkoppling till 1991 års miljöproposition. Det saknas
            tidsangivelser. Mycket hänskjuts till en parlamentarisk beredning.
            Jag vill påstå att det finns mycket litet som är nytt här. Det
            visas ingen offensiv politisk vilja att verkligen ta sig till
            det ekologiskt hållbara samhället. Här saknas t.ex.
          </note>
          <note>
            helt förslag till hur den skogsmark som håller på att försvinna
            skall skyddas. Man säger att om 25 år kan vi möjligen ha sparat
            2 % av skogen innanför skogsodlingsgränsen. Kan regeringen verkligen
            tro att ur- och naturskogar som nu är akut hotade kommer att finnas
            kvar om 25 år. Här krävs insatser nu!
          </note>
          <note>
            När det gäller myrskyddsplanen accepterar man dagens nivå. Man
            säger att hälften av de myrar som finns i myrskyddsplanen skall
            sparas. Det är precis det som vi har gjort i dag. Det står också
            tydligt i propositionen.
          </note>
          <note>
            När det gäller sjöarna talar man över huvud taget ingenting om
            kalkning. Man säger att sjöarna skall bevaras som de är i dag.
            Men de som är döda då, skall de också bevaras som de är i dag?
            Kalkningen nämns inte. En sjukdom som M 74 nämns inte.
          </note>
          <note>
            För skyddet av den biologiska mångfalden finns ingen handlingsplanen
            - vilket också Artdatabanken har klagat på - trots att alla experter
            säger att den biologiska mångfalden aldrig har varit så trängd
            som i dag. Vad är det som vi skall bevara, Anna Lindh? Är det
            dagens låga nivå? Nej, det behövs betydligt mer om vi skall komma
            någonstans.
          </note>
          <note>
            Från Miljöpartiets sida kommer vi mycket gärna och aktivt att
            delta i den parlamentariska beredningen, som skall ta fram de
            delmål som måste till för att vi skall kunna anträda vägen mot
            ett ekologiskt hållbart samhälle. Till skillnad från Centern anser
            vi att vi måste samarbeta i miljöpolitiken. Det område där vi
            har gått in i samarbete, dvs. miljöbalken, är det som nu i slutet
            av den här mandatperioden framstår som ljuset i mörkret. Det är
            miljöbalken som kommer att visa vägen och som kommer att få en
            betydelse för framtiden.
          </note>
          <note>
            Jag måste tyvärr säga att den här propositionen är mycket tunn
            och mager.
          </note>
          <note>
            Det finns också annat som saknas. Var är diskussionen om bekämpningsmedel?
            På kemikaliesidan föreslår man mycket av frivillighet. Ja, ibland
            kanske det går med frivillighet. Men skall man ställa om hela
            kemikaliesamhället till ett samhälle där ambitionen om 25 år är
            nollutsläpp krävs det betydligt mer än frivillighet.
          </note>
          <note>
            Det känns också som att regeringen ofta passar i de här frågorna
            av rädsla för att EU kanske kan tycka något. I en del fall är
            man konkret och kommer med förslag. Det är när andra länder redan
            har gått före.
          </note>
          <note>
            Det gäller t.ex. kemikalier i barnkläder. Där har Österrike och
            Danmark visat framfötterna. När det gäller kemikalier i leksaker
            har Spanien talat om för EU att man vill ha starkare krav. Sverige
            följer efter. Det känns mycket beklämmande.
          </note>
          <note>
            Vi saknar alltså det konkreta arbete som återstår.
          </note>
          <note>
            Det här är tyvärr en besvikelse. Det är en tunn soppa där man
            återanvänder gamla miljömål. Det visar tyvärr inga friska, nya
            tag och ingen riktig vilja att ta sig till det samhälle som de
            15 ambitiösa målen antyder.
          </note>
          <note>
            Det är mål som alla måste vara överens om. Men politiken dit
            är det viktiga. Det är det vi måste diskutera.
          </note>
          <note>
            När den förra regeringen slutade fick den ett omdöme av Naturskyddsföreningen.
            Denna ansåg att det var ansvarslöst och oacceptabelt att medvetet
            driva en politik som tar flera kliv tillbaka som den borgerliga
            regering då hade gjort.
          </note>
          <note>
            Jag hade önskat att den här regeringen hade varit bättre. Jag
            hade önskat att vi hade fått betydligt mer kött på benen inför
            den stora förändring som skall komma nu. Jag är glad att miljöbalken
            i alla fall har kommit under den här mandatperioden. Jag hoppas
            att vi kan hjälpa och bidra till att vi får en grön politik i
            fortsättningen. Från Miljöpartiets sida är det fullkomligt klart.
            Vi ställer gärna upp och samarbetar. Att skapa ett ekologiskt
            hållbart samhälle är absolut nödvändigt för kommande generationer.
          </note>
          <note>
            I detta anförande instämde Per Lager, Ragnhild
          </note>
          <note>
            Pohanka och Peter Eriksson (alla mp).
          </note>
          <note type="speaker">
            Anf. 9 LENNART DALÉUS (c) replik:
          </note>
          <note>
            Herr talman! Något mer ohöljt sätt att lägga sig platt inför
            möjligheten att samarbeta med regeringen får man leta efter. Vi
            i Miljöpartiet ställer gärna upp, säger Gudrun Lindvall.
          </note>
          <note>
            Hon säger också något annat, något som gör att man blir ännu
            mindre klok på Miljöpartiet. Hon säger att miljöbalken visar vägen
            och har betydelse för framtiden. Juridiken sätts före målen. Men
            just i dag, herr talman, talar vi litet om en annan fråga. Vi
            talar om Barsebäcks stängning. Där tycker några av oss att själva
            målet, det politiska beslutet, den politiska inriktningen, är
            det som är det viktiga. Sedan får på något sätt juridiken ha sin
            gång.
          </note>
          <note>
            Gudrun Lindvall resonerar annorlunda. Juridiken är det som sitter
            i högsätet. Det är den som, för att citera ordagrant, visar vägen
            och har betydelse för framtiden. De politiska målen är underordnade.
            Det förstår man när Gudrun Lindvall säger något annat, nämligen
            att det är bra att proppen talar om att miljöproblemen existerar
            och finns kvar.
          </note>
          <note>
            Ja, om det är de krav man ställer på en proposition
          </note>
          <note>
            - alltså att den skall göra den iakttagelsen - så är det naturligtvis
            väldigt lågt ställda krav. Då blir det detta med att vägen är
            målet, som ju Gudrun Lindvall säger liksom de latinamerikanska
            revolutionärerna på 60-
          </note>
          <note>
            talet. Vägen är målet.
          </note>
          <note>
            Men det räcker inte. Man måste se något annat också, Gudrun Lindvall.
            Man måste se var möjligheterna finns i dagens arbete. Gudrun Lindvall
            säger bara saker om det som är problemen, mörkret, hotet från
            det som påverkar miljön. Hon säger ingenting om vad hon vill med
            möjligheterna för svensk miljöpolitik. Hur kan vi göra svensk
            industri världsledande?
          </note>
          <note>
            Hur kan vi på samma sätt som i USA utnyttja ny miljöteknik för
            att rent av höja vår bruttonationalprodukt?
          </note>
          <note>
            Vad finns det för möjligheter med en ny inriktning av miljöarbetet?
            Om detta säger - "naturligtvis", höll jag på att säga - Gudrun
            Lindvall ingenting.
          </note>
          <note type="speaker">
            Anf. 10 GUDRUN LINDVALL (mp) replik:
          </note>
          <note>
            Herr talman! Centerpartiets och Lennart Daléus selektiva lyssnade
            känner vi till. För det första vill jag säga att vi naturligtvis
            gärna hade sett starka miljömål. Det är alldeles självklart. Det
            är kanske ingenting som behöver sägas.
          </note>
          <note>
            Jag vill också säga att en miljöbalk är viktig för att kunna
            styra utvecklingen. En miljöbalk - en lagstiftning, Lennart Daléus
            - är inte till för att enbart förverkliga politiska mål. Även
            om det kommer en regering under nästa mandatperiod som har samma
            sammansättning som den tidigare borgerliga, ligger miljöbalken
            fast. Det är det som är viktigt. Det kan alltså inte ens ändras
            av en centerpartistisk miljöminister om man inte ändrar lagen.
          </note>
          <note>
            Vi tror på marknaden. Vi tror att det i framtiden kommer att
            utvecklas gröna industrier. Men tydligen anser Lennart Daléus
            att vi måste stå här i riksdagen och i detalj tala om hur industrin
            skall göra. Det tror inte vi. Det är mycket viktigt att nu tala
            om att miljöproblemen finns. En sak som man har mött många gånger
            i miljödebatten är precis detta: Varför talar ni om det negativa?
            Men, snälla Lennart Daléus, vi har ju invaggat människor i en
            tro att miljöproblemen är lösta fast det faktiskt är så att de
            gamla miljöproblemen finns kvar. Och det har tillkommit många
            nya.
          </note>
          <note>
            Jag tycker att det är oerhört viktigt, och faktiskt ärligare,
            att tala om för människor vilka problem vi står inför så att de
            förstår vilka stora förändringar som måste till för att klara
            problemen. Det är ärligare än att låtsas som om det hela är löst
            för att slippa ta en politisk diskussion. Det anser jag vara ohederligt.
          </note>
          <note>
            Naturligtvis vill vi i Miljöpartiet alltid komma längre än den
            nuvarande regeringen, och även än den borgerliga. Vi inser att
            om vi skall kunna ge kommande generationer en bra möjlighet att
            leva gott på jorden så krävs det stora åtaganden framöver. Det
            handlar om åtaganden där marknad, regering, riksdag och allmänhet
            måste samverka för att vi skall nå målen.
          </note>
          <note type="speaker">
            Anf. 11 LENNART DALÉUS (c) replik:
          </note>
          <note>
            Herr talman! Det problem, den rävsax, som Miljöpartiet har försatt
            sig i lyser igenom. Gudrun Lindvall säger nu - och inte bara med
            mitt selektiva lyssnande, utan hon säger det faktiskt - att miljöbalken
            är viktig för att man skall kunna styra utvecklingen. Det är väl
            sant, herr talman, att miljöjuridiken är viktig.
          </note>
          <note>
            Men om man skall styra utvecklingen kan det ju vara bra att veta
            vart man skall styra, så att säga. Det har sina poänger att veta
            vart man är på väg. Om man får reda på det först efter att man
            har givit sig av på resan så kan det lätt skapa litet trassel.
            Det är det som kommer att inträffa för Miljöpartiet.
          </note>
          <note>
            Nu gör naturligtvis Gudrun Lindvall som hon brukar på det sättet
            att hon ger sken av att miljöproblemen och deras existens har
            blivit uppenbara först genom Miljöpartiets tillkomst. Det är ju
            inte riktigt på det sättet. De här problemen har funnits och diskuterats
            med viss tydlighet under rätt lång tid, om man uttrycker det försiktigt.
          </note>
          <note>
            Vad jag menar är bara att det på något sätt är dags att börja
            gå från detta att koncentrera sig på att miljöproblemen existerar
            till att i stället försöka anvisa lösningar som har förutsättningar
            att bli framgångsrika. Då är ju, tror jag, en satsning på en ny
            utveckling av näringsliv och ekonomi det kanske mest verkningsfulla
            sättet.
          </note>
          <note>
            Men skall man lyckas med det måste man åstadkomma instrumenten.
            Däri ryms allting från en skatteväxling till en lagstiftning som
            mycket tydligt underlättar för en sådan utveckling. Det är det
            jag menar;
          </note>
          <note>
            att varken miljöbalken eller det här dokumentet - som jag bara
            har hunnit ögna igenom - ger en färdriktning och instrument åt
            det hållet. Detta, herr talman, borde
          </note>
          <note>
            Gudrun Lindvall och Miljöpartiet ha uppmärksammat och möjligen
            försökt att göra något åt.
          </note>
          <note type="speaker">
            Anf. 12 GUDRUN LINDVALL (mp) replik:
          </note>
          <note>
            Herr talman! För det första undrar jag om Centerpartiet förstår
            miljölagstiftning. Tror verkligen Centerpartiet att en domare
            innan han har avfattar sin dom sätter sig och läser vilka miljömål
            som den nuvarande regeringen för tillfället diskuterar? Så fungerar
            det inte. Vi har fria, självständiga domstolar i det här landet.
            Jag hoppas att Lennart Daléus inte vill ändra på det. Lagstiftningen
            ligger alltså fast, och den anger tydligt hur miljöproblemen skall
            tacklas. Det handlar om försiktighetsprincipen, produktvalsprincipen
            osv.
          </note>
          <note>
            De allmänna hänsynsreglerna säger klart och tydligt hur målen
            skall hanteras. Den här diskussionen kommer vi att ha den 3 juni.
            Jag skulle önska att Lennart Daléus litet mer satte sig in i hur
            miljöbalken är tänkt att fungera och var styrmedlen ligger i balken.
          </note>
          <note>
            För de finns där.
          </note>
          <note>
            Naturligtvis anvisar vi gärna lösningar. Det är det vi har gjort
            under den här mandatperioden. Vi har skrivit många motioner. Centerpartiet
            har inte i speciellt många fall - knappast något, måste jag säga
            -
          </note>
          <note>
            ansett det vara mödan värt att stödja dessa motioner.
          </note>
          <note>
            Där har vi visat vilka konkreta åtgärder vi har ansett vara nödvändiga.
            I mångt och mycket har de avslagits eftersom vi har väntat på
            den här proposition, i mångt och mycket för att utskottet egentligen
            har haft mycket litet konkreta diskussioner om miljöpolitiken.
          </note>
          <note>
            Den diskussionen har jag saknat i utskottet. Jag hade väntat
            mig betydligt mer med Lennart Daléus som ordförande.
          </note>
          <note>
            Det har alltså funnits många möjligheter att här i kammaren fatta
            beslut i riktning mot en ekologiskt hållbar utveckling, om det
            hade funnits intresse för de förslag som vi har väckt.
          </note>
          <note>
            Jag hoppas att det i framtiden finns en möjlighet att tillsammans
            lösa miljöproblemen. Här kan inte prestigen, Lennart Daléus, vara
            det viktigaste. Jag är förvånad över att Centerpartiet har valt
            att inte samarbeta med regeringen i miljöpolitiken.
          </note>
          <note>
            Från Miljöpartiets sida är det fullkomligt klart att miljöproblematiken
            är så viktig att vi mycket gärna samarbetar, eftersom målen att
            nå en ekologiskt hållbar samhällsutveckling för oss är essentiellt
            viktiga.
          </note>
          <note>
            Och här finns det ingen prestige hos oss, vilket det uppenbarligen
            har funnits hos Centerpartiet. Vi tror på samarbete, vi tror på
            marknaden, vi tror inte på detaljstyrning av den, men marknaden
            allena kommer aldrig att kunna lösa miljöproblemen. Det måste
            vi göra i riksdag, regering och i folkliga församlingar tillsammans,
            eftersom det är en stor uppgift.
          </note>
          <note type="speaker">
            Anf. 13 DAN ERICSSON (kd):
          </note>
          <note>
            Herr talman! I går eftermiddag fick vi ledamöter av denna lagstiftande
            församling ta del av regeringens miljöproposition. Då hade miljöministern,
            som regeringen brukar göra nu för tiden, redan presenterat sina
            förslag för massmedierna. Jag minns att vi hade en remissdebatt
            här i december och att miljöministern då beklagade att hon hade
            presenterat miljöbalken för medierna innan vi i riksdagen fick
            dokumentet. Dessvärre upprepades detta denna gång. Det var kortare
            tid mellan presentationen och det tillfälle då vi fick ta del
            av propositionen denna gång, men det känns ändå inte bra att regeringen
            springer ifrån sina egna löften om att det faktiskt är vi som
            skall ta del av regeringens förslag innan medierna gör det.
          </note>
          <note>
            Regeringen fortsätter att låta viktiga ärenden och processer
            dra ut orimligt länge i tiden. Och precis som med miljöbalken
            tidigare i år är miljöpropositionen kraftigt försenad. Den är
            så försenad att riksdagen inte kommer att hinna behandla den före
            valet. Men det är också typiskt för regeringens miljöpolitik,
            eller snarare avsaknad av miljöpolitik. Propositionen är till
            omfånget imponerande. Och jag måste gratulera miljöministern också
            till omslaget, det är bland det tjusigaste. Men det döljer ju
            inte det faktum att själva propositionen är innehållslös.
          </note>
          <note>
            Verkligheten är att miljöpolitiken under Anna
          </note>
          <note>
            Lindhs tid som miljöminister har rustats ned på område efter
            område. Det har handlat om miljöövervakningen, om arbetet med
            saneringen av förorenade områden, om miljöforskningen och om kalkningen
            av försurade sjöar och vattendrag. Exemplen är många.
          </note>
          <note>
            Och denna miljöproposition reparerar ju inte regeringens miljömisstag.
          </note>
          <note>
            Regeringens förslag att dagens 170 miljömål skall ersättas av
            15 mål är ju ingen lösning i sig, speciellt som målen blir otydligare.
            Det är som Svenska naturskyddsföreningen sade i en kommentar i
            går: Regeringen abdikerar i fråga om mål och överlåter till andra
            att själva besluta vad de orkar med.
          </note>
          <note>
            Det låg faktiskt en stor poäng i det som Gudrun
          </note>
          <note>
            Lindvall sade här tidigare, nämligen: På vilket annat politikområde
            skulle vi kunna ha samma synsätt och hantera målsättningar men
            sedan inte ha några åtgärdsförslag utan överlämna till regering
            och myndigheter att själva gå vidare och hantera detta efter eget
            huvud? Detta fungerar ju inte.
          </note>
          <note>
            En bättre strategi vore att lägga fram förslag till åtgärder
            för att uppnå uppsatta mål. Men en sådan strategi har ju lyst
            med sin frånvaro under denna mandatperiod.
          </note>
          <note>
            Jag noterade att såväl Göte Jonsson som Maggi
          </note>
          <note>
            Mikaelsson, alltså Moderaterna och Vänsterpartiet, avvisade regeringens
            uppläggning, att regeringen och myndigheterna själva skall fastställa
            miljömål. Vi kristdemokrater tycker detsamma. Vi tycker faktiskt
            att den lagstiftande församlingen, riksdagen, skall ha något att
            säga till om när det gäller miljöpolitiken. Vi får väl se vad
            övriga partier säger, men såvitt jag förstår finns det i sådant
            fall en sorts samlad opposition som skulle kunna säga ifrån till
            regeringen att man inte vill att regeringen och myndigheterna
            på egen hand skall hantera detta utan att detta faktiskt är något
            för dem som sitter i den lagstiftande församlingen att hantera.
            Då finns det ett positivt budskap redan i dag.
          </note>
          <note>
            Särskilt allvarligt är att det är helt blankt på det klimatpolitiska
            området. För att anspela på vad det handlar om kan man säga att
            det är totalt svart. Det finns inga förslag till åtgärder och
            inga förslag till målsättningar. Som alla förstår hänger detta
            samman med den energiuppgörelse som regeringen har gjort med Centern,
            en uppgörelse som leder till dramatiskt ökade koldioxidutsläpp,
            som spär på den förödande växthuseffekten och som bieffekt också
            ger ökad försurning. Den extra droppe olja som näringsministern
            talade om i samband med energiuppgörelsen är ju i själva verket
            en flod.
          </note>
          <note>
            Som alla vet skulle en avstängning av en kärnkraftsreaktor i
            Barsebäck om en dryg månad innebära ökad förbränning av olja,
            kol och fossilgas, något som står i strid mot klimatkonventionen
            och de mål som
          </note>
          <note>
            Sveriges riksdag fattat beslut om. Regeringsrätten har ju beslutat
            om inhibition av detta beslut, så vi får se vad som händer.
          </note>
          <note>
            Jag tycker att det är litet konstigt att Lennart
          </note>
          <note>
            Daléus nu står här och examinerar Miljöpartiet och
          </note>
          <note>
            Vänsterpartiet. Det är ju i dag faktiskt Lennart Daléus som står
            i skamvrån för sin energiuppgörelse med regeringen och Vänsterpartiet.
            Men det är klart att detta kan vara ett sätt att avleda uppmärksamheten
            från den skamvrån. Men varför inte i stället nu samla oppositionen
            och rikta den berättigade kritik mot propositionen som den förtjänar.
            Det är ju regeringen som bär ansvaret för miljöpropositionen.
            Och såvitt jag förstår finns det redan på en punkt en rätt så
            tydlig opposition, nämligen att riksdagen skall fastställa miljömålen.
          </note>
          <note>
            Regeringen talar ofta om att vi skall ställa om samhället så
            att det blir ekologiskt uthålligt. När det gäller energipolitiken
            vet vi att det inte stämmer när vi ersätter kärnkraft med fossilbränslen
            som kol, olja och gas. Inte heller i den övriga miljöpolitiken
            stämmer det. Bakom en kuliss i form av den här ekologiska omställningen
            har man faktiskt nedmonterat den ordinarie miljöverksamheten.
            Det är det vardagliga men nödvändiga miljöarbetet som har ersatts
            av Anna
          </note>
          <note>
            Lindhs turnéer då hon delar ut miljöprojektmedel till de kommuner
            som hon besöker. Och det är definitivt inte en seriös och långsiktig
            miljöpolitik som leder till det ekologiskt uthålliga samhället.
            Det bekräftas också av många röster från dem som är engagerade
            i det miljöpolitiska arbetet.
          </note>
          <note>
            Avslutningsvis, herr talman, vill jag beträffande den aktuella
            miljöpropositionen, nämna ytterligare någon kommentar från Miljösverige.
            Centrum för biologisk mångfald har uttalat: Den här propositionen
            är inte det redskap som vi behöver för det ordinarie miljöarbetet.
          </note>
          <note>
            När det gäller miljöövervakningen har vi inte längre kontroll
            över vad som händer. En miljöforskare säger: Man suddar nu ut
            redan tydligt satta miljömål vad gäller naturvården.
          </note>
          <note>
            Någon annan har sagt att det har skett en temposänkning i miljöpolitiken.
            Det är det kvitto som man nu kan sätta på regeringens miljöpolitik
            - temposänkning och uppbromsning.
          </note>
          <note type="speaker">
            Anf. 14 LENNART DALÉUS (c) replik:
          </note>
          <note>
            Herr talman! Jag hade inte räknat med att Dan
          </note>
          <note>
            Ericsson skulle mucka gräl med mig igen om kärnkraftsfrågan när
            vi har en remissdebatt om miljöpropositionen. Men det är väl okej
            på sitt sätt.
          </note>
          <note>
            Det kan vara viktigt att reda ut en del begrepp i fråga om hur
            man kan förändra sin syn på saker. Dan
          </note>
          <note>
            Ericsson och jag arbetade ihop i Linje 3 och i Folkkampanjen
            när det begav sig 1980. Det är klart att man kan förändras och
            utvecklas på litet olika sätt.
          </note>
          <note>
            Dan Ericsson och jag har uppenbarligen dragit olika slutsatser
            av händelsen i Tjernobyl, av utvecklingen av alternativa energikällor
            och annat. Jag för min del har dragit slutsatsen att den energipolitikens
            Titanic som kärnkraften utgör kommer att sjunka, den kommer att
            försvinna, och den kommer att vara borta. Vi har väntat på detta
            länge, många dagar.
          </note>
          <note>
            Nu har regeringsrätten i Sverige sagt att den behöver mer tid
            på sig för att fundera över de juridiska delarna av det beslut
            som man inte ifrågasätter och inte ändrar, och som en majoritet
            i riksdagen inte heller ändrar. Det är litet magstarkt att Dan
            Ericsson då drar slutsatsen och fortsätter att resonera som om
            omställningen av energisystemet nu har fått sig en knäck, som
            om avvecklingen av kärnkraften är mer ifrågasatt, och som om det
            fortsätter att välla in kolåstadkommen rök från Danmark.
          </note>
          <note>
            Herr talman! Dan Ericsson vilseleder kammaren och fortsätter
            på sin väg bort från det jag trodde var gemensamma ideal på 80-talet.
          </note>
          <note type="speaker">
            Anf. 15 DAN ERICSSON (kd) replik:
          </note>
          <note>
            Herr talman! Man kan ju välja att fokusera på olika frågor i
            just en remissdebatt. Som jag uppfattar det är det regeringen
            som skall ställas till svars för sina förslag. Att då skälla på
            ett par andra partier för att de har deltagit i en annan uppgörelse
            tycker jag är aningen konstigt, speciellt med tanke på att Lennart
            Daléus har deltagit i en uppgörelse med regeringen som nu har
            satts ur spel av det juridiska systemet. Som tidigare sades här
            har vi faktiskt fria och självständiga domstolar som agerar. Så
            här långt har man underkänt
          </note>
          <note>
            Lennart Daléus politik.
          </note>
          <note>
            Vi står fortfarande på samma barrikad när det gäller att kärnkraften
            skall fasas ut ur energisystemet men det skall ske i enlighet
            med vad som sades i folkomröstningen. Vi skall ersätta kärnkraften
            med förnybara bränslen, inte med olja, kol och gas. Lennart Daléus
            har faktiskt erkänt att det är vad som händer om vi skall stänga
            Barsebäck redan om en månad.
          </note>
          <note type="speaker">
            Anf. 16 LENNART DALÉUS (c) replik:
          </note>
          <note>
            Herr talman! Det här blir litet lustigt. Efter att först ha gjort
            ett generalangrepp säger Dan Ericsson att vi står på samma barrikad.
            Jag fick intrycket att
          </note>
          <note>
            Dan Ericsson försökte knuffas och stångas på barrikaden, om han
            ens fanns där. Det senare uppfattade jag som tydligast, dvs. att
            han inte fanns där.
          </note>
          <note>
            Att jag har synpunkter på Miljöpartiets och Vänsterpartiets hantering
            av frågan är väl inte så konstigt.
          </note>
          <note>
            Dan Ericsson verkar bortse från att det finns en länk, en koppling,
            mellan miljölagstiftningen och miljömålen. Det finns således skäl
            att resonera kring hur olika partier förhåller sig till det sambandet
            och vad man väljer att sätta i första rummet.
          </note>
          <note>
            Jag tycker alltså att det är rimligt att fråga vilken del av
            det här arbetet som bör komma först, målen eller medlen. Men,
            herr talman, jag accepterar om
          </note>
          <note>
            Dan Ericsson nu solidariserar sig med Miljöpartiet och Vänsterpartiet
            och tycker att det är synd att jag framför kritik.
          </note>
          <note>
            Dan Ericsson för till torgs en del där det ändå måste rättas
            till. Återigen säger han nu att uppgörelsen på energiområdet har
            satts ur spel. Så är det inte. Herr talmannen kan kanske hjälpa
            mig med att bekräfta detta genom att i denna kammare klargöra
            vad som har hänt. Vi har alltså fått en uppskjuten verkställighet
            av det beslut som riksdagen har tagit och som sedan hanterats
            genom regeringsbeslut. Det handlar, som sagt, om en uppskjuten
            verkställighet. Någon uppgörelse, något beslut, i denna riksdag
            har icke satts ur spel.
          </note>
          <note type="speaker">
            Anf. 17 DAN ERICSSON (kd) replik:
          </note>
          <note>
            Herr talman! När det gäller kopplingen mellan miljöbalken och
            miljömålen delar jag Lennart Daléus uppfattning. Men i dag handlar
            det om regeringens politik. Miljöbalken har vi diskuterat tidigare
            och vi skall diskutera den också i andra sammanhang. Lennart Daléus
            vet att vi kristdemokrater och Centern i mångt och mycket har
            samma uppfattning, så låt oss mötas i den debatten. Den kommer
            ju om ett par veckor.
          </note>
          <note>
            Sedan några ord om detta med att energipolitiken i sin helhet
            faktiskt har satts ur spel. Ja, de facto är det så. En riksdagsmajoritet
            har alltså här drivit igenom ett beslut som vilade på en så bräcklig
            rättslig, konstitutionell, grund att svenska fria domstolar har
            konstaterat att det inte håller. Det beslut som har fattats kommer
            alltså inte att genomföras den 1 juli. Det är vad det handlar
            om. Är då inte detta beslut satt ur spel? Jag kan inte tolka det
            på annat sätt. Att vi har synpunkter på att detta miljömässigt
            kommer att leda till ökade koldioxidutsläpp är en annan del. Vad
            vi här diskuterat är faktiskt satt ur spel.
          </note>
          <note>
            Kanske hade det varit intressantare att få höra hur man från
            Centerns sida ser på miljömålen, om det är riksdagen som skall
            besluta om den saken eller om den hanteringen skall överlåtas
            på regeringen och dess myndigheter. Såvitt jag förstår har Moderaterna
            och Vänsterpartiet, liksom vi kristdemokrater, deklarerat uppfattningen
            att vi inte skall avhända oss detta.
          </note>
          <note>
            Lennart Daléus har möjlighet att i replikskiftet med miljöministern
            klargöra sin ställning.
          </note>
          <note type="speaker">
            Anf. 18 Miljöminister ANNA LINDH (s):
          </note>
          <note>
            Herr talman! Det är trevligt att få komma med i detta allas krig
            mot alla, som det här nu verkar ha utvecklats till.
          </note>
          <note>
            Jag hoppas att riksdagen hade detta på sina bord kl. 10.00 i
            går. Det är åtminstone vad tryckeriet garanterat mig och mitt
            departement. Vi hade presskonferens kl. 11.00, och ni skulle ha
            haft detta tillgängligt kl. 10.00. Det är alltså vad tryckeriet
            har lovat. Om tryckeriet höll sitt löfte, Dan Ericsson, har jag
            inte lämnat propositionen senare än presskonferensen, tvärtom.
          </note>
          <note>
            Propositionen innehåller två huvudpunkter, dels en struktur för
            miljömålen, dels kemikaliefrågorna.
          </note>
          <note>
            Miljömålen har sin bakgrund i följande. Då jag började mitt arbete
            som miljöminister tyckte jag att det var litet pinsamt, när jag
            på departementet skulle fråga vilka miljömål Sverige egentligen
            har - jag tänkte att det är sådant som jag borde veta - att ingen,
            som det visade sig, visste det. Under ungefär tio års arbete hade
            regering och riksdag fattat beslut om miljömål utan någon inbördes
            struktur, utan uppföljning, utan utvärdering och utan återkoppling.
            När vi hade räknat färdigt var vi uppe i 170 miljömål.
          </note>
          <note>
            Jag tycker faktiskt att det är ett gemensamt problem för oss,
            från höger till vänster, att vi har fattat beslut om miljömål
            utan att ha någon uppföljning eller utvärdering och utan att ha
            en ordentlig struktur för hur vi arbetar.
          </note>
          <note>
            Vi måste alltså få ordning även på miljöpolitiken.
          </note>
          <note>
            Vad vi här har tagit fram är en ny struktur med det övergripande
            generationsmålet att vi skall ha frisk luft, rent vatten och levande
            skogar inom en generation, 25 år. Det är medvetet uppställt; jag
            räknar med att vi skall kunna vara överens om detta. Egentligen
            vill vi nog alla det. Men sedan är frågan hur vi kommer dit.
          </note>
          <note>
            Vi har tagit fram 15 nationella miljökvalitetsmål som vi vill
            att riksdagen ställer sig bakom. Dessutom har vi tagit fram ett
            antal delmål. Risken med en sådan här bordläggningsdebatt är,
            och det har jag all förståelse för, att ledamöterna inte har hunnit
            läsa på den miljöproposition som vi debatterar. Men när ni hinner
            med det kan ni se att kopplat till de olika miljökvalitetsmålen
            finns det tydliga och mätbara delmål.
          </note>
          <note>
            Samtidigt som vi kräver frisk luft säger man t.ex. att utsläppen
            av flyktiga organiska ämnen skall minska med 60 % till år 2005.
            Samtidigt som man säger att grundvattnet skall ha god kvalitet
            är t.ex. ett av delmålen att samtliga avfallsdeponier skall uppfylla
            miljökraven år 2008 osv. Först skall man ta miljökvalitetsmål.
            Sedan skall man ta konkreta delmål som steg på vägen dit.
          </note>
          <note>
            Någon nämnde myrarna och våtmarkerna. Det övergripande miljökvalitetsmålet
            om våtmarker kompletteras med delmål om att vi skall skydda ytterligare
            200 myrar och att man när det gäller t.ex.
          </note>
          <note>
            kalkningsinsatser skall börja samordna skogs- och sjökalkning
            där det kan ge riktigt bra resultat, exempelvis i sydvästra Sverige.
            Ett antal av de olika punkter som ni har tagit upp finns alltså
            redan med i propositionen.
          </note>
          <note>
            Jag märker att det också finns en missuppfattning här. En del
            tror att myndigheterna och sektorerna själva skall få bestämma
            vilka mål de skall ha men det är alls inte meningen. De skall
            lägga fram förslag till delmål och strategier. Tanken är att vi
            sedan skall ha en parlamentarisk beredning där man just diskuterar
            förslagen och ställer dem mot varandra och där man är med och
            bereder det hela för att få bra delmål och bra strategier. Gudrun
            Lindvall, Maggi Mikaelsson,
          </note>
          <note>
            Lennart Daléus, Dan Ericsson och Göte Jonsson, alla kan ni vara
            med och diskutera myndigheternas och sektorernas förslag. Sedan
            skall nya delmål och strategier fastställas.
          </note>
          <note>
            Jag föreslår att ni diskuterar i den parlamentariska beredningen
            om ni vill att regeringen skall fatta beslut om delmålen. Eller
            skall riksdagen fatta beslut om delmålen? Jag tycker inte att
            detta är det avgörande, utan det avgörande är att man har en väldigt
            tydlig struktur och att det finns 15 övergripande miljökvalitetsmål
            som alla de andra målen liksom skall styra mot.
          </note>
          <note>
            Viktigt är också att vi med detta förslag får ett system för
            uppföljning och utvärdering. Vi kan sitta här i denna sal och
            fatta beslut om fina mål. Men vad hjälper det om ingen vet vad
            som händer med målen?
          </note>
          <note>
            På detta sätt förbinds alltså myndigheter och sektorer att varje
            år rapportera vad som går bra och vad som går dåligt i arbetet
            med delmålen. Regeringen skall minst en gång varje mandatperiod
            ge riksdagen en fullständig redovisning av hur det går i arbetet
            med delmålen och strategierna och åt vilket håll det går när det
            gäller de övergripande målen.
          </note>
          <note>
            Vi får alltså för första gången en struktur i miljöpolitiken,
            med ordning och reda och en uppföljning av våra beslut.
          </note>
          <note>
            En del av kritiken som jag tycker är ganska tunn går ut på att
            allt borde ha varit klart nu, att alla strategier och delmål borde
            ha varit framme. Jag tror egentligen att riksdagen inte heller
            skulle ha uppskattat att vi kom med något slags 25-årsgosplan,
            där vi nu skulle redovisa allt vad som skulle ske under de närmaste
            25 åren. Jag tycker att det är bättre att t.ex.
          </note>
          <note>
            riksdagens ledamöter är med i diskussionen om att ta fram nya
            delmål.
          </note>
          <note>
            Det som vi hade utlovat var att komma med en struktur, och det
            har vi gjort. Vi har också utlovat att komma med förslag till
            skärpningar på ett speciellt område, nämligen kemikaliepolitiken.
            I kemikaliefrågorna, som jag tycker inte har diskuterats tillräckligt
            här, läggs det fram ett mycket långtgående förslag.
          </note>
          <note>
            Härigenom behåller Sverige ledningen internationellt i det politiska
            kemikaliearbetet.
          </note>
          <note>
            Förslaget har tre delar. Den första kan vara litet svårförståelig,
            men för dem som jag jobbat med kemikalier är det fråga om något
            väldigt viktigt. Vi försöker hitta ett generellt angreppssätt
            i kemikaliearbetet. Det finns i dag tiotusentals ämnen som vi
            egentligen inte i något land har någon kontroll över.
          </note>
          <note>
            Här försöker vi komma fram till ett generellt arbetssätt.
          </note>
          <note>
            I stället för att förbjuda ämne för ämne säger vi att ämnen med
            vissa egenskaper skall avvecklas. Ämnen som är långlivade och
            som lagras i levande organismer skall avvecklas. Vi kräver alltså
            inte att man skall bevisa att ämnena är giftiga. Därmed får vi
            bort problemet att man byter ett kemiskt ämne mot ett annat som
            sedan visar sig vara lika farligt. De som är långlivade och lagras
            i levande organismer skall avvecklas inom en 10-15-årsperiod.
          </note>
          <note>
            Det andra vi gör, parallellt med det nya angreppssättet i politiken
            för att avveckla de farliga kemikalierna, är att peka ut ett antal
            kemikalier för vilka vi vill pröva frivillig avveckling. Vi säger
            också att om det inte hjälper med frivilligheten, får vi återkomma
            med förbud. Också statens upphandlingspolitik är naturligtvis
            ett viktigt instrument.
          </note>
          <note>
            Det tredje som vi gör är att vi utfärdar ett antal nya förbud
            där frivilligvägen enligt vår mening inte har räckt. Det som nu
            förbjuds är kvicksilver, bly, kemikalier i textilier, azofärgämnen,
            formaldehyd, pentaklorfenol m.m.
          </note>
          <note>
            Lennart Daléus frågar varför vi inte föreslår förbud mot PVC.
            Lennart Daléus! Kemikommittén föreslog faktiskt inget förbud mot
            PVC. Denna kommitté, där Lennart Daléus själv satt, föreslog inte
            ens årtal för avveckling av tillsatserna. Nu har regeringen föreslagit
            årtal för avveckling av tillsatserna i PVC. Det är sedan upp till
            bevis om industrin klarar att tillverka
          </note>
          <note>
            PVC som inte är miljöfarlig. Regeringen har satt hårda tidsgränser
            för de olika tillsatserna.
          </note>
          <note>
            Herr talman! Lennart Daléus tar också upp miljöbalken. För att
            travestera ett gammalt uttryck: Någon ordning måste det vara även
            på en partiledare. Jag tycker att Lennart Daléus visar allvarliga
            brister när det gäller insikter i juridik och statskunskap, som
            man kanske inte alltid behöver ha som politiker men som det är
            väldigt viktigt att man besitter som partiledare.
          </note>
          <note>
            Miljöbalken fungerar inte utan miljömål som vi är överens om,
            säger Lennart Daléus. Men hur kommer det sig då att den borgerliga
            regeringen lade fram ett undermåligt förslag till miljöbalk och
            inte ställde upp ett enda miljömål? Den balken var inte kopplad
            till några miljömål. Hur kommer det sig att Lennart
          </note>
          <note>
            Daléus nu tycker att en miljöbalk måste kopplas till en speciell
            proposition om miljömål?
          </note>
          <note>
            Surt, sa räven om rönnbären, och det är samma sak i det här fallet.
            Lennart Daléus är fortfarande på dåligt humör för att han inte
            kunde vara med om att göra upp om en miljöbalk som är oerhört
            mycket bättre än det förslag som den tidigare borgerliga regeringen
            presterade. Jag är däremot inte långsint, utan jag inbjuder med
            glädje Lennart Daléus att vara med i det fortsatta arbetet för
            att få bra miljömål, som ger oss frisk luft, rent vatten och levande
            skogar inom en generation.
          </note>
          <note type="speaker">
            Anf. 19 GÖTE JONSSON (m) replik:
          </note>
          <note>
            Herr talman! Jag har tidigare sagt att jag delar ministerns uppfattning
            när det gäller antalet miljömål.
          </note>
          <note>
            De skall vara förankrade och hållbara, och de skall kunna följas
            upp. Men det är i övrigt oerhört oklart.
          </note>
          <note>
            De 15 nationella miljömålen är allmänt hållna, och alla kan i
            princip ställa sig bakom dem. Det finns, precis som ministern
            säger, vissa delmål, men det kommer att ställas krav på åtskilliga
            ytterligare delmål inom ramen för de 15 övergripande miljömålen.
          </note>
          <note>
            Vi menar bestämt att Sveriges riksdag måste vara med om att fatta
            beslut om dessa viktiga delmål. Även delmålen påverkar givetvis
            miljö, enskilda människor, producenter och konsumenter. Jag tycker
            inte att propositionen har en bärande struktur, som ministern
            sade. Det saknas snarare en bärande struktur i propositionen.
            Riksdagen kan ju inte avhända sig den viktiga beslutsfunktionen
            när det gäller väsentliga delmål och lämna över dessa till regering,
            verk och en parlamentarisk kommitté. Ministern sade att vi kommer
            att få vara med i en parlamentarisk kommitté och bestämma om huruvida
            viktiga miljömål skall gå till riksdagen eller beslutas av regeringen
            eller av andra.
          </note>
          <note>
            Det måste i Sveriges riksdag slås fast att det är riksdagen som
            har ansvaret för de viktiga målen.
          </note>
          <note>
            Jag konstaterar vidare, herr talman, att ministern inte med ett
            enda ord nämnde den viktiga klimatfrågan. Detta visar återigen
            att Anna Lindh och den socialdemokratiska regeringen inte prioriterar
            det som gäller växthuseffekten och klimatfrågan. Jag har i och
            för sig förståelse för att Anna Lindh undviker denna viktiga fråga
            med anledning av det bakomliggande spelet och de bakomliggande
            besluten i detta sammanhang.
          </note>
          <note>
            Detta är allvarligt. Denna fråga är viktig i ett internationellt
            och i ett europeiskt perspektiv. Varför,
          </note>
          <note>
            Anna Lindh, prioriterar ni inte den viktiga klimatfrågan i dessa
            sammanhang?
          </note>
          <note type="speaker">
            Anf. 20 Miljöminister ANNA LINDH (s):
          </note>
          <note>
            Herr talman! Förutom att vi vill att riksdagen redan nu tar ställning
            till de 15 miljökvalitetsmålen får riksdagen alltså möjlighet
            att samlat pröva hela miljöpolitiken vart fjärde år. Regeringen
            skall en gång varje mandatperiod redovisa hela arbetet med miljökvalitetsmål
            och delmålsstrategier till riksdagen. Jag menar alltså att riksdagen
            enligt förslaget får en fullgod möjlighet att ta ett samlat grepp
            över miljöpolitiken en gång varje mandatperiod.
          </note>
          <note>
            Riksdagen är naturligtvis fullt fri att i övrigt ta vilka initiativ
            som den vill ta, men jag tror att det är bättre att få en samlad
            diskussion om samtliga miljömål och delmål vid ett tillfälle än
            att, som man har gjort hittills, enbart diskutera utryckta delar.
          </note>
          <note>
            När det gäller klimatfrågorna är det, herr talman, klart att
            vi prioriterar dessa, men vi prioriterar dem inte bara i ord utan
            också i handling. Det är t.ex. därför som regeringen kraftigt
            har ökat koldioxidskatterna som ett av de verksammaste instrumenten
            för att minska koldioxidutsläppen. Moderaterna angriper koldioxidutsläppen
            i ord men motsätter sig all handling som minskar dessa utsläpp.
          </note>
          <note>
            Skälet till att vi här inte kan föreslå ett nytt klimatmål är
            att klimatkonferensen i Kyoto ställde en hel del av tidigare arbetsmetoder
            på huvudet genom att bl.a. föreslå sex i stället för tre gaser
            och genom att plötsligt göra helt om och säga att sänkor skall
            tas med vid beräkning av ländernas koldioxidutsläpp.
          </note>
          <note>
            Sänkor har att göra med skogen, som ju har väldigt stor betydelse
            för Sverige. Detta påverkar alltså betydligt det svenska klimatmålet.
            Vi föreslår därför att partierna nu gemensamt tar fram en klimatstrategi
            för att visa hur vi skall kunna uppfylla målet att minska koldioxidutsläppen
            efter år 2000.
          </note>
          <note type="speaker">
            Anf. 21 GÖTE JONSSON (m) replik:
          </note>
          <note>
            Herr talman! Det är givetvis inte tillräckligt att riksdagen
            skall diskutera de övergripande målen en gång vart fjärde år.
            Jag kritiserar inte modellen att det kommer en samlad redovisning
            vart fjärde år, men det måste även under löpande år fattas viktiga
            strategiska miljöbeslut. De besluten kan riksdagen inte delegera
            till regering och verk, utan det torde vara alldeles klart att
            de besluten måste fattas i denna sal.
          </note>
          <note>
            När det sedan gäller klimatfrågan talar Anna
          </note>
          <note>
            Lindh om de höjda koldioxidskatterna, men det är ungefär på samma
            sätt med detta, Anna Lindh, som när ni diskuterar skatterna för
            personer och företag.
          </note>
          <note>
            Ni måste undanta höginkomsttagarna i skattefrågan, och ni måste
            undanta högkonsumenter av koldioxid från de här skatterna, och
            det är det som vi har kritiserat. Vi säger att man måste ha en
            sammanhållen politik när det gäller frågan om koldioxidutsläppen.
          </note>
          <note>
            Sedan vill jag ta upp en annan fråga. Det gäller forskningen.
            Nu är det alldeles klart, Anna Lindh, att regeringens forskningspolitik
            är skadlig för miljön.
          </note>
          <note>
            Naturvårdsverket har i den "hemliga" rapporten redovisat: Det
            blev inte som vi trodde med MISTRA.
          </note>
          <note>
            Viktiga forskare konstaterar nästan dagligen att vi missar miljöeffekter
            genom regeringens forskningspolitik.
          </note>
          <note>
            Det finns en koppling mellan en vettig forskningspolitik, forskningsresurser,
            strategisk forskning, målinriktad forskning och vettiga beslut
            när det gäller miljömål. Nu ställer jag frågan: Kan Anna Lindh
            erkänna att det var ett strategiskt fel att dra ned forskningsanslagen
            till Naturvårdsverket? Kan Anna
          </note>
          <note>
            Lindh erkänna att de forskare som nu går ut och varnar för att
            den här politiken får negativa effekter har rätt, och är ministern
            beredd att lyssna på vad de säger?
          </note>
          <note type="speaker">
            Anf. 22 Miljöminister ANNA LINDH (s):
          </note>
          <note>
            Herr talman! Jag är rädd att Göte Jonsson litet grand blandar
            ihop äpplen och päron när det gäller forskningspolitiken. Det
            är flera saker som Göte Jonsson tar exempel på och kallar för
            forskningsfrågor.
          </note>
          <note>
            Faktum är att miljöforskningen i dag totalt sett har mer resurser
            än vad den hade i början på 90-talet.
          </note>
          <note>
            Totalt sett finns det mer resurser för miljöforskning.
          </note>
          <note>
            Det regeringen gjort är att organisera om miljöforskningen och
            samla miljöforskningen på MISTRA.
          </note>
          <note>
            MISTRA skall ta hand om både det som Naturvårdsverket tidigare
            har gjort och den tillämpade forskning som MISTRA tidigare har
            och skall ägna sig åt. Vi har för att göra detta tydligt också
            tagit generaldirektören i Naturvårdsverket som ordförande i MISTRA.
          </note>
          <note>
            MISTRA:s styrelse har väldigt tydligt markerat att den tar detta
            ansvar.
          </note>
          <note>
            Man har sett att det har varit vissa problem för forskare i övergången
            från projektforskning, som det huvudsakligen handlade om på Naturvårdsverket,
            till mer av programforskning, som MISTRA har. Jag har själv träffat
            en del av dessa forskare nyligen. Det har varit övergångsproblem.
            Det är jag beredd att instämma i. De övergångsproblemen har däremot
            inte varit av en så stor omfattning att det inte är möjligt att
            lösa dem.
          </note>
          <note>
            Nu försöker vi att lösa övergångsproblemen. Vi skall träffa MISTRA.
            MISTRA måste ta ett bra ansvar för att se till att övergången
            fungerar så smidigt som det någonsin är möjligt. Med det är snarare
            organisationsproblem än ekonomiska problem. Totalt sett finns
            det mer pengar för miljöforskning än vad det har funnits tidigare.
          </note>
          <note>
            När det gäller miljöövervakningen, Göte Jonsson, som är en väldigt
            viktig del, ökar regeringen anslagen med drygt 30 % i årets budget.
            Det innebär en kraftigt ökad möjlighet och en betydligt högre
            anslagsnivå än vad de borgerliga regeringarna någonsin låg på.
            Detta gör vi just för att komma till rätta med frågorna kring
            tillståndet i miljön och hur vi skall övervaka miljötillståndet.
          </note>
          <note type="speaker">
            Anf. 23 LENNART DALÉUS (c) replik:
          </note>
          <note>
            Herr talman! Först vill jag tydligt säga att det knappast är
            miljöministern sak att i en kammardebatt lägga sig i hur och vem
            som Centern väljer till partiledare och vad den personen skall
            ha för utbildning i juridik och statskunskap. Det kanske ändå
            är Centerns interna angelägenhet.
          </note>
          <note>
            Miljöministern kanske mer skall lyssna på vad jag säger som företrädare
            för en majoritet för jordbruksutskottet som i ett betänkande alldeles
            nyligen riktade kritik mot ministerns sätt att hantera den här
            propositionen och vad innebörden är av en fördröjning av den.
            Det är inte min ståndpunkt, utan denna kammares ståndpunkt.
          </note>
          <note>
            När det gäller miljömålen tror jag att miljöministern är litet
            orättvis mot tjänstemännen på Miljödepartementet. Jag är alldeles
            klar över att de vet att de mål som lades fast t.ex. i den kretsloppsproposition
            som den förra regeringen skrev och som antogs av denna kammare
            fortfarande är någonting man arbetar efter.
          </note>
          <note>
            Det gäller bl.a. i den kretsloppsdelegation där jag är ordförande
            och som snart kommer att lämna en utvärdering till ministern av
            hur det arbetet har fortsatt bl.a.
          </note>
          <note>
            i näringslivet. Detta vet naturligtvis tjänstemännen på departementet.
          </note>
          <note>
            Det är en fråga jag vill göra ett nedslag i. Miljöministern säger
            att det behövs ett förbud mot PVC.
          </note>
          <note>
            Det kommer att framgå av protokollet att jag inte sade det i
            mitt tidigare inlägg. Det är uppenbart att det står i propositionen
            att tillverkare och importörer skall utveckla bättre PVC. Kan
            miljöministern förklara hur det leder till den avveckling som
            jag trodde att ministern och många andra med stark miljöinriktning
            var överens om, och som hittills har lett ministern att i radioprogram
            och på andra ställen säga att hon själv vill bojkotta PVC? Vad
            menar miljöministern med att utveckla bättre PVC?
          </note>
          <note type="speaker">
            Anf. 24 Miljöminister ANNA LINDH (s):
          </note>
          <note>
            Herr talman! Först och främst är också jag medveten om att jag
            har väldigt duktiga tjänstemän. Problemet är inte om mina tjänstemän
            i olika enheter känner till vilka mål som finns på de enheterna.
            Vitsen är att riksdagen regelbundet skall kunna se om utvecklingen
            går åt rätt eller fel håll.
          </note>
          <note>
            Det är viktigt att vi kan komma fram till en ordning när det
            gäller miljömålen. Naturvårdsverket har på ett mycket förtjänstfullt
            sätt börjat med den skrift jag håller i min hand att beskriva
            miljötillståndet och om utvecklingen går åt rätt eller fel håll
            i förhållande till de mål vi sätter upp. Tjänstemän, skolklasser
            och allmänintresserade medborgare skall kunna ta del av det materialet.
            Den sortens arbete är väldigt viktigt för att vi skall kunna få
            ett engagemang bland medborgare i allmänhet.
          </note>
          <note>
            När det sedan gäller PVC-frågorna säger Lennart
          </note>
          <note>
            Daléus att han själv inte har krävt ett förbud mot
          </note>
          <note>
            PVC. Därför kan också det arbete som Lennart
          </note>
          <note>
            Daléus vill se fortsätta utan att regeringen kommer med ett förslag
            om förbud mot PVC. Det regeringen visar på är de tillsatser där
            forskarna är överens om att det är farliga tillsatser, eller att
            det riskerar att vara farliga tillsatser.
          </note>
          <note>
            Det gäller bly och tennorganiska föreningar, och det har vi varit
            överens om. Nu vill regeringen även angripa ftalaterna, som är
            en misstänkt farlig tillsats.
          </note>
          <note>
            Vi sätter därför tydliga årtal. Det första årtalet är
          </note>
          <note>
            2001. Då skall t.ex. de ftalater som huvudsakligen fungerar som
            mjukgörare vid utomhusbruk vara borta.
          </note>
          <note>
            Det är de som läcker mest, och utgör största risken för läckage.
            Om det inte räcker med att vi på det sättet ger tydliga årtal
            för när dessa tillsatser skall vara borta får regeringen återkomma
            med förbud.
          </note>
          <note type="speaker">
            Anf. 25 LENNART DALÉUS (c) replik:
          </note>
          <note>
            Herr talman! Jag är inte säker på att det är förbud man skall
            arbeta med när det gäller PVC-frågan. Det är flera statliga utredningar
            som har gått väsentligt längre än vad miljöministern säger i sin
            proposition.
          </note>
          <note>
            Man talar om avveckling av PVC. Jag kan räkna upp
          </note>
          <note>
            Kretsloppsdelegationen och Kemikommittén som exempel, för att
            ta några. De talar mycket tydligt om avveckling av PVC. Förbud
            är någonting annat. Vi skall inte gå in på de olika synsätten,
            herr talman.
          </note>
          <note>
            Men det finns en tydlig skillnad.
          </note>
          <note>
            Resonemanget om PVC-förbud tror jag kommer ifrån att miljöministern
            hörde mig litet dåligt när jag stod i talarstolen och läste ur
            Naturvårdsverkets tidning som talar om att PVC-förbud rycker närmare.
          </note>
          <note>
            Det jag pekade på var att det var ett utspel från Spanien som
            tvingade kommissionen ut på banan. Vad jag menade var att det
            är andra länder, och nu Spanien, som driver den här frågan, vilket
            är illustrativt.
          </note>
          <note>
            Jag får inte något riktigt svar. Jag skall därför försöka att
            göra mig tydlig. Är det miljöministerns bestämda uppfattning att
            PVC - jag talar inte om tillsatser, miljöministern - bör avvecklas?
            Hur ser i sådana fall planen för detta ut?
          </note>
          <note>
            Den andra frågan jag har till miljöministern är:
          </note>
          <note>
            Vilket synsätt har miljöministern på näringslivet, de ekonomiska
            styrmedlen och att ta i famnen en utveckling av miljöfrågorna
            som leder till att vi får in dem i en ekonomisk hantering, i utvecklandet
            av ett näringsliv och i utvecklandet av ett svenskt inträde på
            andra marknader internationellt med vår kunskap, våra produkter
            och våra varor? Det är det som jag tycker är det svarta hålet
            i propositionen. Det finns egentligen ingen framtidstro i den.
          </note>
          <note type="speaker">
            Anf. 26 Miljöminister ANNA LINDH (s):
          </note>
          <note>
            Herr talman! Låt mig börja med diskussionen om avveckling av
            PVC. Jag ser att det finns en risk, Lennart Daléus, att man bara
            har en mycket generell debatt om PVC-avveckling. Om man inte gör
            jämförelser med andra områden riskerar man att ingenting händer
            under en massa år medan man väldigt generellt talar om en avveckling.
            Därför tycker jag att det är bättre att man går in på tillsatserna
            och tar upp det som huvuddelen av forskarna är överens om är skadligt
            och farligt. Vi börjar där och sätter ut tydliga årtal och talar
            om hur vi skall komma till rätta med detta.
          </note>
          <note>
            Jag tycker att det är ett tydligare sätt att ta ett miljöansvar
            än att bara ha den generella debatten om en avveckling. Jag har
            lagt fram de här förslagen för hur man skall få i gång en avveckling
            just därför att jag anser att dagens PVC är så miljöskadlig. Förslagen
            innehåller konkreta årtal och konkreta ämnen för att det skall
            bli tydligt.
          </note>
          <note>
            När det gäller Spanien förmodar jag att Lennart
          </note>
          <note>
            Daléus avser leksakerna. Där kan jag tala om att det föreslås
            i propositionen att detta skall förbjudas när det gäller leksaker
            för barn under tre år. Jag tror av vi därmed är det första land
            som föreslår ett sådant nationellt förbud, även om andra lyfter
            det till kommissionen.
          </note>
          <note>
            Herr talman! Sedan byter Lennart Daléus och säger att det inte
            finns någon framtidstro. Jag tror att det är precis det som finns.
            Det är precis detta det handlar om när vi visar att det faktiskt
            går att få frisk luft, rent vatten och levande skogar inom en
            generation. Det går att se dagens miljöproblem och samtidigt visa
            att inom en inte oöverskådlig framtid kan vi lösa de här miljöproblemen.
            Men då krävs det också att vi använder alla tillgängliga styrmedel,
            dvs. de traditionella som lagstiftning, ekonomiska styrmedel,
            upphandling och liknande. Dessutom krävs det också ett omfattande
            samarbete med näringslivet.
          </note>
          <note>
            Det finns även där ett kapitel som jag rekommenderar Lennart
            Daléus att läsa om han inte har hunnit läsa det hittills. Det
            handlar om hur viktigt det är att ha en dialog med näringslivet
            och tillsammans med dem försöka utveckla svensk industri och svenskt
            näringsliv så att vi får en bättre miljö på hemmaplan och dessutom
            lyckas exportera mer på bortaplan.
          </note>
          <note type="speaker">
            Anf. 27 DAN ERICSSON (kd) replik:
          </note>
          <note>
            Herr talman! Om miljöministern har uppfyllt all rättfärdighet
            vad gäller att få över propositionen till riksdagen i tid, har
            jag inte mer att säga om det. Det är okej. Det var kanske ett
            utslag av att vi har väntat ganska länge på den. Vi har väntat
            och väntat, och till slut har vi tappat tron på att vi skulle
            få se ett dokument. Men sedan dök ju miljöministern upp på en
            presskonferens och presenterade den här propositionen.
          </note>
          <note>
            Vi har haft kort tid på oss att läsa in den. Därför har vi inte
            gått in på några detaljfrågor. Vi kommer givetvis att pröva varje
            förslag som finns i den här propositionen och presentera vårt
            alternativ i en motion senare.
          </note>
          <note>
            Det är inte bara jag som har tyckt att det har tagit tid. Jag
            hittade just en ledare i Aftonbladet, en regeringen närstående
            tidning, från i vintras där det skrevs om regeringens miljöpolitik.
            Det stod att Sverige inte blir något ekologiskt mönsterland av
            vackra ord. Det krävs en strategi och konkret politisk handling.
            Den socialdemokratiska praktiken är fortfarande mer grå än grön.
          </note>
          <note>
            Man skriver dessutom att miljöpropositionen kommer först i april.
            Vidare skriver man att det är märkligt att den proposition som
            innehåller ett av regeringens huvudprojekt inte blir klar i tid.
            Förhoppningsvis innebär det att miljöministern lyckas få fram
            mer pengar.
          </note>
          <note>
            Herr talman! Nu vet vi att den inte ens kom i april.
          </note>
          <note>
            Den kom en bra bit in i maj, och det var inte några nya pengar.
          </note>
          <note>
            Min första fråga är: Varför har det tagit så lång tid? Det här
            var ju faktiskt ett viktigt dokument. Nu kommer vi inte att hinna
            behandla det under det här riksmötet. Det kommer att tas upp igen
            i höst.
          </note>
          <note>
            Den andra frågan är: När det nu har tagit så lång tid, varför
            är den då så ofärdig? Vad säger ministern om kritiken från Miljösverige
            i går? Det sades att regeringen abdikerar i fråga om miljömålen,
            att den här propositionen är inte det redskap vi behöver, att
            vi inte har koll på miljöövervakningen och att det här är en temposänkning.
            Har Miljösverige fel och miljöministern rätt?
          </note>
          <note type="speaker">
            Anf. 28 Miljöminister ANNA LINDH (s):
          </note>
          <note>
            Herr talman! För det första kan jag säga till Dan
          </note>
          <note>
            Ericsson att den som väntar på något gott väntar aldrig för länge.
            Även om Dan Ericsson nu har fått vänta en månad på miljöpropositionen
            kommer han nog att uppleva att det var värt mödan när han har
            läst igenom den.
          </note>
          <note>
            Skälet till att Dan Ericsson och kammaren i övrigt har fått vänta
            några veckor på miljöpropositionen är att det var mer komplicerat
            än vi trodde att försöka få en bra struktur av de 15 nya nationella
            miljökvalitetsmålen och samtidigt i den strukturen flytta in alla
            de tidigare mål som regering och riksdag har antagit.
          </note>
          <note>
            Det var faktiskt ganska komplicerat.
          </note>
          <note>
            Låt mig sedan upprepa vad jag sade tidigare. Det är inte så att
            vi för fram helt nya lösningar på problemen på alla områden. Vi
            för fram en ny struktur, och vi lägger de nya förslagen på speciellt
            ett område, nämligen kemikaliepolitiken. På ett antal andra områden
            finns det fortfarande delmål och strategier som behöver utvecklas.
            Det kommer vi att få fortsätta med under de kommande åren. Dan
            Ericsson är välkommen att vara med i det arbetet. Det är ju inte
            ett arbete som kommer att vara slutfört när de här 25 åren har
            gått till ända och vi förhoppningsvis har löst miljöproblemen.
          </note>
          <note>
            Sedan frågade Dan Ericsson vad jag säger om kritiken från Miljösverige.
            Problemet är väl att Miljösverige har haft lika små möjligheter
            som Dan
          </note>
          <note>
            Ericsson att läsa på vad som egentligen ingår i miljöbalken,
            men man skall ändå kommentera den. Då utgår man från den fråga
            man får och svarar på den utan att egentligen ha läst underlagsmaterialet.
          </note>
          <note>
            Det var väldigt tydliga missuppfattningar i går.
          </note>
          <note>
            Någon trodde att det var myndigheterna som skulle fatta beslut
            om delmål. Någon annan trodde att det inte fanns några mål när
            det gäller den biologiska mångfalden. Jag tror att när de väl
            har fått läsa förslagen kommer de att ha en helt annan uppfattning
            om vad som står i miljöpropositionen.
          </note>
          <note type="speaker">
            Anf. 29 DAN ERICSSON (kd) replik:
          </note>
          <note>
            Herr talman! Om det vore så att vi hade fått något väldigt bra
            efter denna långa väntan hade det varit okej, miljöministern.
            Jag har trots allt hunnit skumma igenom detta under kvällen och
            natten. Jag kan konstatera att det faktiskt inte finns så mycket
            konkret innehåll som för frågan framåt.
          </note>
          <note>
            I praktiken abdikerar regeringen som ansvarig för miljöpolitiken
            och ber oppositionen att sätta sig ned och resonera om vad vi
            skall hitta på för att lösa miljöproblemen. Det kan ju vara sympatiskt,
            men det är en något märklig hantering. Om regeringen inte har
            en egen miljöpolitik skulle ju regeringspartiet i stället kunna
            ta fasta på alla de förslag som har funnits under riksdagsbehandlingen
            under både hösten och våren i utskottet och tillstyrkt en rad
            konkreta förslag där. Det skulle ha varit till gagn för miljön.
          </note>
          <note>
            Jag kommer gärna och diskuterar det här fortsättningsvis, Anna
            Lindh. Jag tycker att det är en märklig ordning att regeringen
            själv inte för en miljöpolitik utan ber oppositionen att komma
            till hjälp. Men det är okej, vi skall komma till hjälp.
          </note>
          <note>
            Sedan gällde det detta att Miljösverige kanske inte har läst
            på och kanske höftar sina kommentarer. Jag tog fram några snabba
            pressklipp från den senaste tiden. Det räcker med att läsa rubrikerna
            på TT-
          </note>
          <note>
            telegrammen: Viktig miljöforskning raseras. Naturvårdare bittra
            på regeringen. Kritik mot fördelning av miljömiljarderna. Länsstyrelsen
            protesterar mot regeringen - det handlar om övervakning av miljöfarlig
            verksamhet. Regeringens miljöpolitik sätter trovärdigheten på
            spel.
          </note>
          <note>
            Det är inga politiska motståndare som säger detta.
          </note>
          <note>
            Det är en samlad bild av vad de som arbetar med miljöfrågorna
            i Sverige tycker om regeringens miljöpolitik. Dessvärre var den
            här propositionen ingen lösning. Den som väntade på något gott
            väntade länge och fick inget gott i utbyte.
          </note>
          <note type="speaker">
            Anf. 30 Miljöminister ANNA LINDH (s):
          </note>
          <note>
            Herr talman! Den här propositionen innehöll det som har utlovats,
            nämligen en struktur och ett förslag till kemikaliepolitik. Vill
            man sedan hitta alla andra miljöpolitiska förslag som regeringen
            lägger fram får man dels gå till de tidigare förslag som vi i
            Miljödepartementet har lagt fram, dels gå till alla andra propositioner
            som läggs fram från andra departement. De handlar också om hur
            vi skall få en hållbar utveckling.
          </note>
          <note>
            Jag tycker att det är viktigt att även Dan Ericsson och andra
            förmår att göra den här omsvängningen från en gammaldags miljöpolitik
            där man enbart tittade på vad som sker på ett enda område till
            att se att regeringen nu arbetar med att låta miljöpolitiken och
            arbetet med det ekologiskt hållbara genomsyra hela
          </note>
          <note>
            Regeringskansliet. Det innebär att förslagen också återfinns
            i alla de olika propositioner som läggs fram.
          </note>
          <note>
            Det handlar om propositioner om energipolitik, byggande, skogspolitik
            och trafikpolitik. Det är ett nytt sätt att arbeta som regeringen
            har. Det är mycket framgångsrikt, men det kräver naturligtvis
            att Dan
          </note>
          <note>
            Ericsson läser ännu fler propositioner.
          </note>
          <note>
            Sedan är det klart att regeringen kan lägga fram ett antal nya
            delmål. Det kommer vi också att göra, Dan
          </note>
          <note>
            Ericsson. Jag inbjöd er bara att vara med och diskutera det.
            Jag tycker att det är bra om man gemensamt i en parlamentarisk
            utredning kan diskutera delmål och strategier för att uppnå generationsmålet.
          </note>
          <note>
            När det sedan gäller anslagen kan vi se att de rubriker Dan Ericsson
            läser upp var kommentarer som gjordes när det fanns en oro. I
            det förnyade och förbättrade budgetläget, där vi faktiskt har
            fått ordning på vår tidigare ekonomiska kris, kan vi också satsa
            mer pengar. De där kommentarerna är alltså gjorda innan dess att
            regeringen lade fram sin budget. Där ökar vi anslagen till skogsvården
            med 50 %. Vi ökar anslagen till miljöövervakningen med 30 %. Vi
            ökar anslagen för miljötillsyn på länsstyrelserna. Det är alltså
            ett stort steg framåt också för det traditionella miljöarbetet.
          </note>
          <note type="speaker">
            Anf. 31 GUDRUN LINDVALL (mp) replik:
          </note>
          <note>
            Herr talman! Det är naturligtvis bra att vi får tydliga miljökvalitetsmål
            som säger var vi skall vara om
          </note>
          <note>
            25 år. Ambitionen att alla stora miljöproblem skall vara lösta
            om 25 år är en ambition som förpliktigar.
          </note>
          <note>
            Det kommer att krävas enormt många ytterligare beslut för att
            vi skall ta oss dit. Det räcker inte med fagra ord.
          </note>
          <note>
            Det som förvånar är ju att regeringen i så fall alltså anser
            att trots att man har dessa stora mål skall vi i riksdagen egentligen
            inte vara med i det samarbetet.
          </note>
          <note>
            Man skriver:
          </note>
          <note>
            Det bör som nämnts vara regeringens sak att i fortsättningen
            när det behövs utveckla delmål och vid behov också ta fram nya
            sådana mål. Genom att riksdagen inte behöver ta ställning till
            delmålen som sådana kan riksdagsarbetet inriktas på den övergripande
            frågan om vilken miljökvalitet som miljöarbetet skall syfta till
            och på att arbetet leder till det resultat som eftersträvas.
          </note>
          <note>
            Det innebär i praktiken att riksdagen inte får vara med och utforma
            miljöpolitiken som alltså skall vara så genomgripande att vi på
            25 år skall kunna lösa alla miljöproblem. Jag tycker att det är
            fullkomligt befängt att tro att det skulle vara möjligt.
          </note>
          <note>
            Det är svårt att tro att man menar allvar med den höga ambitionsnivån
            vad gäller de 15 målen om man anser att detta är något som regeringen
            kan lösa själv.
          </note>
          <note>
            Här behövs alla goda krafter i samverkan. Miljöpolitik är just
            att vara med och forma delmålen. I annat fall kan vi säga att
            vi börjar få något slags demokrati à la EU, att miljöpolitiken
            skall skötas någonstans där den folkvalda församlingen inte finns
            med.
          </note>
          <note>
            Är det här verkligen vad regeringen anser? Anser regeringen att
            vi och den kommande generationen skall få sex stycken rapporter,
            samtidigt som hela samhället skall ställas om så att vi löser
            de stora miljöproblemen? Jag kan inte tänka mig att det är så.
            Det skulle jag gärna vilja ha ett svar på.
          </note>
          <note type="speaker">
            Anf. 32 Miljöminister ANNA LINDH (s):
          </note>
          <note>
            Herr talman! Det här innehåller alltså årliga redovisningar.
            Riksdagen skall också vara med både i utvärderingen och i den
            parlamentariska beredningen.
          </note>
          <note>
            Vart fjärde år lägger man fram en samlad redogörelse för miljöpolitiken,
            vilket ju också ger riksdagen och riksdagsledamöterna motionsrätt.
          </note>
          <note>
            Jag har alltså inte sett det som att vi håller riksdagen utanför
            besluten om miljöpolitiken, tvärtom.
          </note>
          <note>
            Riksdagen får en bättre möjlighet att verkligen följa upp hur
            utvecklingen går.
          </note>
          <note>
            Om riksdagen sedan väljer att man vill fatta beslut om alla delmål
            är det till syvende och sist en fråga som riksdagen själv måste
            avgöra. Vi har föreslagit en modell som vi tror är något enklare
            att arbeta med, även för riksdagen. Det innebär motionsrätt, förslagsrätt
            och att man hela tiden också får gå igenom de olika delmålen.
            Om det inte räcker för riksdagen, om man också vill ta beslut
            om de olika konkreta delmålen, tycker jag att det är en fråga
            som är upp till riksdagen att i så fall avgöra.
          </note>
          <note type="speaker">
            Anf. 33 GUDRUN LINDVALL (mp) replik:
          </note>
          <note>
            Herr talman! Jag kan gärna säga att från Miljöpartiets sida räcker
            inte detta. Vi vill nog vara med och utforma politiken, på samma
            sätt som vi vill vara med och utforma politiken på andra områden
            - socialpolitik, finanspolitik, skattepolitik osv. Där skulle
            man aldrig acceptera att få en rapport per mandatperiod.
          </note>
          <note>
            Jag skulle också vilja ställa en del andra konkreta frågor. Det
            sägs att inom en 25-årsperiod skall man avsätta 250 000 hektar
            skogsmark. Det finns ingen tidsangivelse för det här. Vad som
            nu händer med mycket ur- och naturskog är att det avverkas som
            aldrig förr. Menar man verkligen att vi under de här
          </note>
          <note>
            25 åren skall få ytterligare 250 000 hektar avsatta?
          </note>
          <note>
            Miljövårdsberedningen säger att ungefär 700 000
          </note>
          <note>
            hektar behöver skyddas. Man tror att skogsägarna möjligtvis kan
            skydda en del. Miniminivån är alltså
          </note>
          <note>
            250 000 hektar. Om målet är att vi om 25 år skall ha ett skydd
            för 2 % av skogen innanför skogsodlingsgränsen så måste jag säga
            att ambitionen har sjunkit rejält. Och det finns inte någon tidsangivelse.
            När skall det här ske?
          </note>
          <note>
            Det finns heller ingen tidsangivelse när det gäller t.ex. myrskyddsplaner.
            Det finns ingenting som säger vad som skall ske med kalkningen.
            Är vi nöjda med dagens resultat att 45 % av de sjöar som behöver
            kalkas blir kalkade?
          </note>
          <note>
            Är miljöministern nöjd med dagens biologiska mångfald, som enligt
            Artdatabanken och Mats
          </note>
          <note>
            Forslund, en av de duktigaste biologerna i landet, aldrig någonsin
            har varit så klämd som nu? Är det på den här nivån den skall bevaras?
            Eller finns det några ambitioner från regeringens sida att faktiskt
            se till att vi återhämtar den biologiska mångfald som har gått
            starkt nedåt under de senaste 20 åren? Det står
          </note>
          <note>
            "bevara" överallt. Var finns ambitionen? Det skulle jag vilja
            veta.
          </note>
          <note>
            Jag skulle också vilja veta när regeringen avser att komma med
            mera konkreta förslag på kemikalieområdet. Jag tycker att det
            är bra med ett generellt angreppssätt. Det har Miljöpartiet motionerat
            om. Men när återkommer man med mer konkreta förslag? Här svävar
            det också. I mångt och mycket säger man att man skall höra med
            EU. I vissa fall finns det tidsangivelser. Men mycket är frivilligt.
            Räknar regeringen med att det här i första hand skall klaras på
            den frivilliga vägen? Eller är det rädslan för EU som gör att
            man inte vågar vara mera konkret?
          </note>
          <note type="speaker">
            Anf. 34 Miljöminister ANNA LINDH (s):
          </note>
          <note>
            Herr talman! Jag börjar med frivilligheten. Vi tycker att det
            är rimligt att man börjar med att försöka komma överens frivilligt.
            Om det inte går får man återkomma med förbud.
          </note>
          <note>
            Det är samma arbetsmetod som en av mina företrädare, Birgitta
            Dahl, använde. Vi kan se att i många av de förslag som hon lade
            fram i sin tidigare miljöproposition har frivilligheten gått bra.
            Man har lyckats avveckla ämnen med frivillighet. På några områden
            gick det inte. Där återkommer vi med förbud, för att få bort de
            sista delarna av ämnena med förbud.
          </note>
          <note>
            Vi avser att försöka göra likadant på det här området. Vi börjar
            med att försöka med frivillighet. Går det med frivillighet är
            det det bästa. Går det inte skall vi återkomma med förbud.
          </note>
          <note>
            När det gäller den biologiska mångfalden är det klart att jag
            inte är nöjd med läget och med situationen som den är. Det är
            uppenbart att vi inte klarar att skydda alla de arter som vi skulle
            behöva skydda. Det är också därför som regeringen har ökat anslaget
            till skogen med ungefär 50 %. Vi ökar anslaget till miljöövervakningen
            med ungefär 30 % för att få en bättre bild av tillståndet i naturen.
          </note>
          <note>
            Vi har också gett en förhandlingsman i uppdrag att försöka ta
            fram en överenskommelse med skogsnäringen för att vi skall skydda
            de återstående områdena. Det finns ingen exakt tidsangivelse i
            propositionen. Det beror på att förhandlingar pågår, och man bör
            kanske inte sätta ut tidsgränser när förhandlingar pågår. Men
            självklart är det mycket mer bråttom än att vi skall klara det
            inom en 25-årsperiod. Vi har velat markera att vi ställer upp
            på Miljövårdsberedningens förslag och bedömning av hur mycket
            som måste skyddas.
          </note>
          <note type="speaker">
            Anf. 35 MAGGI MIKAELSSON (v) replik:
          </note>
          <note>
            Herr talman! Jag vill börja med att säga att jag tycker att det
            är oerhört ambitiöst av regeringen att säga att man till nästa
            generation skall kunna lämna över ett samhälle där de stora miljöproblemen
            i Sverige är lösta. Jag tror att vi inte vet vilka de stora miljöproblemen
            är om 25 år. Går man 25 år tillbaka var det år 1973. Då visste
            vi inte att det var de miljöproblem vi ser i dag som skulle bli
            de stora miljöproblemen. Jag tror att det kanske inte ens är möjligt
            att klara av det eftersom det handlar om en utmaning som vi inte
            känner till. Å andra sidan är det ju bra att vi har ambitionen
            att vi utgår från de miljöproblem vi ser i dag och säger att de
            skall vara lösta om 25 år.
          </note>
          <note>
            Sedan tror jag också, när det handlar om en ny struktur på miljöområdet
            som regeringen lägger fram, att det är svårt att se de eventuella
            fördelar som finns.
          </note>
          <note>
            Vi vet att det är inte bättre med den gamla modellen.
          </note>
          <note>
            Det jag tycker är den stora bristen i den struktur man lägger
            fram är att det finns ett glapp i närtiden, i det tidsperspektiv
            vi kan överblicka.
          </note>
          <note>
            Det står i propositionen, vilket Gudrun Lindvall också sade i
            sin replik, att det är regeringen som skall fatta beslut om delmålen.
            Det är oklart vem som skall ställa upp kriterierna. En parlamentarisk
            beredning är ju inte riksdagen. En parlamentarisk beredning innebär
            någonting helt annat än beslut som fattas i riksdagen.
          </note>
          <note>
            För Vänsterpartiet och för mig är det i alla fall vägen som är
            målet, till skillnad från vad det är för Lennart Daléus. Det är
            också politiken som är vägen, och därför är det viktigt hur man
            klarar av hanteringen av de politiska besluten i det här ganska
            nära perspektivet.
          </note>
          <note>
            Jag tycker att regeringen har gjort en felbedömning. Jag tror
            tyvärr inte att det är en tillfällighet, utan det är en tendens
            i det politiska systemet att man vill ta åt sig mer makt i regeringarna
            i stället för att lägga ut den på de parlamentariska församlingarna.
            Jag ser det som ett stort problem.
          </note>
          <note type="speaker">
            Anf. 36 Miljöminister ANNA LINDH (s):
          </note>
          <note>
            Herr talman! Till att börja med kan jag säga att det är klart
            att vi kanske inte kan se alla miljöproblem i dag. Det finns också
            några områden där vi inte kan lösa problemen själva inom en generation.
            I frågor som klimatproblemet och ozonproblemet är vi beroende
            av att kunna samarbeta med andra, och där kommer det säkert att
            ta längre tid innan vi har löst miljöproblemen. Men ambitionen
            måste vara att lösa de problem som vi kan se i dag.
          </note>
          <note>
            För att motverka risken för kommande miljöproblem tror jag att
            vi måste se att just kemikaliefrågorna är mycket viktiga. Jag
            tror att det är just på kemikalieområdet som risken är störst
            för att det ligger tickande bomber, som desarmeras om 10, 15,
          </note>
          <note>
            20 eller 25 år. Det är skälet till att vi har valt att i den
            här propositionen koncentrera oss just på kemikaliefrågorna, för
            att lägga fast en ordentlig strategi för kemikalierna.
          </note>
          <note>
            Det anknyter också till detta att även om man naturligtvis kommer
            att få fortsätta arbetet med delmål, och fortsätta arbetet med
            att ta fram delmål närmare i tiden, är det omöjligt att i en proposition
            föreslå ett mål för hela den samlade miljöpolitiken i ett så långt
            tidsperspektiv. Därför har vi valt att i det här skedet koncentrera
            oss på kemikaliepolitiken, och sedan får vi komma tillbaka med
            andra områden.
          </note>
          <note type="speaker">
            Anf. 37 MAGGI MIKAELSSON (v) replik:
          </note>
          <note>
            Herr talman! Vi får se vad hanteringen i riksdagen kan ge när
            det gäller just den frågan.
          </note>
          <note>
            Jag har också ett par konkreta frågor utifrån vad jag har hunnit
            läsa i propositionen. Den ena frågan gäller skogen och bevarandet
            av hotade skogsområden, som Gudrun Lindvall också tog upp. Det
            är inte acceptabelt att se det här i ett 25-årsperspektiv. De
            hotade områdena, med urskogsrester och annat, måste skyddas nu.
            Det finns inte tid att vänta. Där är det väldigt tunt i det förslag
            som regeringen har lagt.
          </note>
          <note>
            Den andra frågan gäller någonting som jag tycker är positivt
            om det går att genomföra. När det gäller ett rikt odlingslandskap
            skall vi fatta beslut i riksdagen om att främmande arter och genetiskt
            modifierade organismer som kan hota den biologiska mångfalden
            inte skall introduceras. Det är positivt om vi kan komma fram
            till ett sådant beslut. Med försiktighetsprincipen som rättesnöre
            betyder det att vi inte kommer att kunna introducera genmodifierade
            arter över huvud taget, därför att vi inte känner till den långsiktiga
            effekten. Problemet är de som redan är introducerade: hur skall
            man se på dem? Det skulle vara intressant om ministern kunde ge
            ett klargörande just när det gäller GMO i naturen.
          </note>
          <note type="speaker">
            Anf. 38 Miljöminister ANNA LINDH (s):
          </note>
          <note>
            Herr talman! När det gäller den biologiska mångfalden har jag
            redan sagt att jag tycker att det är ett väldigt viktigt område
            och att vi därför kraftigt har ökat anslagen och att förhandlingar
            pågår med skogsnäringen för att försöka hitta lösningar på hur
            vi skall klara att bevara den skyddsvärda mark som finns.
          </note>
          <note>
            När det gäller de genmodifierade produkterna och grödorna är
            det viktigt att också se att det ligger som en prioritering även
            i EU-avsnittet att vi i det europeiska arbetet, förutom de prioriteringar
            vi tidigare haft i det europeiska arbetet, skall komplettera med
            GMO-
          </note>
          <note>
            debatter. Jag hoppas att även Lennart Daléus, som jag tidigare
            hade ett meningsutbyte med här, tycker att det är bra. Det är
            något som bör tillgodose Lennart
          </note>
          <note>
            Daléus och andra som har lagt ned mycket arbete på detta.
          </note>
          <note type="speaker">
            Anf. 39 EVA ERIKSSON (fp):
          </note>
          <note>
            Herr talman! Jag är ledsen att jag inte var på plats när jag
            skulle hålla mitt anförande enligt talarlistan.
          </note>
          <note>
            Jag får skylla mig själv, och jag förlorar några minuter på det.
            Men jag får då nöjet att sammanfatta debatten, och det känns bra.
          </note>
          <note>
            Alla som har varit uppe i talarstolen här har sagt att det är
            för sent. Jag tycker att det är en passiv hållning. Man kan säga
            att det är synd att miljöpropositionen inte har kommit tidigare,
            därför att det har inneburit att vi i jordbruksutskottet har avstått
            från att behandla viktiga sakfrågor. Skälet har varit att vi har
            väntat på miljöpropositionen, som skulle komma. Det har inneburit
            en temposänkning i miljöpolitiken. Det allvarliga i detta är att
            vi har låtit saker och ting ligga på bordet och vänta.
          </note>
          <note>
            Nu skall vi inte i den här remissdebatten debattera sakfrågorna
            i propositionen - jag har inte haft tid att sätta mig in i dem
            - utan jag vill säga något om strukturen i den framtida miljöpolitiken.
          </note>
          <note>
            Den struktur som regeringen nu har valt, med en balk med miljökvalitetsnormer
            som bas, miljökvalitetsmål och delmål, är en strikt ordning för
            hur man skall hantera miljöpolitiken. Åtgärdsplaner och annat
            kommer att bli naturliga inslag i miljöpolitiken i framtiden.
            Det kommer naturligtvis att kräva att riksdagen kommer att vara
            väldigt aktiv i den miljöpolitiska debatten. Miljöministern har
            nu klargjort att det kommer att föras en miljöpolitisk debatt
            om delmålen här i riksdagen också. Jag vill understryka att vi
            från
          </note>
          <note>
            Folkpartiets sida anser att det är här i kammaren, där de folkvalda
            representanterna sitter, som vi skall besluta om vägen mot de
            miljöbeslut som vi skall fatta.
          </note>
          <note>
            Jag vill då säga till Gudrun Lindvall att vägen dit inte är delmålen,
            utan vägen dit är den politik som vi står för.
          </note>
          <note>
            När man tittar litet grand på delmålen och analyserar dem, verkar
            de luddiga, som någon har sagt. Men om man funderar över vad de
            15 delmålen kommer att innebära i det perspektivet att vi skall
            fastställa miljökvalitetsnormer, att vi skall ha miljökvalitetsmål
            och delmål, är det att vartenda mål som är uppsatt kommer att
            beröra alla områden i politiken och framför allt näringssidan,
            där det gäller stora frågor om markanvändning och planering.
          </note>
          <note>
            Då skulle jag vilja fråga miljöministern: Är det så att även
            de andra ministrarna i regeringen är beredda att ställa upp på
            det här? När man skall pröva miljökvalitetsmål för levande sjöar
            och vattendrag, är de då beredda att säga nej till invallningen
            i Emån? Är de beredda att säga nej till ett litet vattenkraftverk
            i
          </note>
          <note>
            Årån i Värnamo kommun? Är de beredda att avsätta pengar för att
            sanera gammal fabriksmark, där det ligger både kadmium och bly
            som läcker ut i älvar och vattendrag? Är det vad som kommer att
            bli resultatet av den strategiska miljöpolitik som man nu presenterar?
            Det har jag svårt att få klart för mig när jag tittar på propositionens
            innehåll.
          </note>
          <note>
            Jag skulle också vilja säga att när vi diskuterar strategin i
            den här propositionen, vilket tyvärr inte kommer att ske förrän
            kanske i februari 1999, när vi har fattat beslut om miljöbalken,
            vore det bra om vi -
          </note>
          <note>
            som vi så många gånger förut har bett miljöministern om - kunde
            bjuda in de andra ministrarna att vara delaktiga i den miljöpolitiska
            debatten, oavsett vilka ministrar som sitter efter valet. Jag
            tror att det skulle ge tilltro och kraft åt miljöpolitiken i framtiden.
            Eller är det så att ministrarna i de andra departementen inte
            är så intresserade av miljöpolitik?
          </note>
          <note>
            En kärnfråga i miljöpolitiken i framtiden är alltså helheten
            och strategin för att vi skall uppnå de miljöpolitiska mål som
            vi kommer att fastställa här i riksdagen.
          </note>
          <note>
            Det är då bra om det är så att det skall bli ordning och reda
            i miljöpolitiken framöver. Det är ju det som miljöministern säger.
            Jag ser fram mot att man också i de delmål som kommer att tas
            fram, debatteras och fastställas är väldigt tydlig när det gäller
            att t.ex. målen för växthuseffekten och koldioxidutsläppen skall
            stå fast, att vi skall ha en hög ambitionsnivå och att vi skall
            vara ledande i den miljöpolitiska debatten i EU
          </note>
          <note>
            för att klara växthusproblemen.
          </note>
          <note>
            Vi skall också vara väldigt tydliga när det gäller vad vi vill
            om buller. Det finns ett litet stycke i propositionen om buller,
            men det är inte stort. Vi måste vara tydliga och visa att buller
            är ett stort miljöproblem.
          </note>
          <note>
            Likaså måste vi vara mycket tydliga i skogsfrågorna framigenom.
            De frågorna är väldigt litet belysta i de flesta miljöstrategier
            vi har haft tidigare också.
          </note>
          <note>
            Kombinationen med växtläckage och annat från skogen ut mot det
            som ministern i propositionen kallar för levande sjöar och vattendrag
            berörs inte heller särskilt tydligt.
          </note>
          <note>
            Jag vill avsluta med att ställa en fråga till ministern. När
            regeringen lägger fram en proposition där man skall presentera
            en struktur för miljöpolitiken -
          </note>
          <note>
            är den då väl förankrad också hos de andra ministrarna som också
            de kommer att beröras mycket kraftfullt av de miljömål som här
            kommer att fastställas av riksdagen?
          </note>
          <note type="speaker">
            Anf. 40 Miljöminister ANNA LINDH (s):
          </note>
          <note>
            Herr talman! För det första tycker jag att Eva
          </note>
          <note>
            Eriksson gjorde en bra sammanfattning.
          </note>
          <note>
            För det andra tycker jag att påpekandet om att hela regeringen
            naturligtvis måste stå bakom detta är bra.
          </note>
          <note>
            Hela regeringen står bakom propositionen. Det är viktigt att
            se att man i hela regeringen nu också har ett eget ansvar. Det
            är inte bara jag som miljöminister som skall redovisa vad regeringen
            gör, utan regeringens alla ledamöter redovisar i samband med budgeten
            varje år vad som sker på deras område för att åstadkomma en ekologiskt
            hållbar utveckling. Man redovisar vad som går rätt, vad som går
            fel och vad man avser att göra för att få bättre resultat på miljöområdet.
            Arbetet med att involvera alla i regeringen är naturligtvis viktigt
            även i fortsättningen.
          </note>
          <note>
            Eva Eriksson ställde några konkreta frågor om
          </note>
          <note>
            Emån m.m. Eva Eriksson vet att jag inte kan svara på dem här
            i dag, eftersom de är under beredning i Regeringskansliet. Men
            som ett exempel på sanering av fabriksmark kan jag nämna att vi
            om några veckor kommer att göra en redovisning av hur mycket pengar
            vi i år har anslagit för att sanera förorenad mark inom ramen
            för det lokala investeringsprogrammet. Vi har aldrig tidigare
            anslagit så mycket pengar för att sanera förorenad mark som vi
            har gjort i år - så mycket tror jag är klart. Där har det alltså
            blivit en klar ambitionshöjning som har varit väldigt bra att
            se.
          </note>
          <note>
            Herr talman! Slutligen vill jag säga både till Eva
          </note>
          <note>
            Eriksson och till de andra ledamöterna i jordbruksutskottet att
            jag inser att regeringen försvårade utskottets motionshantering.
            Det ber jag uppriktigt om ursäkt för.
          </note>
          <note type="speaker">
            Anf. 41 EVA ERIKSSON (fp) replik:
          </note>
          <note>
            Fru talman! Jag tackar miljöministern för det.
          </note>
          <note>
            Jag vill bara kommentera detta. Jag förstår att miljöministern
            inte kan ge mig några besked om de ärenden som nu ligger på regeringens
            bord för handläggning och beslut. Men med den strategi som nu
            finns i propositionen och med de ambitioner som visas i miljöbalken
            - om man nu skall ha tilltro till den miljöpolitik som regeringen
            har som ambition att driva - hoppas jag att man verkligen också
            orkar med att kraftfullt säga nej till invallningarna i Emån.
            Jag hoppas också att regeringen ser till att Årån i Värnamo kommun
            skyddas från ett litet vattenkraftverk.
          </note>
          <note type="speaker">
            Anf. 42 Miljöminister ANNA LINDH (s):
          </note>
          <note>
            Fru talman! Jag skall ta med mig Eva Erikssons synpunkter.
          </note>
          <note type="speaker">
            Anf. 43 GUDRUN LINDVALL (mp):
          </note>
          <note>
            Fru talman! Jag begär replik därför att jag blev apostroferad.
          </note>
          <note>
            Naturligtvis anser vi i Miljöpartiet att delmålen är ett sätt
            att uttrycka politiken. Därför är det så viktigt att diskutera
            dem här i riksdagen. Detta att arbeta med mål kan naturligtvis
            diskuteras, men om man väljer den metoden kan vi se att regeringen
            sätter upp mycket allmänna, luddiga och litet flummiga mål som
            alla kan ställa upp på. De måste kompletteras med delmål som talar
            om hur miljöpolitiken skall bedrivas och hur vi skall ta oss till
            de stora målen. Vi i Miljöpartiet menar att om vi här i riksdagen
            inte får vara med och diskutera hur miljöpolitiken skall utformas
            är vi på väg att ta bort demokratin och den demokratiska möjligheten
            för de folkvalda att vara med och utforma politiken. Det kan vi
            inte acceptera.
          </note>
          <note>
            Jag vill ställa två frågor till Eva Eriksson. Saknar hon liksom
            jag någonting om ekonomiska styrmedel i propositionen? Vi kan
            se att Skatteväxlingskommittén har sagt att det bästa sättet att
            styra en miljöpolitik är att använda sig av ekonomiska styrmedel.
            Den ambition som regeringen nu har visat, att den vill lösa alla
            stora miljöproblem inom en generation, kommer naturligtvis att
            kräva både frivillighet och lagstiftning, men kanske också framför
            allt ekonomiska styrmedel.
          </note>
          <note>
            Delar Eva Eriksson min uppfattning om att det borde ha klargjorts
            mycket tydligare hur och på vilket sätt de ekonomiska styrmedlen
            skulle komma in för att påverka miljöpolitiken?
          </note>
          <note type="speaker">
            Anf. 44 EVA ERIKSSON (fp):
          </note>
          <note>
            Fru talman! Jag skall kort svara på frågan. Jag instämmer i detta.
            Jag tycker också att man skulle ha utvidgat det hela till att
            diskutera på vilket sätt man skulle återföra en del av de skatter
            och avgifter som skall gå till miljön. Man måste hitta ett nytt
            sätt att hantera styrmedlen. Detta innebär nämligen också att
            om man skall få tilltro, och om människor skall känna att politiker
            är beredda att vidta miljöåtgärder, måste de också känna att de
            skall få något tillbaka till att använda till åtgärder i miljöhänseende.
          </note>
          <note>
            Jag tycker att det vore bra om vi kunde återkomma till detta.
            Det är en fråga som faktiskt borde ha varit uppe också när vi
            diskuterade den ekonomiska politiken.
          </note>
          <note type="speaker">
            Anf. 45 GUDRUN LINDVALL (mp):
          </note>
          <note>
            Fru talman! Då är det i alla fall två partier som har lyft fram
            frågan om ekonomiska styrmedel i miljöpolitiken, och som klart
            och tydligt saknar något sådant här. Det är mycket beklämmande
            att detta saknas. Jag menar nämligen att förutsättningen för att
            uppnå de stora målen är just att koppla ihop ekologi och ekonomi
            och göra det som är ekologiskt långsiktigt hållbart också ekonomiskt
            lönsamt.
          </note>
          <note>
            Jag har några andra frågor som jag vill ställa till
          </note>
          <note>
            Eva Eriksson. Sverige har i den internationella naturvårdsunionen
            IUCN varit med om rekommendationen att varje land skall avsätta
            10 % av alla representativa naturtyper. I dag kan vi se att det
            bara finns avsatt
          </note>
          <note>
            0,8 % skogsmark nedanför skogsodlingsgränsen, trots att 1 662
            av de ungefär 2 000 hotade arterna i landet finns där. Regeringens
            ambition är nu uppenbarligen att man inom en 25-årsperiod skall
            spara 2 %. Vi har alltså 8 % kvar att spara innan vi klarar de
            rekommendationer som Sverige många gånger tycker att andra länder
            skall klara.
          </note>
          <note>
            Delar Eva Eriksson min uppfattning om att ambitionsnivån för
            skog och avsättning av skog är alldeles för låg? Kan vi tillsammans
            jobba för att hitta en majoritet som ser till att ambitionen för
            avsättningar av naturskog, men även av produktiv skog, nedanför
            skogsodlingsgränsen blir betydligt tuffare? På kort sikt bör den
            vara 5 %, men inom en 25-årsperiod bör den vara 10 %.
          </note>
          <note type="speaker">
            Anf. 46 EVA ERIKSSON (fp):
          </note>
          <note>
            Fru talman! Gudrun Lindvall vet mycket väl att jag vid varje
            budgettillfälle har hävdat att detta måste bli verklighet. Vi
            skall avsätta mer. Detta beror på att vi måste värna den biologiska
            mångfalden. Men jag vill inte här i kammaren i dag binda mig för
            några procentsatser.
          </note>
          <note>
            Det är också därför jag tycker att det är viktigt att regeringen
            skall ha kraft att säga nej till invallningen i
          </note>
          <note>
            Emån. Vatten har nämligen också biologiska värden som måste värnas.
          </note>
          <note>
            Överläggningen var härmed avslutad.
          </note>
          <note>
            Propositionen hänvisades till jordbruksutskottet.
          </note>
          <note>
            2 § Beslut rörande utskottsbetänkanden som slutdebatterats den
            14 maj
          </note>
          <note>
            JuU17 Översyn av förvaltningsprocessen, m.m.
          </note>
          <note>
            Kammaren biföll utskottets hemställan.
          </note>
          <note>
            JuU22 Behandlingen av häktade
          </note>
          <note>
            Kammaren biföll utskottets hemställan.
          </note>
          <note>
            JuU24 Processrättsliga frågor
          </note>
          <note>
            Mom. 2 (domares bisysslor)
          </note>
          <note>
            1. utskottet
          </note>
          <note>
            2. res. 1 (m, v, mp, kd)
          </note>
          <note>
            Votering:
          </note>
          <note>
            148 för utskottet
          </note>
          <note>
            109 för res. 1
          </note>
          <note>
            92 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 19 c, 2 fp, 1 v
          </note>
          <note>
            För res. 1: 61 m, 14 fp, 13 v, 12 mp, 9 kd
          </note>
          <note>
            Frånvarande: 35 s, 19 m, 8 c, 10 fp, 8 v, 6 mp, 6 kd
          </note>
          <note>
            Mom. 3 (domstolars arbetsordningar)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            Votering:
          </note>
          <note>
            198 för utskottet
          </note>
          <note>
            62 för res. 2
          </note>
          <note>
            3 avstod
          </note>
          <note>
            86 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 20 c, 16 fp, 14 v, 12 mp, 9 kd
          </note>
          <note>
            För res. 2: 62 m
          </note>
          <note>
            Avstod: 3 fp
          </note>
          <note>
            Frånvarande: 34 s, 18 m, 7 c, 7 fp, 8 v, 6 mp, 6 kd
          </note>
          <note>
            Mom. 16 (tilltalads kostnadsansvar för vittnesbevisning)
          </note>
          <note>
            1. utskottet
          </note>
          <note>
            2. res. 12 (v, mp)
          </note>
          <note>
            Votering:
          </note>
          <note>
            236 för utskottet
          </note>
          <note>
            26 för res. 12
          </note>
          <note>
            87 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 62 m, 20 c, 18 fp, 9 kd
          </note>
          <note>
            För res. 12: 14 v, 12 mp
          </note>
          <note>
            Frånvarande: 34 s, 18 m, 7 c, 8 fp, 8 v, 6 mp, 6 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            LU12 Vårdnad, boende och umgänge
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            201 för utskottet
          </note>
          <note>
            18 för res. 1
          </note>
          <note>
            42 avstod
          </note>
          <note>
            88 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 20 m, 20 c, 18 fp, 9 mp, 7 kd
          </note>
          <note>
            För res. 1: 14 v, 3 mp, 1 kd
          </note>
          <note>
            Avstod: 41 m, 1 kd
          </note>
          <note>
            Frånvarande: 34 s, 19 m, 7 c, 8 fp, 8 v, 6 mp, 6 kd
          </note>
          <note>
            Mom. 5 (obligatoriska samarbetssamtal m.m.)
          </note>
          <note>
            1. utskottet
          </note>
          <note>
            2. res. 3 (c, mp)
          </note>
          <note>
            3. res. 4 (v)
          </note>
          <note>
            Förberedande votering:
          </note>
          <note>
            36 för res. 3
          </note>
          <note>
            18 för res. 4
          </note>
          <note>
            209 avstod
          </note>
          <note>
            86 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            207 för utskottet
          </note>
          <note>
            32 för res. 3
          </note>
          <note>
            22 avstod
          </note>
          <note>
            88 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 60 m, 1 c, 19 fp, 1 mp
          </note>
          <note>
            För res. 3: 19 c, 6 mp, 7 kd
          </note>
          <note>
            Avstod: 1 m, 14 v, 5 mp, 2 kd
          </note>
          <note>
            Frånvarande: 35 s, 19 m, 7 c, 7 fp, 8 v, 6 mp, 6 kd
          </note>
          <note>
            Mom. 9 (gemensam vårdnad mot en förälders vilja)
          </note>
          <note>
            1. utskottet
          </note>
          <note>
            2. res. 6 (m)
          </note>
          <note>
            3. res. 7 (v)
          </note>
          <note>
            Förberedande votering:
          </note>
          <note>
            65 för res. 6
          </note>
          <note>
            17 för res. 7
          </note>
          <note>
            181 avstod
          </note>
          <note>
            86 frånvarande
          </note>
          <note>
            Kammaren biträdde res. 6.
          </note>
          <note>
            Huvudvotering:
          </note>
          <note>
            174 för utskottet
          </note>
          <note>
            80 för res. 6
          </note>
          <note>
            6 avstod
          </note>
          <note>
            89 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 125 s, 19 c, 17 fp, 6 mp, 7 kd
          </note>
          <note>
            För res. 6: 62 m, 13 v, 5 mp
          </note>
          <note>
            Avstod: 1 s, 1 fp, 1 v, 1 mp, 2 kd
          </note>
          <note>
            Frånvarande: 35 s, 18 m, 8 c, 8 fp, 8 v, 6 mp, 6 kd
          </note>
          <note>
            Mom. 10 (utformningen av 6 kap. 2 a § föräldrabalken)
          </note>
          <note>
            1. utskottet
          </note>
          <note>
            2. res. 9 (mp)
          </note>
          <note>
            Votering:
          </note>
          <note>
            233 för utskottet
          </note>
          <note>
            8 för res. 9
          </note>
          <note>
            20 avstod
          </note>
          <note>
            88 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 61 m, 20 c, 18 fp, 7 kd
          </note>
          <note>
            För res. 9: 8 mp
          </note>
          <note>
            Avstod: 14 v, 4 mp, 2 kd
          </note>
          <note>
            Frånvarande: 34 s, 19 m, 7 c, 8 fp, 8 v, 6 mp, 6 kd
          </note>
          <note>
            Mom. 15 (gemensam vårdnad för ogifta föräldrar)
          </note>
          <note>
            1. utskottet
          </note>
          <note>
            2. res. 11 (c, fp, mp)
          </note>
          <note>
            Votering:
          </note>
          <note>
            192 för utskottet
          </note>
          <note>
            51 för res. 11
          </note>
          <note>
            18 avstod
          </note>
          <note>
            88 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 62 m, 2 c, 1 mp
          </note>
          <note>
            För res. 11: 16 c, 19 fp, 9 mp, 7 kd
          </note>
          <note>
            Avstod: 14 v, 2 mp, 2 kd
          </note>
          <note>
            Frånvarande: 34 s, 18 m, 9 c, 7 fp, 8 v, 6 mp, 6 kd
          </note>
          <note>
            Mom. 20 (utövande av vårdnaden)
          </note>
          <note>
            1. utskottet
          </note>
          <note>
            2. res. 16 (fp, v)
          </note>
          <note>
            Votering:
          </note>
          <note>
            226 för utskottet
          </note>
          <note>
            33 för res. 16
          </note>
          <note>
            4 avstod
          </note>
          <note>
            86 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 62 m, 20 c, 10 mp, 7 kd
          </note>
          <note>
            För res. 16: 19 fp, 14 v
          </note>
          <note>
            Avstod: 2 mp, 2 kd
          </note>
          <note>
            Frånvarande: 34 s, 18 m, 7 c, 7 fp, 8 v, 6 mp, 6 kd
          </note>
          <note>
            Mom. 28 (umgängessabotage)
          </note>
          <note>
            1. utskottet
          </note>
          <note>
            2. res. 21 (fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 33 (upplysningar om barnet)
          </note>
          <note>
            1. utskottet
          </note>
          <note>
            2. res. 25 (m, mp)
          </note>
          <note>
            Votering:
          </note>
          <note>
            178 för utskottet
          </note>
          <note>
            81 för res. 25
          </note>
          <note>
            3 avstod
          </note>
          <note>
            87 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 20 c, 19 fp, 13 v
          </note>
          <note>
            För res. 25: 62 m, 12 mp, 7 kd
          </note>
          <note>
            Avstod: 1 v, 2 kd
          </note>
          <note>
            Frånvarande: 35 s, 18 m, 7 c, 7 fp, 8 v, 6 mp, 6 kd
          </note>
          <note>
            Mom. 34 (umgängesavdrag)
          </note>
          <note>
            1. utskottet
          </note>
          <note>
            2. res. 26 (v)
          </note>
          <note>
            Votering:
          </note>
          <note>
            245 för utskottet
          </note>
          <note>
            16 för res. 26
          </note>
          <note>
            2 avstod
          </note>
          <note>
            86 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 62 m, 20 c, 19 fp, 10 mp, 7 kd
          </note>
          <note>
            För res. 26: 14 v, 2 mp
          </note>
          <note>
            Avstod: 2 kd
          </note>
          <note>
            Frånvarande: 34 s, 18 m, 7 c, 7 fp, 8 v, 6 mp, 6 kd
          </note>
          <note>
            Mom. 36 (stöd till umgängesresor)
          </note>
          <note>
            1. utskottet
          </note>
          <note>
            2. res. 28 (v, mp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 50 (samordning av regler om barnets bästa)
          </note>
          <note>
            1. utskottet
          </note>
          <note>
            2. res. 37 (fp)
          </note>
          <note>
            Votering:
          </note>
          <note>
            210 för utskottet
          </note>
          <note>
            51 för res. 37
          </note>
          <note>
            2 avstod
          </note>
          <note>
            86 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 62 m, 20 c, 1 v
          </note>
          <note>
            För res. 37: 19 fp, 13 v, 12 mp, 7 kd
          </note>
          <note>
            Avstod: 2 kd
          </note>
          <note>
            Frånvarande: 34 s, 18 m, 7 c, 7 fp, 8 v, 6 mp, 6 kd
          </note>
          <note>
            Mom. 54 (ensamstående fäder)
          </note>
          <note>
            1. utskottet
          </note>
          <note>
            2. res. 38 (fp)
          </note>
          <note>
            Kammaren biföll utskottets hemställan med acklamation.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            LU24 Sveriges tillträde till Brysselkonventionen
          </note>
          <note>
            Kammaren biföll utskottets hemställan.
          </note>
          <note>
            LU25 Pensionsrättigheter och bodelning
          </note>
          <note>
            Kammaren biföll utskottets hemställan.
          </note>
          <note>
            UU21 Verksamheten inom OSSE under 1997
          </note>
          <note>
            Kammaren biföll utskottets hemställan.
          </note>
          <note>
            UU22 Verksamheten i Europarådet 1997
          </note>
          <note>
            Kammaren biföll utskottets hemställan.
          </note>
          <note>
            FöU8 Transport av farligt gods
          </note>
          <note>
            Mom. 1 (myndighetsansvaret för transport av farligt gods m.m.)
          </note>
          <note>
            1. utskottet
          </note>
          <note>
            2. res. (mp, kd)
          </note>
          <note>
            Votering:
          </note>
          <note>
            238 för utskottet
          </note>
          <note>
            21 för res.
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 60 m, 20 c, 18 fp, 14 v
          </note>
          <note>
            För res.: 12 mp, 9 kd
          </note>
          <note>
            Frånvarande: 35 s, 20 m, 7 c, 8 fp, 8 v, 6 mp, 6 kd
          </note>
          <note>
            Mom. 2-4
          </note>
          <note>
            Kammaren biföll utskottets hemställan.
          </note>
          <note>
            SfU11 Reformerad förtidspension, m.m.
          </note>
          <note>
            Mom. 2 (allmänna principer för ett reformerat förtidspensionssystem)
          </note>
          <note>
            1. utskottet
          </note>
          <note>
            2. res. 2 (m, kd)
          </note>
          <note>
            3. res. 3 (c)
          </note>
          <note>
            4. res. 4 (fp)
          </note>
          <note>
            5. res. 6 (mp)
          </note>
          <note>
            Förberedande votering 1:
          </note>
          <note>
            Kammaren biträdde res. 3 genom uppresning.
          </note>
          <note>
            Förberedande votering 2:
          </note>
          <note>
            72 för res. 2
          </note>
          <note>
            21 för res. 3
          </note>
          <note>
            167 avstod
          </note>
          <note>
            89 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            126 för utskottet
          </note>
          <note>
            70 för res. 2
          </note>
          <note>
            65 avstod
          </note>
          <note>
            88 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 125 s, 1 fp
          </note>
          <note>
            För res. 2: 61 m, 9 kd
          </note>
          <note>
            Avstod: 1 s, 20 c, 18 fp, 14 v, 12 mp
          </note>
          <note>
            Frånvarande: 35 s, 19 m, 7 c, 7 fp, 8 v, 6 mp, 6 kd
          </note>
          <note>
            Mom. 8 (kriterier för rätt till hel förtidspension)
          </note>
          <note>
            1. utskottet
          </note>
          <note>
            2. res. 14 (mp)
          </note>
          <note>
            Votering:
          </note>
          <note>
            191 för utskottet
          </note>
          <note>
            12 för res. 14
          </note>
          <note>
            58 avstod
          </note>
          <note>
            88 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 7 m, 20 c, 19 fp, 10 v, 9 kd
          </note>
          <note>
            För res. 14: 12 mp
          </note>
          <note>
            Avstod: 54 m, 4 v
          </note>
          <note>
            Frånvarande: 35 s, 19 m, 7 c, 7 fp, 8 v, 6 mp, 6 kd
          </note>
          <note>
            Mom. 10 (värdet av hushållsarbete)
          </note>
          <note>
            1. utskottet
          </note>
          <note>
            2. res. 16 (v)
          </note>
          <note>
            Votering:
          </note>
          <note>
            245 för utskottet
          </note>
          <note>
            15 för res. 16
          </note>
          <note>
            89 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 61 m, 19 c, 19 fp, 11 mp, 9 kd
          </note>
          <note>
            För res. 16: 14 v, 1 mp
          </note>
          <note>
            Frånvarande: 35 s, 19 m, 8 c, 7 fp, 8 v, 6 mp, 6 kd
          </note>
          <note>
            Mom. 11 (modifierad äldreregel)
          </note>
          <note>
            1. utskottet
          </note>
          <note>
            2. res. 17 (v, mp)
          </note>
          <note>
            Votering:
          </note>
          <note>
            233 för utskottet
          </note>
          <note>
            26 för res. 17
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 61 m, 19 c, 19 fp, 8 kd
          </note>
          <note>
            För res. 17: 14 v, 12 mp
          </note>
          <note>
            Frånvarande: 35 s, 19 m, 8 c, 7 fp, 8 v, 6 mp, 7 kd
          </note>
          <note>
            Mom. 12 (helhetssyn)
          </note>
          <note>
            1. utskottet
          </note>
          <note>
            2. res. 18 (mp)
          </note>
          <note>
            Votering:
          </note>
          <note>
            Kammaren biföll utskottets hemställan genom uppresning.
          </note>
          <note>
            Mom. 13 (finansiell samordning)
          </note>
          <note>
            1. utskottet
          </note>
          <note>
            2. res. 19 (m, fp, mp, kd)
          </note>
          <note>
            Votering:
          </note>
          <note>
            160 för utskottet
          </note>
          <note>
            100 för res. 19
          </note>
          <note>
            89 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 19 c, 14 v, 1 mp
          </note>
          <note>
            För res. 19: 61 m, 19 fp, 11 mp, 9 kd
          </note>
          <note>
            Frånvarande: 35 s, 19 m, 8 c, 7 fp, 8 v, 6 mp, 6 kd
          </note>
          <note>
            Mom. 15 (arbetsskadebegreppet)
          </note>
          <note>
            1. utskottet
          </note>
          <note>
            2. res. 21 (v)
          </note>
          <note>
            Votering:
          </note>
          <note>
            Kammaren biföll utskottets hemställan genom uppresning.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SfU12 Lagändringar med anledning av flyttning av viss verksamhet
            vid Riksförsäkringsverket till
          </note>
          <note>
            Söderhamn, m.m.
          </note>
          <note>
            Mom. 1 (flyttning av viss verksamhet till Söderhamn)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            196 för utskottet
          </note>
          <note>
            63 för res. 1
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 125 s, 19 c, 19 fp, 13 v, 11 mp, 9 kd
          </note>
          <note>
            För res. 1: 61 m, 1 v, 1 mp
          </note>
          <note>
            Frånvarande: 36 s, 19 m, 8 c, 7 fp, 8 v, 6 mp, 6 kd
          </note>
          <note>
            Mom. 4 (hushållstjänster)
          </note>
          <note>
            1. utskottet
          </note>
          <note>
            2. res. 2 (m, fp, kd)
          </note>
          <note>
            Votering:
          </note>
          <note>
            169 för utskottet
          </note>
          <note>
            88 för res. 2
          </note>
          <note>
            92 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 2 m, 16 c, 14 v, 11 mp
          </note>
          <note>
            För res. 2: 57 m, 2 c, 19 fp, 1 mp, 9 kd
          </note>
          <note>
            Frånvarande: 35 s, 21 m, 9 c, 7 fp, 8 v, 6 mp, 6 kd
          </note>
          <note>
            Jerry Martiner (m) anmälde att han avsett att rösta nej men markerats
            ha röstat ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Meddelande om samlad votering
          </note>
          <note>
            Talmannen meddelade att försvarsutskottets betänkande FöU9, kulturutskottets
            betänkande KrU15
          </note>
          <note>
            och näringsutskottets betänkande NU13 skulle avgöras i ett sammanhang
            efter avslutad debatt.
          </note>
          <note>
            3 § Lag om behandling av personuppgifter om totalförsvarspliktiga
          </note>
          <note>
            Föredrogs
          </note>
          <note>
            Försvarsutskottets betänkande 1997/98:FöU9
          </note>
          <note>
            Lag om behandling av personuppgifter om totalförsvarspliktiga
            (prop. 1997/98:80)
          </note>
          <note type="speaker">
            Anf. 47 ANNIKA NORDGREN (mp):
          </note>
          <note>
            Fru talman! Det är en stor dag i dag, tycker jag.
          </note>
          <note>
            Det är nämligen så att jag kommer att yrka bifall till utskottets
            hemställan. Det hör inte till vanligheterna, men det tänker jag
            göra i dag.
          </note>
          <note>
            Jag skall ge litet bakgrund till diskussionerna och ta upp historiken
            bakom det betänkande som försvarsutskottet debatterar i dag. Det
            handlar alltså om lagen om behandling av personuppgifter om totalförsvarspliktiga.
          </note>
          <note>
            Efter en motion från Miljöpartiet i samband med första etappen
            av försvarsbeslutet uttalade utskottet att rasism och andra former
            av främlingsfientlighet är en allvarlig företeelse och därför
            aktivt bör motarbetas med alla de medel som är förenliga med vår
            demokrati och vårt rättsväsende. Inom totalförsvaret gäller detta
            självfallet oavsett var det rasistiska beteendet förekommer, hos
            anställda eller hos totalförsvarspliktiga.
          </note>
          <note>
            Utskottet fortsätter vidare: Den som med utgångspunkt i rasistiska
            eller främlingsfientliga handlingar eller beteenden visar sig
            uppenbart olämplig för sin tjänst bör självfallet med lagliga
            medel kunna skiljas från tjänsten. Utskottet anförde vidare, mot
            bakgrund av frågans allvar, att regeringen bör informera riksdagen
            om problemets omfattning, om vilka åtgärder som initieras eller
            avses vidtas samt om det finns behov av annan lagreglering. Detta
            ställde sig en enig riksdag bakom i samband med den första etappen
            av försvarsbeslutet.
          </note>
          <note>
            Efter detta beslut har man vid ganska många tillfällen i medierna
            och i debatter kunnat ta del av att nazister utbildas till bl.a.
            elitsoldater samtidigt som t.ex. medlemmar i kommunistiska organisationer
            har avvisats på grund av att de är säkerhetsrisker. Det har vi
            kunnat läsa i tidningarna.
          </note>
          <note>
            Ett exempel som har blivit mycket uppmärksammat är när Marinkommando
            väst försökte hemförlova en rekryt på grund av hans kriminella
            förflutna och hans nazistiska sympatier. Totalförsvarets överklagandenämnd
            ändrade beslutet på grund av att: det inte fanns någon laglig
            grund för att hindra värnpliktiga som försvaret inte vill ha.
          </note>
          <note>
            Det här reagerade Rådet för insyn i Försvarsmakten på. Rådet
            skrev till regeringen att man har fått information om fall av
            rasistiska åsikter hos enstaka soldater under utbildning och inom
            internationell tjänstgöring. Rådet konstaterar att: förakt för
            oliktänkande, för andra etniska grupper eller för annat kön är
            lika oförenligt med personalens tjänsteutövning som obefogad användning
            av makt och våld. Rådet för insyn i Försvarsmakten har i sin granskning
            funnit att gällande regelsystem inte fullt ut medger att olämplig
            anställd militär personal kan avstängas från sin verksamhetsutövning
            eller olämpliga värnpliktiga skiljas från sin utbildning. Rådet
            föreslog att regeringen initierar en översyn av bestämmelserna
            inom detta område. Man sade att översynen bör leda till att möjligheten
            att ingripa mot anställt befäl som är olämplig och olämpliga värnpliktiga
            ökar, dock utan att rimliga krav på rättssäkerhet eller anställningstrygghet
            åsidosätts.
          </note>
          <note>
            Vi kunde alltså konstatera att det fanns ett behov av ändrad
            lagreglering. Därför var det anmärkningsvärt att regeringen efter
            det att vi hade haft en ganska stor offentlig debatt om de här
            frågorna och efter det att försvarsministern hade uttalat att
            Pliktverket skulle få i uppdrag att redogöra för de regler och
            tillämpningar som gäller.
          </note>
          <note>
            Då kom en proposition från Regeringskansliet, från Försvarsdepartementet.
            Det är den som utgör bakgrunden till debatten i dag och till utskottets
            betänkande. Det var en proposition som berörde behandlingen av
            personuppgifter om totalförsvarspliktiga och som inte med ett
            ord nämnde det vi hade debatterat i samhället, nämligen de som
            varit dömda för hets mot folkgrupp. Är det lämpligt att de skall
            kunna tas ut till plikttjänstgöring?
          </note>
          <note>
            I regeringens proposition föreslås en lag om behandling av totalförsvarspliktigas
            personuppgifter.
          </note>
          <note>
            Under rubriken automatiserat register över totalförsvarspliktiga,
            som förs av Totalförsvarets pliktverk, redogörs för i vilka fall
            som uppgifter om en person får antecknas i registret. Ett av kriterierna
            är uppgifter om att den registrerade dömts till påföljd för brott
            som framgår av uppgift i belastningsregistret, som
          </note>
          <note>
            Totalförsvarets pliktverk har fått ta del av. Det är nästan outgrundligt
            att förstå vad som menas med detta.
          </note>
          <note>
            Det som menas är att Totalförsvarets pliktverk får ta del av
            Rikspolisstyrelsens register beträffande totalförsvarspliktiga
            som skrivs in eller är inskrivna för värnplikt. De här utdragen
            omfattar bara vissa brott. Det är våldsbrott, tillgreppsbrott,
            narkotikabrott och brott mot vapenlagen. Vilka som har begått
            de brotten kan alltså Totalförsvarets pliktverk få ta del av,
            men inte vilka som har blivit dömda för hets mot folkgrupp.
          </note>
          <note>
            Som tur är har ministern ett antal förståndiga och kloka partikamrater
            i försvarsutskottet som tyckte att det var högst rimligt att man
            inte skulle göra skillnad mellan dem som har blivit dömda för
            hets mot folkgrupp och dem som t.ex. har begått stölder. Det skall
            naturligtvis vara lika allvarligt. Därför har utskottet enhälligt
            beslutat att tillstyrka den motion som jag skrev. Det innebär
            att om man är dömd för hets mot folkgrupp skall Pliktverket kunna
            ta del av det i de registerutdrag man får lika väl som man får
            ta del av vilka som har blivit dömda för bl.a. stöld eller narkotikabrott.
            Det tycker jag är rimligt. Det tycker försvarsutskottets ledamöter
            är rimligt. Jag tror att det blir en viktig signal ut i samhället.
            Det är jag mycket till freds med. Därför yrkar jag bifall till
            försvarsutskottets betänkande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 5 §.)
          </note>
          <note>
            4 § Litteraturen och läsandet
          </note>
          <note>
            Föredrogs
          </note>
          <note>
            Kulturutskottets betänkande 1997/98:KrU15
          </note>
          <note>
            Litteraturen och läsandet (prop. 1997/98:86)
          </note>
          <note type="speaker">
            Anf. 48 CHARLOTTA L BJÄLKEBRING (v):
          </note>
          <note>
            Fru talman! Det är först i höst vi får regeringens samlade bild
            av satsningar på kulturområdet. I detta betänkande finns det en
            hel del bedömningar, men också några förslag. Jag måste säga att
            jag är starkt kritisk till det regeringen faktiskt har använt
            oss i kulturutskottet till. Vi har på något vis fått fungera som
            en remissinstans, och det känns djupt otillfredsställande.
          </note>
          <note>
            Vi i Vänsterpartiet ställer oss trots detta positiva till de
            förslag som förs fram i propositionen, vilka är:
          </note>
          <note>
            1. ett utvidgat statligt stöd för utgivning och distribution
            av litteratur,
          </note>
          <note>
            2. inrättande av ett nytt statligt stöd för läsfrämjande insatser,
          </note>
          <note>
            3. ett utvidgat statligt stöd till bokhandeln,
          </note>
          <note>
            4. ett utvidgat statligt stöd till kulturtidsskrifter.
          </note>
          <note>
            Regeringen har som sagt inga förslag till beslut om kostnaderna,
            utan gör enbart bedömningar för att sedan återkomma med konkreta
            förslag i budgeten.
          </note>
          <note>
            Vänsterpartiet anser att det nu egentligen är olämpligt att fatta
            beslut om bedömningar som kan ha ekonomiska konsekvenser i kommande
            beslut, eftersom besluten i dag enbart berör vissa delar av kultursektorn.
            Vi hade velat ha en samlad bild att ta ställning till. Vi oroar
            oss för att ramen inte räcker i och med att de här förslagen kanske
            kommer att gå ut över annan kultursektor senare.
          </note>
          <note>
            Vänsterpartiets ram är ju 250 miljoner större än regeringens,
            och vi har också i kommande budget anslagit 530 miljoner för att
            sänka bokmomsen. Enligt regeringens bedömning innebär förslagen
            i propositionen Litteraturen och läsandet 30 miljoner kronor.
          </note>
          <note>
            För vår del kan vi alltid finansiera de här kostnaderna.
          </note>
          <note>
            Men risken är att regeringen kanske kommer med förslag som kommer
            att tära på annan verksamhet.
          </note>
          <note>
            Fru talman! Vänsterpartiet har lyft fram frågan om sänkt bokmoms.
            Sverige är ett av få EU-länder som fortfarande har 25 % moms på
            böcker. De flesta länder har en kulturmoms på 6 %. Eftersom böcker
            ses som en kulturyttring har de en 6-procentig moms eller t.o.m.
            en ännu lägre moms.
          </note>
          <note>
            Vänsterpartiet tror att en sänkt moms på böcker skulle kunna
            öka inköpen, till hemmen, i skolan, till biblioteken och inom
            barnomsorgen, vilket innebär avsevärda stimulanser till ökat läsande.
          </note>
          <note>
            Med ökad försäljning får dessutom tryckerier, bildillustratörer,
            bokhandlare, m.fl. bättre möjligheter att verka. Sänkt moms på
            böcker stimulerar läsandet, kulturen i stort och näringen i Sverige.
          </note>
          <note>
            I dag saknas även allmänbokhandel i 77 av landets
          </note>
          <note>
            288 kommuner. Eftersom vi tror att sänkt moms leder till fler
            inköp ökar omsättningen, vilket vi tror kommer att ge möjlighet
            för fler bokhandlares etablering ute i kommunerna.
          </note>
          <note>
            För de vuxenstuderande och högskolestuderande har utgifterna
            för studielitteratur blivit allt svårare att bära. Sänkt moms
            på fackböcker är därför även en viktig studieekonomisk åtgärd
            för att förbättra de studerandes situation. Vänsterpartiet kommer
            därför att i höstens budget föreslå att bokmomsen på allmänlitteratur
            sänks från 25 % till 6 %. Vår bedömning är att detta ger avsevärda
            effekter på litteraturen och läsandet.
          </note>
          <note>
            Fru talman! Vänsterpartiet har fogat fyra reservationer till
            betänkandet. I reservation 2 anser vi att antalet volymer som
            skall distribueras till folkbiblioteken skall utökas. Vi anser
            att det är för litet med enbart stöd för distribution av 200 000
            böcker. Som jämförelse kan vi ta Norge, där man distribuerar
          </note>
          <note>
            660 000 böcker. Vi borde inte vara sämre.
          </note>
          <note>
            I reservation 6 föreslår Vänsterpartiet att regeringen skall
            återkomma med ett förslag om ett fungerande distributionsnät för
            kulturtidskrifter. Dagens brister i distributionen gör att upplagorna
            minskar. Vänsterpartiet anser att kulturtidskrifterna måste värnas
            för bevarande av demokratin, yttrandefriheten och vidga kulturen
            i stort.
          </note>
          <note>
            I reservation 7 föreslår vi att regeringen skall tillsätta en
            utredning med uppgift att lägga fram förslag om sänkt moms på
            böcker. Detta är i enlighet med vad jag tidigare har sagt.
          </note>
          <note>
            I reservation 10 föreslår vi att regeringen i sina förhandlingar
            med Posten AB förhandlar fram ett kulturporto för tidskrifter
            och föreningspost.
          </note>
          <note>
            Jag står givetvis bakom samtliga reservationer och yrkar bifall
            till reservationerna 6 och 7.
          </note>
          <note>
            Fru talman! Bokläsandet i Sverige tenderar att minska. Litteraturen
            och läsandet, det tryckta ordet, utsätts för hård konkurrens från
            nya medier. Alltfler elever rapporteras ha läs- och skrivsvårigheter.
          </note>
          <note>
            Stöd till boken, läsandet, det tryckta ordet, måste värnas. Därför,
            trots vår kritik till regeringen, yrkar
          </note>
          <note>
            Vänsterpartiet bifall till hemställan i betänkandet i de delar
            vi inte reserverar oss.
          </note>
          <note type="speaker">
            Anf. 49 FANNY RIZELL (kd):
          </note>
          <note>
            Fru talman! Det är inga stora revolutionerande saker som diskuteras
            här. Vi har stött en hel av förslagen - dock inte alla. Syftet
            är naturligtvis att böckerna skall nå läsarna, vilket de gör i
            varierande grad.
          </note>
          <note>
            Jag vill något poängtera de åtgärder vi inte har stött. Resten
            kan lämnas åt sidan.
          </note>
          <note>
            Bibliotek och boklådor skall få vissa gratisexemplar som förlagen
            med stöd skall tillhandahålla. Men biblioteken är inte enbart
            glada över att få ansvaret att distribuera till kommunerna. Det
            är fråga om att ordna lokaler och personal.
          </note>
          <note>
            Vi yrkar avslag på förslaget och menar att pengarna borde gå
            till läsfrämjande åtgärder främst bland barn. Genom att stimulera
            barns intresse för läsning med hjälp av sagostunder på biblioteken,
            förskolor, skolor och hembesök av bibliotekarier och fler bibliotekarier
            till skolbiblioteken kommer boken att bli mer efterfrågad. Vi
            har sett att folkbiblioteken de senaste åren har förlorat många
            filialer. Bokbussar har försvunnit, och skolbiblioteken har på
            sina håll slagits ihop med folkbiblioteken. Det har inneburit
            färre boklån.
          </note>
          <note>
            Jag har besökt en skola vars datasalar var mycket imponerande.
            Men tyvärr var biblioteket inte lika välsorterat. Det är trender
            som måste brytas. Vi har hört att många barn lämnar skolan utan
            att kunna tillägna sig innehållet i böcker. De är funktionella
            analfabeter, och det finns barn med olika grad av dålig läsförståelse.
            Många har ett mycket dåligt läsintresse. De barnen kommer inte
            att köa i bokhandlar och på bibliotek.
          </note>
          <note>
            Mycket stora insatser måste göras. Vi vet att det i första hand
            är skolans ansvar. Men det finns så mycket mer att göra, t.o.m.
            före skolstarten innan barnen lär sig läsa.
          </note>
          <note>
            Det behövs speciella insatser just för de barn som har speciella
            lässvårigheter. Det behövs insatser för synsvaga barn. Hos dem
            finns ett motstånd mot att läsa. Det finns insatser att göra för
            barn med ett annat modersmål än svenska. Satsar vi på barnen,
            får vi läsare i mängder.
          </note>
          <note>
            Jag vill understryka att hemmet och föräldrarna spelar en mycket
            viktig roll för att väcka barns läsintresse. Kvällssagor och böcker
            i hemmet är viktiga tillsammans med tid med föräldrar och syskon
            för att läsa. Det finns inte gott om böcker i alla hem av olika
            anledningar. Ett är säkert: Böcker är dyra. Böcker borde inte
            vara en lyx. De borde inte vara något man måste avstå från. Därför
            har vi pekat på att den höga mervärdesskatten är en påverkbar
            faktor. Tyvärr kan ingen säga exakt vad det kostar i dag. Det
            borde vi få veta. Vi måste veta vad det hela kostar så att det
            går att påverka. Ett steg på vägen att förverkliga det hela är
            att ta bort mervärdesskatten på barnböcker. Det här är viktigast
            för litteraturen och läsandet.
          </note>
          <note>
            Fru talman! Vi står naturligtvis bakom alla våra reservationer,
            men för tids vinnande yrkar jag bifall endast till reservation
            3.
          </note>
          <note type="speaker">
            Anf. 50 LENA KLEVENÅS (s):
          </note>
          <note>
            Fru talman! Jag är mycket glad och stolt över att regeringen
            har placerat boken och litteraturen i centrum för kulturpolitiken.
            Jag blir litet förvånad när
          </note>
          <note>
            Fanny Rizell från Kristdemokraterna säger att det inte är några
            stora revolutionerande saker vi skall besluta om. Den satsning
            som regeringen har gjort på boken och läsandet är revolutionerande,
            dvs. att man i dessa besparingstider har orkat med reformer på
            detta område och att man planerar ytterligare reformer på 30
          </note>
          <note>
            miljoner kronor för nästa år.
          </note>
          <note>
            Regeringen fortsätter en god tradition att förstå vikten av litteraturen.
            Jag kan inte låta bli att tänka på
          </note>
          <note>
            Gunnar Sträng som sade att arbetarrörelsen har tre delar, nämligen
            partiet, facket och litteraturen. Han, om någon, visste hur längtan
            efter böcker kunde kännas.
          </note>
          <note>
            Orsaken till regeringens satsningar är naturligtvis den försämrade
            tillgång som framför allt barn och ungdomar har till böcker. Utlåningen
            har minskat, och bokköpen har minskat. Därför har vi redan beslutat
            om bibliotekslagen, som innefattar bl.a. avgiftsfria lån och lämpligt
            fördelade skolbibliotek. Det har inte funnits lagfäst tidigare.
          </note>
          <note>
            Vi har haft ett inköpsstöd till barn- och ungdomsböcker till
            skol- och kommunbibliotek på 25 miljoner.
          </note>
          <note>
            Det har också varit en satsning på läsfrämjande åtgärder.
          </note>
          <note>
            Nu görs ytterligare satsningar, som grundas på utredningen Boken
            i tiden. Flera förslag har förverkligats. Det är naturligtvis
            ett problem att utgivning av kvalitetsböcker inte når ut till
            läsarna. Det är också ett problem att kulturtidskrifternas överlevnadsmöjligheter
            har försämrats. Vi vill med denna satsning stimulera utgivningen
            av och öka tillgången på god litteratur.
          </note>
          <note>
            Jag yrkar bifall till hemställan i betänkandet och avslag på
            samtliga reservationer.
          </note>
          <note>
            Det går inte att nog betona språkets betydelse för yttrandefriheten
            och demokratin och litteraturens betydelse för människornas andliga
            mognad. Jag är litet bestört över att Moderaterna inte alls anser
            att propositionen skall bifallas. De har yrkat avslag på hela
            propositionen. De vill inte ha något statligt stöd.
          </note>
          <note>
            Det reformutrymme som finns utgör 2 % av konsumtionen av litteratur.
            Det ger ändå en god effekt. Stöden är viktiga.
          </note>
          <note>
            Utgivningsstödet, som Charlotta Bjälkebring redan har nämnt,
            skall utvecklas som ett distributionsstöd. Det är fråga om fler
            volymer än hon nämnde, nämligen upp till 270 000 volymer. Varje
            kommun och 100 bokhandlar skall få tillgång till dessa böcker.
          </note>
          <note>
            Det är länsbiblioteket som i samarbete med kommunbiblioteken
            fritt skall fördela böckerna. Det är också ett stöd för litteratur
            på invandrarspråk. Det ändras från verksamhetsbidrag till förlag
            till titelstöd, vilket är en mycket välkommen ändring. Det är
            också stöd till litterära evenemang.
          </note>
          <note>
            Stödet till läsfrämjande insatser för barn och unga, en engångssatsning
            på 5 miljoner per år, kommer nu att permanentas, så att skolor,
            föreningar och folkrörelser kan söka det. Det blir också ett stöd
            till en barnbokskatalog som både skall tryckas och ges ut på
          </note>
          <note>
            Internet.
          </note>
          <note>
            För vuxna kommer dessutom utgivningsstödda titlar att få en egen
            katalog på Internet, som omfattar
          </note>
          <note>
            700 titlar. Bokhandeln får ett förstärkt stöd. Kreditoch sortimentstödet
            förstärks. Det blir, vilket också är viktigt, ett IT-stöd. Det
            innebär att man kan söka bidrag till kostnader för investeringar.
          </note>
          <note>
            När det gäller kulturtidskrifter gör utskottet ett tillkännagivande,
            där majoriteten tillstyrker en ändring som innebär att man skall
            kunna söka bidrag till utgivning av kassettidskrifter, även för
            tidskrifter som går med vinst.
          </note>
          <note>
            Det finns också ett tillkännagivande när det gäller arbetsplatsbiblioteken.
            Vi har insett att det finns ett behov av information om bidrag
            till arbetsplatsbibliotek. Det har tidigare funnits med i Kulturrådets
            PM
          </note>
          <note>
            till kommunerna, men det har nu försvunnit. I vårt tillkännagivande
            säger vi att det behövs ökade informationsinsatser för att kommuner
            och alla skall veta att det fortfarande går att söka bidrag för
            etablering av arbetsplatsbibliotek såväl från anslaget A 2 som
            från anslaget Kultur i arbetslivet.
          </note>
          <note>
            För övrigt innehåller betänkandet bifall till förbättrad statistik
            på bokområdet. Vi utgår från att det i uppdraget till Kulturrådet
            också skall ingå en så tydlig redovisning som möjligt av hur mycket
            moms som kommer in på böcker.
          </note>
          <note>
            Konkurrenslagen behöver förmodligen analyseras.
          </note>
          <note>
            Det behövs ett kulturpolitiskt undantag, men regeringen förväntas
            återkomma till detta.
          </note>
          <note>
            Vänsterpartiet vill ha fler volymer. Vi vill avvakta utvärderingen
            och tycker att de 270 000 volymerna är en tillräcklig satsning
            som vi kan klara av just nu.
          </note>
          <note>
            Det finns tre olika reservationer från Vänsterpartiet, Miljöpartiet
            och Kristdemokraterna om sänkt bokmoms. Det finns inget finansiellt
            utrymme för detta, så det avstyrks.
          </note>
          <note>
            Miljöpartiets representant har inte varit uppe i talarstolen
            ännu. Men förslaget om att vi skall undersöka de principer som
            man har i Norge avstyrker vi på grund av det kommunala självstyret.
            Det är kommunerna själva som avgör varifrån de köper in sina böcker.
          </note>
          <note>
            När det gäller distributionsnätet för kulturtidskrifter, som
            Vänsterpartiet vill ha för lösnummer, tycker vi att det i dagsläget
            är tillräckligt med de gratisprenumerationer som biblioteken nu
            skall få möjlighet att teckna och den tidskriftskatalog på Internet
            som kommer att ordnas.
          </note>
          <note>
            Kulturportot, som Vänsterpartiet också har en reservation om,
            är en fråga som trafikutskottet bereder för tillfället.
          </note>
          <note>
            Slutligen, fru talman, tillstyrker vi betänkandet och är väldigt
            glada över reformen för litteraturen och läsandet.
          </note>
          <note type="speaker">
            Anf. 51 FANNY RIZELL (kd) replik:
          </note>
          <note>
            Fru talman! Jag vill bara notera att Lena Klevenås och jag har
            olika uppfattningar om vad som är revolutionerande.
          </note>
          <note type="speaker">
            Anf. 52 CHARLOTTA L BJÄLKEBRING (v)
          </note>
          <note>
            replik:
          </note>
          <note>
            Fru talman! När det gäller bokdistributionen till biblioteken
            tror jag att det närmare bestämt handlar om 288 000 titlar. Vi
            kanske inte skall bråka om det exakta antalet. Men det som är
            viktigt är att Norge distribuerar dubbelt så många titlar till
            sina bibliotek.
          </note>
          <note>
            Norge är ju ett mycket mindre land än Sverige. Vi är långt fler
            invånare i Sverige. Därmed borde också behovet av böcker på våra
            bibliotek vara betydligt större. Jag förutsätter att regeringen
            tar hänsyn till det i kommande budgetproposition. Därför kommer
            jag inte att yrka bifall till reservationen i dag.
          </note>
          <note type="speaker">
            Anf. 53 LENA KLEVENÅS (s) replik:
          </note>
          <note>
            Fru talman! Det finns en liten reform om distribution av de utgiftsstödda
            titlarna. Det är ofta så att
          </note>
          <note>
            Vänsterpartiet har mer pengar än vad vi, som har regeringsansvar,
            har. Jag tycker att det är en bra satsning som regeringen gör,
            att det antal titlar som är angivet kommer att distribueras.
          </note>
          <note type="speaker">
            Anf. 54 CHARLOTTA L BJÄLKEBRING (v)
          </note>
          <note>
            replik:
          </note>
          <note>
            Fru talman! Om Vänsterpartiet någon gång i framtiden får regeringsansvar,
            tror jag att vi kommer att vara något bättre i de flesta avseenden
            jämfört med vad Socialdemokraterna har varit när de har haft regeringsansvar.
            Men det får väl framtiden utvisa.
          </note>
          <note type="speaker">
            Anf. 55 Kulturminister MARITA ULVSKOG (s):
          </note>
          <note>
            Fru talman! Ett av de absolut viktigaste inslagen i socialdemokratisk
            kulturpolitik är satsningen på läsandet och litteraturen, därför
            att den betyder så mycket för vår utveckling som kulturella varelser
            i övrigt och för kulturlivet i stort.
          </note>
          <note>
            Utan språk, utan läsförståelse och läslusta löper man faktiskt
            risk att handikappas både som kulturell och demokratisk varelse.
            Av det skälet har vi lagt fram de förslag som bl.a. diskuteras
            i dag, som kommer att innebära att vi under denna valperiod kommer
            att ha fördubblat litteraturstödet. Det är naturligtvis en mycket
            kraftfull markering av hur vi ser på läsandet och litteraturen.
          </note>
          <note>
            Jag nämnde läsandet och litteraturen som viktiga för kulturlivet
            i stort. Men det har naturligtvis också att göra med det som vi
            ser som den nationella kulturpolitikens uppdrag, att i hög grad
            ägna sig åt det som man kan kalla för kulturella infrastrukturer.
            Läsandet och litteraturen tillhör just de kulturella infrastrukturer
            som vi också på nationell nivå måste ta ett ansvar för och icke
            bara överlåta på kommunerna.
          </note>
          <note>
            Jag tycker att Fanny Rizells bild var ganska bra.
          </note>
          <note>
            Jag har också varit i många skolor där datasalarna är mycket
            välutrustade. Ett av de argument som vi tog med i direktiven till
            Bokutredningen var också att vi måste sätta fokus på boken igen,
            därför att boken är icke obsolet. Vi kommer inte ens en gång att
            kunna ta till oss den nya informationstekniken, om vi inte via
            boken har skaffat oss ett språk och en läsförståelse.
          </note>
          <note>
            Vad vi naturligtvis också har tagit fasta på i denna satsning
            är att vi kan se de klassiska sociala skiktningarna när det gäller
            barn och ungdomar som icke längre läser böcker. Det är ungdomar
            och barn från hem där man inte har mycket böcker, där man inte
            har en lässtimulerande miljö, som har hamnat längst ned.
          </note>
          <note>
            Mot den bakgrunden kan man naturligtvis tycka, om man ställer
            upp på vulgärbilden av en moderat kulturpolitik, att nejet till
            dessa förslag är fullkomligt naturligt. Men jag måste ändå säga
            att jag är något förvånad över att Moderaterna återigen väljer
            att ställa sig helt vid sidan av det som det finns en så stark
            och bred uppslutning kring från samtliga övriga partier, även
            om vi kan ha olika meningar i detaljer.
          </note>
          <note>
            Här vill Moderaterna, som på så många andra områden när det gäller
            kulturen, satsa enbart på marknadens lösningar.
          </note>
          <note>
            Men anledningen till att vi har en nationell kulturpolitik, att
            vi har en offentligstödd kulturpolitik, är ju att marknaden inte
            fungerar på det sätt som man kan önska när det gäller kulturen.
            Marknaden på kulturområdet fungerar precis som marknaden på alla
            andra områden, dvs. att de stora pengarna hamnar där man kan få
            maximal vinst. Det handlar om de tätbefolkade områdena och om
            de sociala skikten, som i ett eller annat avseende kan räknas
            höra till de privilegierade socialt eller ekonomiskt. Det innebär
            dessutom en risk för förflackning av de kulturella och konstnärliga
            uttryck som får utrymme och som ges utrymme.
          </note>
          <note>
            Av detta kommer inte mångfald utan likriktning alltför ofta -
            inte alltid, men alltför ofta.
          </note>
          <note>
            Om bokmomsen kan jag säga att jag själv varit ute i den frågan
            vid flera tillfällen. Jag tycker att det vore rimligt om vi hade
            en moms på livsmedlet litteratur som åtminstone låg på samma nivå
            som momsen på det livsmedel som vi inmundigar, mat. Samtidigt
            skall man ha klart för sig att problemen i länder som har låg
            eller ingen bokmoms ser likadana ut som här hemma när det gäller
            läsandet och litteratur. Det är inget trollspö som löser problemen.
            I många fall har det inneburit att bokförlaget har tjänat förfärligt
            mycket mer pengar. Trots detta tar jag till mig det ni säger.
            Jag har som sagt själv varit ute i bokmomsfrågan från det jag
            tillträdde som kulturminister.
          </note>
          <note>
            Låt mig helt kort säga till Charlotta Bjälkebring att man inte
            kan jämföra Norge och Sverige. I Norge har man inget utgivningsstöd,
            utan man lägger hela stödet på inköp. Vi har utgivningsstöd och
            distributionsstöd.
          </note>
          <note>
            Det innebär att det inte är möjligt att göra en jämförelse.
          </note>
          <note>
            Jag är något förvånad över att Charlotta Bjälkebring inte har
            klart för sig de regler som gäller för budgetprocessen. Vill man
            ha igenom en särproposition på våren så att man säkert vet att
            det, oberoende av vilken regering som sitter efter den 20 september,
            har fattats ett beslut om hur mycket som skall anslås till läsandet
            och litteraturen ser man till att det läggs fram ett förslag som
            klubbas av vårriksdagen som garanterar ytterligare 30 permanenta
            miljoner till detta område. Själva fördelningen av medel är vi
            dock på grund av den nya budgetprocessen förhindrade att redovisa
            förrän i budgetpropositionen. Vi vet självfallet att pengarna
            räcker och hur de bör fördelas, men på grund av den budgetprocess
            som vi alla ställt oss bakom är det inte möjligt att göra det
            vid detta tillfälle. Jag är något förvånad över att detta inte
            har gått fram till Charlotta Bjälkebring.
          </note>
          <note type="speaker">
            Anf. 56 CHARLOTTA L BJÄLKEBRING (v)
          </note>
          <note>
            replik:
          </note>
          <note>
            Fru talman! Jag är väl medveten om den budgetprocess som är men
            oroar mig ändå. Det kan faktiskt komma en annan regering som minskar
            ramarna ytterligare. Då kommer det att tära på även övrig kultursektor.
          </note>
          <note>
            Min fråga gäller litteraturen och läsandet. I början av maj läste
            jag i en av våra svenska tidningar att det snart är ajöss med
            alla gamla böcker. Enligt en rapport från USA har man uppfunnit
            elektroniskt bläck, s.k. e-bläck. Det bläcket består av miljontals
            mikroskopiska punkter, och dessa kan sedan appliceras på papper.
            Den nya tekniken innebär att man kan ladda en bok med tomt papper
            med vilken text som helst som finns inskriven i ett minne. Det
            innebär att man kan få vilken bok man vill rakt ut ur en maskin.
            Tror kulturministern att det här kommer att bli framtidens bok?
            Om inte, vad gör kulturministern åt att bevara den gamla tryckerikonsten?
            Det är också ett kulturarv som bör bevaras.
          </note>
          <note type="speaker">
            Anf. 57 Kulturminister MARITA ULVSKOG (s) replik:
          </note>
          <note>
            Fru talman! Det är säkert så att boken kommer att förändras.
            Men från Gutenbergs tid fram till i dag är det inte så våldsamma
            förändringar. Vi har under ett antal år nu lärt oss att papperstidningen
            inte kommer att överleva, utan det är i elektronisk form som vi
            kommer att få ta till oss tidningarna. Nu finns en del idéer om
            hur den framtida boken skulle kunna utvecklas. Jag tror att många
            av oss under en överskådlig tid kommer att välja att läsa böcker
            på det sätt vi läser böcker i dag. Men att sia om framtiden vågar
            jag inte göra, för det kommer säkert att bli stora förändringar.
          </note>
          <note>
            Jag är inte särskilt orolig för de närmaste årtiondena.
          </note>
          <note type="speaker">
            Anf. 58 CHARLOTTA L BJÄLKEBRING (v)
          </note>
          <note>
            replik:
          </note>
          <note>
            Fru talman! Jag kan konstatera att kulturministern och jag delar
            uppfattningen vad gäller dagstidningen.
          </note>
          <note>
            Jag tror också att den inom en rätt snar framtid kommer att övergå
            i digital form. Att värna boken är väldigt viktigt. Boken som
            föremål är faktiskt ett litet konstverk i sig. Jag kan också konstatera
            att jag inte fick något svar på om kulturministern kommer att
            vidta några åtgärder för att värna boktryckerikonsten, som också
            är en konstform i sig.
          </note>
          <note type="speaker">
            Anf. 59 Kulturminister MARITA ULVSKOG (s) replik:
          </note>
          <note>
            Fru talman! Jag kommer naturligtvis att försöka värna bokkonsten
            om jag befinner mig i en position där jag har möjlighet att göra
            någonting åt saken när situationen har blivit något mer än en
            artikel i Dagens
          </note>
          <note>
            Nyheter eller Svenska Dagbladet. Jag tycker att det är litet
            tidigt att börja diskutera det nu.
          </note>
          <note type="speaker">
            Anf. 60 LENNART FRIDÉN (m):
          </note>
          <note>
            Fru talman! När man kommer upp efter en viss tid i debatten finns
            risken att det som man vill säga redan är sagt men också möjligheten
            att kommentera.
          </note>
          <note>
            Först vill jag kommentera den litet förenklade bild som kulturministern
            målar upp apropå bokvanor och annat. Det är nog väldigt olika.
            Jag vågar påstå att det var vi arbetarbarn som gick på Talavidskolan,
            med sitt namn för resten från Viktor Rydbergs Vapensmeden, som
            gick på stadsbiblioteket. Det var inte barn från den s.k. gräddhyllan
            i Jönköping. De köpte sina böcker. Bilden av verkligheten kan
            vara litet olika.
          </note>
          <note>
            Jag tror inte att vi tjänar någonting på att måla upp någon typ
            av klassmotsättningar. Jag vet väldigt många som inte är ett dugg
            intresserade av kultur, såsom vi som sitter här i dag, bland dem
            både har utbildning och en bättre ekonomi än genomsnittet har.
          </note>
          <note>
            Lena Klevenås talar om boken i centrum. Det är en självklarhet.
            Det är någonting som vi också hävdar.
          </note>
          <note>
            Men bibiliotekslagen är ju ingen garanti för en hög standard,
            som hon sade. Sedan åberopade Lena Klevenås det kommunala självstyret
            när hon avstyrkte ett av förslagen från de andra partierna. Då
            kan man fråga sig varför inte den kommunala självstyrelsen skall
            gälla även i den fråga om har med biblioteken att göra.
          </note>
          <note>
            Charlotta Bjälkebring och Fanny Rizell har båda tagit upp regeringens
            sätt att arbeta på, vilket ministern inte gillar att det påpekas.
            Men faktum är att det finns en del skrivningar i utskottets betänkande
            som just markerar att det inte finns några förslag utan bara bedömningar.
          </note>
          <note>
            Fru talman! Att stimulera läsning och att skapa läslust är något
            som bör ske tidigt. Det är under barnoch ungdomsåren som intresset
            för och vanan att läsa grundläggs. Att åstadkomma detta är en
            uppgift framför allt för hemmet och skolan.
          </note>
          <note>
            För att nå dessa mål är det viktigt att böcker och tidskrifter
            är lättillgängliga. I den tillgängligheten ligger att det måste
            finnas en väl fungerande litteraturdistribution samt att priserna
            är på en nivå som av konsumenten uppfattas som rimlig. I konsekvens
            härmed anser vi att en sänkt moms på böcker skulle utgöra en viktig
            markering. De därigenom sänkta priserna skulle allmänt gynna konsumenterna
            men särskilt de studerande, och biblioteken som kämpar med sina
            snäva inköpsbudgetar skulle få lägre anskaffningskostnader och
            därigenom kunna köpa mera.
          </note>
          <note>
            Ja, det finns de som inte utan grund anser att ett sådant beslut
            skulle kunna bli den mest betydelsefulla kulturpolitiska åtgärden.
          </note>
          <note>
            Ett enigt utskott har, efter vårt påpekande, noterat att det
            förekommer mycket osäkra och sig emellan motstridiga uppgifter
            om bl.a. storleken av statens inkomster av mervärdesskatten och
            framför i betänkandet att man utgår från att den förbättrade statistik
            som regeringen - utan att i och för sig lämna något förslag -
            bedömer behövs också kommer att ge en klarare bild av den ekonomiska
            effekten av bokmomsreformen.
          </note>
          <note>
            Regeringen för en högskattepolitik, som i sin tur leder till
            att man måste kompensera olika områden genom bidrag. Det nu föreliggande
            förslaget utgör därvidlag inget undantag. Flera av de förslag
            som nu lagts fram kommer därtill att skapa mera av byråkrati och
            ökade administrationskostnader.
          </note>
          <note>
            30 miljoner föreslås till olika stödåtgärder. Det var det belopp
            som först gavs som förutsättning till den bokutredning som arbetade
            under förra året. Därpå ansluter regeringen sig i stort sett till
            denna. Företeelsen är inte helt olik det s.k. Nalle Puh-syndromet
            som sitt namn till trots inte har en litterär betydelse.
          </note>
          <note>
            Dessbättre har man avstått från utredningens förslag till undantag
            i konkurrenslagen, men flera av de övriga förslagen innebär ingripanden
            där man kompenserar bokmarknaden för de höga kostnader som främst
            har sin grund i det skattetryck som man själv har skapat.
          </note>
          <note>
            Det finns flera invändningar att göra mot det framlagda förslaget
            med avseende på distributionsfrågor. Förslaget om upplagespärr
            kan bl.a. genom små förstaupplagor eller stora returer kringgås
            och bli verkningslöst och i värsta fall leda till manipulation
            av bidragssystemet. Sådant måste undvikas.
          </note>
          <note>
            Böcker är numera - oavsett om vi gillar det eller ej - en färskvara
            och litteraturstödet är ett efterhandsstöd. Böckerna har sålunda
            ofta funnits på marknaden upp emot ett halvår innan stödbeslut
            fattas.
          </note>
          <note>
            Den distribution av böcker med litteraturstöd som föreslås kommer
            alltså att leda till att redan "gamla"
          </note>
          <note>
            böcker kommer till bibliotek och bokhandel. Samma sak gäller
            för den föreslagna katalogen.
          </note>
          <note>
            Regeringen har inte angivit efter vilka kriterier som de 100
            bokhandlarna som skall stödjas kommer att utses. Varken läge eller
            omsättning är lämpliga kriterier. Motiven för stödet är kulturpolitiska,
            men urvalet riskerar att bli subjektivt.
          </note>
          <note>
            Utskottet skriver i sitt betänkande på några ställen
          </note>
          <note>
            "regeringen gör - utan att förelägga riksdagen något förslag
            - följande bedömning" - med andra ord redovisar regeringen sina
            bedömningar och avsikter vad gäller olika anslag, vilka man i
            sin tur avser att presentera tillsammans med finansieringen, efter
            valet.
          </note>
          <note>
            Tekniken innebär att vi förväntas öronmärka framtida anslag utan
            att finansiering angivits. Det kan vi inte medverka till.
          </note>
          <note>
            Fru talman! Jag yrkar bifall till reservation nr 1.
          </note>
          <note type="speaker">
            Anf. 61 EWA LARSSON (mp):
          </note>
          <note>
            Fru talman! Jag tänker upprepa en sak som kulturministern sade.
            När en förstärkning av det statliga stödet till litteratur- och
            kulturtidskrifter blivit verklighet, då har det statliga stödet
            fördubblats inom en femårsperiod. Av detta kan man dra två slutsatser:
          </note>
          <note>
            Stödet var orimligt litet tidigare eller att stödet nu kommer
            att bli tillräckligt stort.
          </note>
          <note>
            Vi från Miljöpartiet avstår från att dra slutsatser utan vi vill
            ställa ytterligare en fråga: Kommer förstärkningen att genomföras?
            Och i så fall av vem?
          </note>
          <note>
            Eftersom det sker ett riksdagsval mellan beslut och finansiering
            går det inte att svara på den frågan. Men om förslaget blir verklighet
            och nuvarande utgivningsstöd förändras och byggs ut, kommer då
            fler att läsa böcker? Och hur kommer administrationen kring stödet
            att klaras av? Jag hoppas verkligen att det inte blir så att det
            mera uppfattas som krångligt än positivt.
          </note>
          <note>
            Så har vi också ställt oss frågan kring den svenska bokhandelns
            tynande tillvaro. I små och medelstora städer är det i dag helt
            omöjligt att få tag på ett skönlitterärt verk som inte ligger
            på bokens tio-i-topp-lista.
          </note>
          <note>
            Utbudet har enfaldigats kraftigt och snabbt under de senaste
            tio åren. Kommer förslaget i det här betänkandet att medföra att
            bokhandeln orkar att leva kvar och utvidgas, vilket vi alla i
            kulturutskottet vill?
          </note>
          <note>
            Detta är svåra frågor att svara på. Jag kan inte göra det. Men
            när det gäller frågan om ifall fler kommer att ha råd att köpa
            böcker i bokhandeln vet vi att Sverige även efter dessa fyra riksdagsår
            kommer att ha en världens högsta momssatser på böcker. Vi är många
            i utskottet som delar kulturministerns uppfattning att man bör
            ta tag i den här frågan. Alla i utskottet delar nog den uppfattningen.
            Så det borde inte vara några stora problem att få fram pengar,
            för det handlar hela tiden om prioriteringar.
          </note>
          <note>
            Jag påstår att bokinköp har utvecklats till att bli en klassfråga.
            Eftersom det är kvinnor som toppar bokläsandet är det också kvinnor
            som drabbas hårdast av att böcker är dyra. Men är då verkligen
            böcker dyra?
          </note>
          <note>
            Nej, En bok för alla som utges med statligt stöd är inte dyr.
            Och så kan man gå på Pocket-shopen på T-
          </note>
          <note>
            centralen i kungliga huvudstaden. Där kan man få tag på böcker
            för runt en femtiolapp, och det är ju inte dyrt. Det är ungefär
            lika mycket som man får betala för två chipspåsar. Urvalet är
            hyfsat. Det är billigt tryck, så det är inga böcker som kan gå
            i arv. Det är mera som en konsumtionsvara - ministern talade om
            livsmedel.
          </note>
          <note>
            Denna verksamhet fyller en ovärderlig funktion.
          </note>
          <note>
            Billiga böcker ger mersmak, det är jag helt övertygad om. Men
            sedan kommer ett jätteglapp när man vill välja själv och ha ett
            bredare utbud. Helt plötsligt kommer då priset att ligga på i
            genomsnitt 250 kr. Då har klassperspektivet tagit vid. Så kan
            det inte fortsätta att vara.
          </note>
          <note>
            En liten orientering bland några länder ger besked om att man
            i Norge, England och Irland inte har någon bokmoms alls - jag
            vill gärna repetera detta för att sprida allmän kunskap och folkbilda
            litet. I Luxemburg och Spanien har man 3 % moms, i Italien
          </note>
          <note>
            4 %, i Portugal 5 %, i Frankrike 5 ½ %, i Österrike
          </note>
          <note>
            10 %, i Finland 12 %, i Holland och Belgien 6 %, i
          </note>
          <note>
            Kanada och Tyskland 7 %. Sverige och Danmark toppar ligan med
            25 %. Sedan finns det olika varianter i olika länder. T.ex. i
            Island med sitt smala språkområde har man 12 % moms på böcker
            av inhemska författare och 24 % på övriga.
          </note>
          <note>
            Miljöpartiet finner det inte rimligt att vi här i Sverige skall
            envisas med att ha världens högsta bokmoms. Skall vi ha råd att
            köpa böcker också i bokhandeln som har ett bredare utbud måste
            böcker bli billigare. Som sagt: Vi från kulturutskottet delar
            den uppfattningen.
          </note>
          <note>
            Jag anser att systemet med en hög moms gynnar de stora bokklubbarna.
            Eftersom man också vill kunna köpa böcker - och inte bara låna
            på bibliotek - till ett hyfsat pris blir det ofta från bokklubbar
            och på bokrea. Miljöpartiet kan inte heller se hur det här förslaget
            kan hjälpa till att bryta den ökande tendensen till koncentration
            inom förlagsbranschen och kedjebildningen inom bokhandeln.
          </note>
          <note>
            Fru talman! Sedan har vi också det faktum att kartan håller på
            att ritas om när det gäller försäljning av böcker via Internet
            från länder inom och utom EU.
          </note>
          <note>
            Den försäljningen ökar hela tiden. Här kan vi inte kontrollera
            momsreglerna i dag. Därför blir momsen i princip obefintlig, och
            detta utgör naturligtvis en negativ konsekvens och en negativ
            konkurrensfaktor.
          </note>
          <note>
            Med det anförda vill jag yrka bifall till yrkande 8, mom. 10.
          </note>
          <note type="speaker">
            Anf. 62 CARL-JOHAN WILSON (fp):
          </note>
          <note>
            Värderade talman! Jag brukar ofta säga att Folkpartiet har en
            försonlig inställning till socialdemokraternas kulturpolitik,
            och det markeras också i det här betänkandet. Folkpartiet yrkar
            bifall till hemställan i betänkandet i dess helhet.
          </note>
          <note>
            Att jag ändå begärde ordet var att jag med en viss förtjusning
            har noterat vissa ändringar som utskottet har gjort. Om utskotten
            gör ett tillkännagivande till regeringen skulle det kunna vara
            en motgång för regeringen, men i det här fallet - när ett enigt
            utskott vill göra litet justeringar - tror jag att regeringen
            kan ta åt sig dessa med en viss glädje.
          </note>
          <note>
            Utskottet tillstyrker Johnny Ahlqvists motion om att Kulturrådet
            skall öka informationen om stöd för arbetsplatsbibliotek. Det
            tycker jag är bra.
          </note>
          <note>
            Jag har gjort många besök på företag runt om i landet, och jag
            vet att verksamheten med arbetsplatsbibliotek har minskat på många
            håll, och det är litet tragiskt. Det kan nog vara bra att den
            ökar.
          </note>
          <note>
            Sedan har Kenth Skårvik och jag väckt en motion om att bidrag
            till kassettversioner av kulturtidskrifter inte skall beräknas
            efter om tidskrifterna går med förtjänst eller förlust, utan det
            skall utgå ifrån om det är några synskadade som behöver kassettversioner.
          </note>
          <note>
            Också det har stötts av ett enigt utskott. Det önskemålet från
            vår sida tror jag inte heller att det behöver vara några större
            problem för regeringen att ställa upp på.
          </note>
          <note>
            Jag kan inte låta bli att nämna något litet om moderaternas agerande
            här. Nu föreslår moderaterna att vi skall avslå hela det här betänkandet.
            Ändå vet vi ju att Moderata samlingspartiets ledamöter i kulturutskottet
            står bakom en hel del av förslagen. De medverkar till majoriteter
            här också.
          </note>
          <note>
            Detta är ett dilemma för moderaterna i kulturpolitiken. Kulturpolitikerna
            i Moderata samlingspartiet brinner ju av intresse för kulturen
            precis som vi andra gör. Men när sedan ekonomerna i partiet får
            ta överhanden tvingas man gå emot sina egna ambitioner och yrka
            avslag på nästan allt som kostar pengar. Det är nödvändigt för
            att man skall kunna finansiera de skattesänkningar som Moderata
            samlingspartiet försöker vinna valet med.
          </note>
          <note>
            Sedan har jag också ibland sagt att det som kommer att hända
            när valet är över och man skall infria de här löftena är att Moderata
            samlingspartiet inte kommer att kunna göra det. De får inte gehör
            för de enorma skattesänkningar som presenteras ständigt och jämt.
            Då kommer man att säga till de väljare som blir besvikna: Ja,
            vi har ju inte egen majoritet. Hade vi fått bestämma själva så
            hade det här skett, men nu har vi inte egen majoritet.
          </note>
          <note>
            Det kommer man att klara sig på. Det tycker jag är en sorts falskhet
            i det politiska spelet. Därför redovisar jag detta så ofta jag
            kan. När det gäller samarbetet i själva kulturpolitiken har jag
            inget att kritisera Moderata samlingspartiet för. Men så fort
            det kommer pengar in i bilden så finns det bara pengar till skattesänkningar.
          </note>
          <note>
            Värderade talman! Jag yrkar alltså bifall till hemställan i detta
            betänkande i dess helhet.
          </note>
          <note type="speaker">
            Anf. 63 LENNART FRIDÉN (m) replik:
          </note>
          <note>
            Fru talman! Jag är djupt rörd över Carl-Johan
          </note>
          <note>
            Wilsons bekymmer för oss och hans omtanke om alla.
          </note>
          <note>
            Det är ju det som är utmärkande för Carl-Johan Wilson - inte
            minst när han sitter i kulturutskottet. Han vill vara vän med
            alla på en gång. Ibland går det kanske inte.
          </note>
          <note>
            Men det finns väl inte något som skiljer vår politik från det
            som Carl-Johan Wilson måste uppleva med tanke på alla de löften
            man har utställt från Folkpartiets sida. När man hamnar i en sådan
            situation att man måste samverka i en koalitionsregering så vet
            man att man får föra fram sina synpunkter. Det som inom gruppen
            sedan får majoritet är det som blir regeringens politik. Men så
            länge man inte sitter i den situationen, Carl-Johan Wilson, måste
            man naturligtvis föra fram den politik som gäller.
          </note>
          <note>
            Sedan vill jag säga: Var inte så bekymrad över vad som händer
            inom vårt parti. Det tror jag att Elisabeth Fleetwood, jag själv,
            Jan Backman och de andra som sitter i utskottet tar hand om. Den
            fighten sköter vi. Den kommer säkert att leda till något bra.
          </note>
          <note type="speaker">
            Anf. 64 CARL-JOHAN WILSON (fp) replik:
          </note>
          <note>
            Värderade talman! Av resultatet att döma har ni inte klarat det
            speciellt bra. I så fall hade ju resultatet varit annorlunda när
            det gäller Moderata samlingspartiets syn på kulturen. Om politiken
            hade stämt med vad ni vill så hade det nog varit mycket bättre.
            Men det ohederliga som jag talade om i detta sammanhang är att
            Moderata samlingspartiet ju måste inse att det är orimligt med
            de enorma skattesänkningar som ni föreslår och som skall utarma
            i stort sett hela kulturlivet. Det är däri ohederligheten ligger.
          </note>
          <note>
            Jag inser väl att det vore bra att kunna sänka skatter. Det har
            vi inga problem med. Men att man måste ta från sådana saker som
            kulturområdet på det sätt som ni gör - det är däri det orimliga
            ligger.
          </note>
          <note>
            Sedan till detta att jag vill vara vän med alla. Det vill vi
            väl alla. Det är klart att om man kan uttrycka sig på ett sådant
            sätt att man inte tar heder och ära av varandra även om man är
            politiska motståndare så tycker jag att det är en poäng i alla
            sammanhang. Men jag är inte rädd för en dust med Moderata samlingspartiet
            inom kulturpolitiken om det skulle vara så att ni hellre skulle
            se en batalj med uppkäftighet av annat slag.
          </note>
          <note type="speaker">
            Anf. 65 LENNART FRIDÉN (m) replik:
          </note>
          <note>
            Fru talman! Jag tror inte att det nyttar mycket till att diskutera
            det här. Låt oss bara konstatera att det inte är ohederligt att
            stå för sin politik. Vi tänker i litet annorlunda banor. Allt
            skall inte gå via en gemensam plånbok, utan vi skall låta folk
            få bestämma litet själva.
          </note>
          <note>
            Så där förfärligt stor skillnad är det inte. Tittar
          </note>
          <note>
            Carl-Johan Wilson t.ex. på de budgetramar för två år framåt som
            varje parti nu har presenterat, är det så att den där första siffran
            som står är 8 miljarder kronor för samtliga partier när vi har
            kommit ett stycke in i
          </note>
          <note>
            2000-talet. Det är inte så förfärligt stor skillnad.
          </note>
          <note>
            Vi har dessutom lagt fram förslag om hur man genom att bygga
            upp alternativa fonder både regionalt, lokalt och i fråga om det
            som vi kallar Svenskarnas kulturfond skulle kunna få en förnyelse
            av kulturpolitiken. Det tycker vi är väsentligt. Det är det vi
            vill satsa på.
          </note>
          <note type="speaker">
            Anf. 66 MARGRETA ANDERSSON (c):
          </note>
          <note>
            Fru talman! Boken är en av de viktigaste kulturella faktorer
            vi har i det här landet. Detsamma gäller också alla andra länder
            som har ett skriftspråk. Utan böcker skulle vi vara totalt utarmade.
            Boken är ju också något som man rent konkret kan överlämna till
            nästa generation. Vi vet inte hur det kommer att se ut den dag
            då vi får böcker som är digitala eller virtuella -
          </note>
          <note>
            alla nya, konstiga termer. Vi vet inte hur boken då kommer att
            se ut. Och vi vet framför allt inte hur vi kommer att använda
            den.
          </note>
          <note>
            Jag tror inte att vi som är vana vid att läsa en bok på papper
            med pärmar och, för det mesta, en innehållsförteckning, kommer
            att vänja oss av vid att läsa böcker på det sättet. Därför tror
            jag att det är viktigt att vi även fortsättningsvis arbetar mycket
            med läsfrämjande åtgärder. Konsten att läsa är ju lika viktig
            oavsett vilket medium vi använder vid läsningen.
          </note>
          <note>
            Därför är det viktigt att de här åtgärderna vidtas. Det finns
            många barn och ungdomar som i dag har en väldigt låg läsförmåga
            och en ännu lägre läsförståelse.
          </note>
          <note>
            Därför är de här åtgärderna väldigt viktiga. Det är viktigt att
            vi fortsätter med det här.
          </note>
          <note>
            Jag känner också väldigt varmt rent personligt -
          </note>
          <note>
            nästan fysiskt - för just boken. Den är så härlig att ta på.
            Att lukta på en ny bok är något av det allra bästa man kan göra.
            Därför tycker jag också att det är viktigt att stödet till bokhandeln,
            som finns med i det här förslaget, kommer att utvecklas.
          </note>
          <note>
            Jag hoppas också att de kriterier som kommer att fastställas
            kommer att ta stor hänsyn till de regionalpolitiska faktorerna.
            För det är viktigt att man även i
          </note>
          <note>
            Vetlanda och Pajala och andra litet mindre orter har möjlighet
            att köpa böcker. Det är viktigt med möjligheten att gå och titta
            på böcker, att bläddra litet grand i böckerna, och inte bara titta
            i en bokkatalog och fundera över vad som kanske är bra och dåligt.
            Det är alltid så krångligt när man köper någonting som man sedan
            vill skicka tillbaka. Det får man kanske göra om man hamnar i
            den situationen att bokklubbarna blir den enda distributionskanal
            som står till buds i glesbygdsområden.
          </note>
          <note>
            Statistik är viktigt. Inför kommande beslut är det väldigt bra
            om vi får en bättre statistik på hur bokläsandet utvecklas, hur
            bokdistributionen fungerar och inte minst hur momsen påverkar
            bokläsandet - också hur mycket pengar momsen inbringar till statskassan.
          </note>
          <note>
            Därför välkomnar vi från Centerpartiet den utredning som man
            diskuterar och att vi då skall få en förbättrad statistik.
          </note>
          <note>
            Med det här vill jag yrka bifall till hemställan i betänkandet
            i dess helhet.
          </note>
          <note type="speaker">
            Anf. 67 Kulturminister MARITA ULVSKOG (s):
          </note>
          <note>
            Fru talman! Jag skulle bara helt kort vilja avrunda den här diskussionen
            och kanske svara på några av de frågor som har kommit upp på slutet.
          </note>
          <note>
            Först gäller det Lennart Fridéns och Carl-Johan
          </note>
          <note>
            Wilsons diskussion. Det är klart att man skulle önska mer av
            kulturkonservatism från de moderata ledamöterna i kulturutskottet
            - inte bara i utskottet utan också när det kommer till att fatta
            beslut. Kulturradikaler kan ni ju inte bli. Men ni kan vara kulturkonservativa
            i stället för marknadsradikaler och nyliberaler.
          </note>
          <note>
            När det gäller det som Lennart Fridén tog upp i sak, nämligen
            det här med böcker som färskvara, finns det naturligtvis en tanke
            också i det här distributionssystemet. Vi kanske - det får utvärderingen
            visa - kan bidra till att öka livslängden hos boken.
          </note>
          <note>
            Det är inte bra att böcker är färskvaror på det sätt som de är
            i dag. Det är inte bra för läsarna. Det är inte bra för biblioteken.
            Det är inte bra för bokhandeln. Det är faktiskt inte heller bra
            för förlagen. Så om vi med hjälp av distributionsstödet kan ge
            böckerna en längre livslängd, är det alldeles utmärkt.
          </note>
          <note>
            Till Ewa Larsson vill jag säga att det ju också finns en tanke
            med att stödja bokhandeln på ett tydligare sätt än vad Bokutredningen
            föreslog genom att låta den få del av de litteraturstödda titlarna
            precis på samma sätt som biblioteken. Då är det också ett försök
            att bevara den bokhandelsstruktur som fortfarande finns kvar,
            och helst få den att växa. Vi vill naturligtvis också se till
            att inte boken blir en andrahandsfråga och att andra delar av
            vad en bokhandel sysslar med får ta upp merparten av verksamheten.
          </note>
          <note>
            Pengarna i den proposition som ni har behandlat är reformmedel.
            Det är 30 nya miljoner som nu läggs till de permanenta reformmedel
            på 25 miljoner som det fattades beslut om vid behandlingen av
            den kulturpolitiska propositionen tillsammans med en engångssatsning
            på 5 miljoner. Det är alltså reformmedel, och det kräver inga
            omfördelningar, förutsatt att en socialdemokratisk regering får
            bestämma över den budgetproposition som läggs fram i oktober.
            Men det var viktigt för oss att riksdagen nu under våren fattar
            beslut om detta, just därför att vi vill fortsätta att hävda läsandet
            och litteraturen. Med den uppslutning som kulturutskottet har
            gett oss kan man vara ganska optimistisk på den punkten.
          </note>
          <note>
            Jag vill återigen säga att bokmomsen är viktig. Jag har markerat
            min egen syn, även om jag tror att de allmänna ekonomiska förhållandena
            är sådana att man får se detta på litet sikt. Men bokmomsen är
            inget trollspö. Flera av de länder som Ewa Larsson räknar upp
            och som har låg bokmoms eller ingen bokmoms har samma problem,
            nämligen att läsandet minskar.
          </note>
          <note>
            Det finns en social skiktning också där. Att använda sig av bara
            en generell politik och inte som vi i Sverige av en ganska kraftfull
            selektiv litteraturpolitik är faktiskt något som man inte bör
            utrangera. Man skall inte framhäva enbart en generell politik
            och glömma bort det positiva med de selektiva inslagen.
          </note>
          <note>
            När det gäller förlagskoncentration och liknande, som Ewa Larsson
            också tog upp, är både utgivningsstödet och distributionsstödet
            är bra för de små förlagen också. Det räcker inte. Det ser inte
            bra ut på den marknaden. Av bl.a. det skälet kan man ha en del
            funderingar kring just vad en sänkning av bokmomsen skulle innebära
            för dessa få jätteförlagen. Blir det dessa förlag som kammar hem
            alla vinsterna? Förlorar läsarna och skattebetalarna på det? Det
            finns en risk för det. Så är det alltid när man sänker en moms.
          </note>
          <note>
            Till Carl-Johan Wilson vill jag gärna säga att regeringens förslag
            alltid blir bättre när riksdagen behandlar dem. De tillkännagivanden
            som har kommit både när det gäller arbetsplatsbiblioteken och
            när det gäller kassettversioner av kulturtidskrifter har vi tacksamt
            tagit emot från utskottet.
          </note>
          <note>
            Därmed vill jag tacka för debatten i dag.
          </note>
          <note type="speaker">
            Anf. 68 LENNART FRIDÉN (m):
          </note>
          <note>
            Fru talman! Efter dessa relativt milda tongångarna från kulturministern
            är det litet svårt att replikera med någon elakare ton.
          </note>
          <note>
            För omkring åtta år sedan blev jag uppringd av kulturministerns
            företrädare Bengt Göransson som ville att jag skulle ta plats
            i Kulturrådets styrelse, eftersom det där behövdes en kulturkonservativ
            person. Det är nog på det sättet som jag brukar betraktas av de
            flesta. Marknadsradikal och nyliberal är för mig inte några positiva
            begrepp.
          </note>
          <note>
            Det är riktigt, vilket jag sade i mitt inledningsanförande, att
            oavsett vad vi tycker om boken som färskvara så har den blivit
            det. Det är därför som vi från moderat håll, som egentligen inte
            gillar det, i våra kulturpolitiska kommittémotioner och även i
            partimotionerna har velat ta fram ett lagerstöd för klassiker,
            eftersom det är oerhört väsentligt. Man kan i dag inte gå in i
            en bokhandel och köpa en bok av t.ex. Fichte eller Shakespeare.
            Ofta finns de inte. Det skall inte vara på det sättet. Det är
            en av de saker som vi säkert får fortsätta att kämpa för.
          </note>
          <note>
            Jag tror säkert att vi kan finna en hel del bra gemensamma förslag
            just genom att alla vi som sysslar med kulturpolitik kanske är
            mer intresserade av kulturen som sådan än den kulturpolitik som
            ligger bakom.
          </note>
          <note type="speaker">
            Anf. 69 EWA LARSSON (mp):
          </note>
          <note>
            Fru talman! Jag och Miljöpartiet är företrädare för både selektiva
            stöd och generella stöd. Jag skall först säga något om de generella
            åtgärderna.
          </note>
          <note>
            I Australien fattade man för några år sedan beslut om att helt
            slopa bokmomsen. Resultatet blev att försäljningen av böcker sköt
            i höjden. Det är väl därför värt att litet grand titta på deras
            konstruktion och också undersöka hur mycket bokmomsen i dag egentligen
            drar in. Det förekommer nämligen olika siffror.
          </note>
          <note>
            Jag tror att det blir lättare att diskutera och argumentera om
            man också vet hur mycket böckerna drar in till statskassan.
          </note>
          <note>
            Jag skall därefter säga något om de selektiva stöden. Visst är
            det bra med hjälp till bokhandeln i dag, och vi biträder detta
            förslag. Men nedläggningen av de små bokhandlarna går mycket raskt
            över hela landet. Det är ju ett kulturförfall. De som finns kvar
            är idealisterna.
          </note>
          <note>
            Jag skulle önska att kulturministern följde med mig till en sådan
            idealist på Gullmarsplan som har en liten bokhandel som står för
            hela den kulturella kraften på Gullmarsplan, inklämd mellan Systembolaget
            och banken. Följ med och hälsa på Bokmalin vid
          </note>
          <note>
            Gullmarsplan. Hon kan inte vara med på bokrean.
          </note>
          <note>
            Hon klarar inte av att administrera den. Men hon har ett brett
            utbud. Hennes råd är att billigare böcker kan hjälpa till att
            ge människor råd att köpa böcker.
          </note>
          <note type="speaker">
            Anf. 70 Kulturminister MARITA ULVSKOG (s):
          </note>
          <note>
            Fru talman! Jag vill till Ewa Larsson säga att jag tycker att
            det är viktigt att vi har en bra bokhandelsstruktur. Det räcker
            inte med bara biblioteken. Men den bild som Ewa Larsson ger av
            de små bokhandlarna är inte riktigt korrekt. Visst finns det många
            små förlag och små bokhandlar som har problem och som försvinner,
            men det tillkommer nya. Situationen är därför inte så dyster.
            Jag tror att vår fokusering på läsandet och litteraturen, som
            vi nu gemensamt har ställt oss bakom, kommer att göra att de kommer
            att få en något starkare position. Jag tycker att det är viktigt
            att framhålla.
          </note>
          <note>
            Självfallet måste vi veta exakt hur mycket pengar som kommer
            in till statskassan från bokmomsen. Vi blev litet förvånade när
            Bokutredningen kom fram till en helt annan siffra än den som branschen
            har redovisat. Av det skälet lägger vi nu på Kulturrådet ett uppdrag
            att fortlöpande följa utvecklingen på bokmarknaden och ta reda
            på hur mycket momsen de facto ger. Om vi inte har klara fakta
            kommer vi inte att kunna gå vidare och reformera den här delen
            av läsandet och litteraturen.
          </note>
          <note type="speaker">
            Anf. 71 EWA LARSSON (mp):
          </note>
          <note>
            Fru talman! Jag håller med. Förlag läggs ned, och förlag tillkommer.
            Och många små bokförlag tillkommer, vilket är mycket glädjande.
            Men de små bokhandlarna läggs ned. De som finns kvar står för
            en väldigt kraftfull kulturkraft. Det är idealister. De står för
            så mycket mer. Därför behöver vi också värna den lilla bokhandeln
            med någon form av stimulans, något selektivt stöd, så att vi hjälper
            dem i deras försök att samarbeta med bibliotek och skolor. Man
            behöver ge dem incitament, trots att det ändå är kommunerna som
            bestämmer. T.ex. skolorna bestämmer själva var de skall köpa in
            sina böcker. Men vi skulle kunna fundera över om det inte är något
            annat selektivt som vi skulle kunna göra för att hjälpa till och
            rädda kvar den lilla bokhandeln.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 5 §.)
          </note>
          <note>
            5 § Vissa utrikeshandelsfrågor
          </note>
          <note>
            Föredrogs
          </note>
          <note>
            Näringsutskottets betänkande 1997/98:NU13
          </note>
          <note>
            Vissa utrikeshandelsfrågor
          </note>
          <note type="speaker">
            Anf. 72 STEN TOLGFORS (m):
          </note>
          <note>
            Fru talman! I dagens betänkande behandlas en rad olika utrikeshandelsfrågor.
            Det råder stor enighet i svensk politik om vikten för Sverige
            att värna frihandeln. Sverige har en lång tradition som frihandelsförespråkare.
            Det är inte så konstigt. Vi lever i en liten, öppen och exportberoende
            ekonomi. Motsvarande
          </note>
          <note>
            40 % av BNP exporteras i dag. Världshandeln har utvecklats mycket
            snabbt under de senaste åren. Den har växt snabbare än ekonomin
            som helhet. Fri handel leder till ökad tillväxt, ökad konkurrens
            och ger välstånd till alla parter. Vi har därmed ett partigemensamt
            intresse av att arbeta för frihandeln i olika internationella
            forum.
          </note>
          <note>
            Vi måste använda vårt inflytande, inte minst i EU, till att värna
            en liberaliserad syn på handel. Det finns dock en påtaglig risk
            för att de socialklausuler och miljöklausuler som under de senaste
            åren har vunnit insteg i debatten blir en förtäckt form av protektionism.
            Sverige måste motverka varje försök att införa nya villkor för
            handel som skulle drabba u-länderna och hindra dem i deras utveckling
            mot en bättre ekonomisk situation och ett förbättrat välstånd.
          </note>
          <note>
            Det är ingen slump att de som av ideologiska skäl är motståndare
            till en växande världshandel ofta också är starka förespråkare
            för olika typer av restriktivt verkande klausuler. Det är heller
            ingen slump att de som fruktar att Sverige inte skall klara den
            internationella konkurrensen, med mindre än att dagens strukturer
            i Sverige moderniseras, ofta talar om skydd mot utländsk konkurrens.
          </note>
          <note>
            Inte sällan finns det en underton av att alla de länder som inte
            har samma typ av sociala regleringar som Sverige på något sätt
            skulle agera oetiskt eller t.o.m. snedvrida konkurrensen på ett
            otillbörligt sätt.
          </note>
          <note>
            Det är därför heller ingen slump att många u-länder är motståndare
            till de här klausulerna. Man fruktar att dörren till den europeiska
            marknaden skall stängas i takt med klausulernas införande.
          </note>
          <note>
            Dagens fattiga länder har rätt att handla sig rika, precis som
            Sverige en gång gjorde. Handel är den enda väg till rikedom som
            egentligen står dem till buds. Frihandel är ett viktigt medel
            för att stärka ett lands ekonomiska, demokratiska och sociala
            utveckling. De minst utvecklade länderna i världen är beroende
            av att kunna handla med de varor som de faktiskt är bäst på att
            producera.
          </note>
          <note>
            Det var viktigt för Sveriges ekonomiska utveckling, när vi befann
            oss i industrialismens vagga, att våra varor kunde exporteras.
            Lika viktigt är det för uländerna att handeln med deras varor
            inte utsätts för olika typer av hinder. Om Sverige hade drabbats
            av den typ av klausuler som förespråkas på vissa håll i dag, skulle
            vi ha mött hinder att handla oss till välstånd.
          </note>
          <note>
            Förhållandena vad gäller sociala villkor och miljömässig hänsyn
            är i hög grad en ekonomisk mognadsfråga. Förbättrat välstånd,
            genom bl.a. handel, är en förutsättning för reformer på de sociala
            och miljömässiga områdena.
          </note>
          <note>
            Slutsatsen blir således att den som vill snabba på sociala reformer
            och utvecklingen av sunda miljömässiga hänsyn bör arbeta för att
            öppna handeln i stället för att reglera handeln och försvåra för
            denna.
          </note>
          <note>
            Fru talman! Frihandel är inget bistånd men väl en viktig förutsättning
            för välstånd. Med detta yrkar jag bifall till reservation 1 i
            betänkandet.
          </note>
          <note>
            Jag går nu över till Östersjöhandelsfrågorna, som vi behandlar
            i reservation 6. Majoriteten anser att regeringens åtgärder på
            området är kraftfulla och målmedvetna. Jag tycker att det finns
            goda grunder att ifrågasätta detta.
          </note>
          <note>
            Förslaget om den s.k. Östersjömiljarden, något som regeringen
            nu vill förlänga, kom i sysselsättningspropositionen 1996. Insatserna
            skulle kopplas till det svenska näringslivet. Ett syfte var att
            skapa jobb i Sverige.
          </note>
          <note>
            I finansutskottets betänkande 1995/96:Fi15 återges propositionen:
            "Avsikten är att rådets" - Östersjörådets - arbete skall koncentreras
            till följande fem områden: svensk exportindustri, bl.a. avseende
            livsmedel; energisystem; ömsesidigt kunskapsutbyte;
          </note>
          <note>
            stärkt infrastruktur; samarbete för att skydda miljön runt Östersjön."
          </note>
          <note>
            Östersjömiljarden skulle alltså användas till projekt i enlighet
            med detta, sade man. Syftet med miljarden var alltså att främja
            ekonomisk utveckling och tillväxt i Östersjöregionen men också
            - märk väl! -
          </note>
          <note>
            att främja sysselsättningen i Sverige.
          </note>
          <note>
            Från moderat sida avvisar vi Östersjömiljarden dels därför att
            konstruktionen - att den skulle hanteras i Statsrådsberedningen
            vid sidan av övriga program för Östeuropa - inte var acceptabel,
            dels därför att statliga subventioner som utgår för att öka den
            svenska sysselsättningen knappast kan vara att anses som ett stöd
            till Östersjöländerna, dels därför att vi i ordinarie budget har
            anvisat en 200 miljoner kronor högre anslagsnivå än vad regeringen
            hade för stödet till närområdet, dels därför att propositionen
            var oacceptabelt oklar i beskrivningen av Östersjömiljardens innehåll
            och dels därför att inriktningen, att stödja svensk export av
            t.ex. livsmedel till Baltikum, inte var acceptabel.
          </note>
          <note>
            Trots att näringsutskottets kansli vid behandlingen flera gånger
            kontaktade departementet gick det inte att utröna vilken typ av
            stöd till svensk livsmedelsexport som det kunde vara fråga om.
            Enligt sena, muntliga, uppgifter till utskottet avsåg skrivningen
          </note>
          <note>
            "kunskapsöverföring i allmän bemärkelse inom hela livsmedelskedjan.
            Det gäller t.ex. regler för djurhållning, hygienfrågor och distributionskedjan.
            I det fall att det skall kunna bli fråga om stöd till export av
            produkter skall det, enligt uppgift, avse högt förädlade livsmedel."
            Detta skrev utskottet. Det har knappast blivit på det sättet.
            En rad större infrastrukturella projekt som tar en stor del av
            miljarden i anspråk förekommer på projektlistan.
          </note>
          <note>
            Östersjömiljarden hanterades fram till oktober
          </note>
          <note>
            1997 i Statsrådsberedningen och överfördes då till
          </note>
          <note>
            Närings- och handelsdepartementet. Regeringen fattar beslut om
            varje enskilt projekt. En tanke med detta -
          </note>
          <note>
            trodde vi och det har vi fått bekräftat, som det känns -
          </note>
          <note>
            var att statsministern skulle kunna ha pengar till förfogande
            för utrikespolitiska utspel utan att behöva gå via riksdagen.
          </note>
          <note>
            Att stödja projekt i andra länder för att öka det egna landets
            sysselsättning leder fel. Den moderata linjen, att anvisa ett
            högre ordinarie anslag för Östersjösamarbetet, skulle ha varit
            en betydligt bättre åtgärd för att stödja utvecklingen av Östersjön.
            Så är det även denna gång.
          </note>
          <note>
            Stödet till Central- och Östeuropa bör inriktas på uppbyggnad
            av rättsstatens och marknadsekonomins institutioner, på miljöförbättringar
            och på kunskapsöverföring. Man kan ifrågasätta om en del av de
            nuvarande Östersjömiljardprojekten verkligen alls bör komma i
            fråga för skattefinansiering. Större infrastrukturella projekt
            bör finansieras via den internationella kapitalmarknaden. Sverige
            kan bara på marginalen bidra till den typen av projekt. Likväl
            blir sådana satsningar betungande.
          </note>
          <note>
            Östersjömiljarden kom alltså att hanteras först av
          </note>
          <note>
            Statsrådsberedningen och överfördes senare till Närings- och
            handelsdepartementet. Rimligen borde dock hela stödet till Central-
            och Östeuropa hanteras av UD. Vi förordar därför att förslaget
            om den nya
          </note>
          <note>
            Östersjömiljarden avvisas och att 200 miljoner kronor i stället
            flyttas från utgiftsområde 24 till utgiftsområde
          </note>
          <note>
            7.
          </note>
          <note>
            Regeringen vill att Östersjömiljarden fortsatt skall ligga under
            Näringsdepartementet. Kanske är detta ett svar på kritiken mot
            att Östersjömiljarden tidigare inte ingått i det ordinarie budgetarbetet.
            Regeringen upprepar alltså inte exakt samma misstag som när det
            gällde den förra miljarden; i stället gör man nya. Förslaget om
            den nya miljarden bör av den anledningen avvisas.
          </note>
          <note type="speaker">
            Anf. 73 CARL B HAMILTON (fp):
          </note>
          <note>
            Herr talman! För Folkpartiet liberalerna är självklart ordet
            frihandel ett honnörsord. För vårt parti är också ordet jämställdhet
            ett honnörsord. Därför är det ett sant nöje att en liten stund
            få tala om ämnet frihandel och jämställdhet.
          </note>
          <note>
            Frihandel och exportledd tillväxt i u-länderna har varit en av
            de i särklass viktigaste faktorerna för kvinnans frigörelse och
            för ökad jämställdhet. I de nya industrierna, inriktade på export
            i Asien och Latinamerika, arbetar ofta kvinnor. De arbetar hårt
            i många timmar och ofta under villkor som för oss i i-länderna
            är helt oacceptabla. Buller, damm, hetta och långa resvägar till
            och från arbetet tillhör det vanliga. De här kvinnorna är ofta
            unga och ogifta. Icke desto mindre innebär de här nya arbetstillfällena
            för kvinnor i u-länderna ett enormt genombrott och förändrar dessa
            länder i grunden.
          </note>
          <note>
            Först och främst får kvinnorna en egen inkomst -
          </note>
          <note>
            en finansiell självständighet. Detta är grunden för frigörelsen.
            Det ger kvinnor i dessa exportinriktade länder en ökad självständighet
            i allmänhet och gentemot familjen och de traditionella värderingarna
            i synnerhet - en självständighet för kvinnan som tidigare sällan
            eller aldrig funnits i många av dessa samhällen.
          </note>
          <note>
            Alternativet är att arbeta lika hårt som man gör inom exportindustrin
            med kroppsarbete i jordbruket -
          </note>
          <note>
            ute på fälten med boskapsskötsel. Samtidigt gifter sig de här
            kvinnorna ofta i unga år och föder en stor barnaskara. Ofta är
            man avskärmad från impulser utifrån, nekad all formell utbildning.
            Ett annat alternativ kan naturligtvis vara arbetslöshet i storstadsslummen.
          </note>
          <note>
            Det egna arbetet och de inkomster som arbetet inom exportnäringen
            innebär ger kvinnorna också en större självständighet i valet
            av make. Erfarenhetsmässigt gifter sig kvinnorna senare, inte
            vid 16 eller 17 års ålder, utan kanske fem-tio år senare. Detta
            har en enorm betydelse för antalet barn som kvinnorna i dessa
            länder föder - eller, skall man kanske snarare säga, tvingas föda.
            De blir naturligtvis mycket färre ju senare kvinnorna gifter sig.
          </note>
          <note>
            Detta återspeglas också i den utplaning av befolkningstillväxten
            som vi kan se i dessa länder med exportledd tillväxt och stigande
            inkomster. Möjligheterna till en formell utbildning ökar med inkomst
            och krav på de här länderna från omvärlden. Unga kvinnor i den
            moderna sektorn exponeras för moderna värderingar och kan också
            börja göra jämförelser mellan sin egen situation och läget i andra
            länder. En stor utrikeshandel innebär med nödvändighet ett inflöde
            av ny information till de här länderna, idéer och impulser från
            omvärlden.
          </note>
          <note>
            Det är bl.a. av detta skäl som f.d. Sovjet, dagens
          </note>
          <note>
            Burma och mängder av andra diktaturer under årens lopp har sökt
            strypa utrikeshandeln och införa självhushållning. Utrikeshandeln
            innebär också en import av ny teknik och av nyheter och krav på
            att hänga med i förändringar i omvärlden. Det är väldigt viktigt
            att notera att utrikeshandeln innebär att förändring övergår till
            att bli något naturligt, normalt och kanske t.o.m. eftersträvansvärt
            i dessa samhällen. Det är en oerhörd omkastning i synsättet i
            länder där oföränderlighet och auktoritärt styre har varit norm
            i kanske tusentals eller hundratals år.
          </note>
          <note>
            Protektionism innebär alltså ofta stagnation, självtillräcklighet,
            brödraskap, skråväsende, undertryckande av konkurrens och av nya
            impulser och tekniker.
          </note>
          <note>
            Frågan är om det i några andra av världens länder satsas så mycket
            på utbildning som man i dag satsar i de här länderna, framför
            allt i de asiatiska länder som är inriktade på ekonomiskt samarbete
            och handel med resten av världen. Denna utbildningsrevolution
            i framför allt de asiatiska länderna gynnar även kvinnorna.
          </note>
          <note>
            Modern utbildning i att läsa, skriva och räkna var tidigare begränsad
            till flickor i en liten upplyst överklass, t.ex. i Kina, för att
            nu nämna bara ett enda land.
          </note>
          <note>
            Självklart är det också så att demokratin främjas just genom
            den möjlighet att göra jämförelser som mera information och kunskap
            om omvärlden ger.
          </note>
          <note>
            Frihandel leder inte till demokrati men underlättar framväxten
            av demokrati.
          </note>
          <note>
            En grundläggande förutsättning för den positiva utveckling som
            jag har pekat på är alltså frihandel och exportledd tillväxt.
            Alternativet, nationell instängdhet, självhushållning och traditionella
            värderingar, missgynnar kvinnorna. Frihandel är alltså inte bara
            en fråga om priser, inkomster och transporter. Den knyter ihop
            länder. Frihandel är en bärare av modernitet, egna inkomster för
            människor i en modern sektor, frigörelse och nya möjligheter utanför
            hemmet. Detta mer än något annat gynnar kvinnorna i u-länder.
          </note>
          <note>
            Därmed har jag, herr talman, även något bemött de propåer om
            socialklausul som har förekommit.
          </note>
          <note>
            Låt mig också som hastigast ta upp ett annat liberalt favoritområde,
            nämligen handel och miljö. Frihandel och en bättre miljöpolitik
            bör gå hand i hand.
          </note>
          <note>
            En bättre miljö åstadkommer man inte primärt genom handelspolitik
            utan genom en icke diskriminerande miljöpolitik, dvs. en miljöpolitik
            som inte diskriminerar mellan utlänningar som smutsar ned och
            inhemska nedsmutsare.
          </note>
          <note>
            Leder då frihandel även till en bättre miljö? I vissa fall gör
            den otvivelaktigt det. Frihandel leder t.ex. till att en mängd
            ineffektiva och smutsiga anläggningar i f.d. östblocket konkurreras
            ut och stängs. Det gäller förhoppningsvis också ett antal farliga
            anläggningar, och jag tänker då naturligtvis i första hand på
            kärnkraftverken i Östeuropa. Nettot av den ökade frihandeln i
            Östeuropa har inneburit en revolution i miljöförbättringar i Östeuropa
            genom nedläggning och omstrukturering.
          </note>
          <note>
            Europa har en protektionistisk jordbrukspolitik som är en del
            av den europeiska unionen. Den leder till miljöförstöring, övergödning
            och ett alltför intensivt jordbruk, med bl.a. bekämpningsmedel,
            jämfört med om man hade haft frihandel med jordbruksprodukter
            och gett möjligheter till import från Australien,
          </note>
          <note>
            Nya Zeeland, Latinamerika och även USA.
          </note>
          <note>
            Man kan fråga sig om det inte är bättre att importera stekar
            från Argentina än att behöva se misshandlade kor från England
            transporteras över Engelska kanalen. Frihandel hade varit bättre
            för korna, för
          </note>
          <note>
            Europa och för de europeiska konsumenterna.
          </note>
          <note>
            Det finns en risk att man börjar handla med dålig miljö på det
            sättet att man flyttar miljöfarliga anläggningar till länder som
            inte har så många utkomstmöjligheter. Vi kan se några exempel
            på detta i Mexiko, som har tagit emot miljöförstörande verksamhet
            som tidigare bedrevs i USA. Därmed kan man alltså säga att miljöpolitiken
            i ett land, i detta fall USA, påverkar ett annat land, nämligen
            Mexiko. Men det är återigen inte Mexikos och USA:s handelspolitik
            som skall ändras utan miljöpolitiken i Mexiko. Det är alltså miljöpolitiken
            som är instrumentet för att åstadkomma en bättre miljö.
          </note>
          <note>
            Man kan ändå peka på att öppenheten i ett land har en viss roll,
            i den meningen att de nya miljövänliga teknikerna - om man så
            vill uttrycka det de gröna teknikerna - oftast utvecklas i OECD-länderna
            eller de rika länderna. Man kan därmed säga att det blir relativt
            billigt för u-länderna att använda dessa gröna tekniker, eftersom
            utvecklingskostnaderna inte behöver bäras av dessa länder. Miljöreglerna
            i vårt land och i andra OECD-länder framtvingar alltså teknikförändringar
            som även kan exploateras av u-länder.
          </note>
          <note>
            Avslutningsvis vill jag säga, herr talman, att frihandel är bra
            för u-länderna, inte minst eller främst för deras kvinnor men
            också i allmänhet för miljön.
          </note>
          <note>
            En bättre miljö främjas dock framför allt genom en bättre miljöpolitik.
          </note>
          <note type="speaker">
            Anf. 74 BENGT HURTIG (v):
          </note>
          <note>
            Herr talman! Jag kan instämma i mycket av det som har sagts om
            frihandelns fördelar för utvecklingsländerna. Det är i mycket
            det som vi i dag diskuterar.
          </note>
          <note>
            Jag skulle dock även vilja kommentera de, som jag tycker, litet
            oreserverade hyllningarna till den liberaliserade världshandeln
            som en förutsättning för att åstadkomma ekonomisk utveckling,
            tillväxt och sysselsättning i såväl i-länder som u-länder.
          </note>
          <note>
            Carl B Hamilton nämnde miljöproblemen i Mexiko. Man kan inte
            bortse från de komplikationer som kan uppstå i fattiga länder,
            där man kan behöva övergångsperioder. Ett land med svag industri
            som snabbt öppnas för import får givetvis ofta sin industri utslagen.
            Ibland blir det rena massakern. Ökad arbetslöshet och låg utbildning
            leder till att de som anställs i de nya företagen, vilka ofta
            ägs av starka utländska bolag, får finna sig i mycket hårda arbetsvillkor.
          </note>
          <note>
            Man kan för övrigt om Mexiko säga att det när det landet gick
            med i NAFTA utlovades stora framsteg.
          </note>
          <note>
            Nu är 2 miljoner fler arbetslösa. De extremt fattiga har ökat
            från 31 % till 50 %, och reallönerna har sjunkit med 45 %. Det
            finns också andra exempel.
          </note>
          <note>
            Och är det inte så att de s.k. tigerekonomierna i
          </note>
          <note>
            Sydostasien, som i och för sig nu tappat farten men som ofta
            ansetts som föredömen, faktiskt började sin tillväxt med ganska
            hård protektionism för att bygga upp ett eget jordbruksöverskott,
            som kunde försörja industriarbetare i industrier som också skyddades
            och så småningom blev framgångsrika exportindustrier?
          </note>
          <note>
            Något som skiljer oss åt i det här betänkandet är bl.a. vår syn
            på vissa frågor inom världshandeln i övrigt. Skall Sverige arbeta
            för möjligheterna att dela globalt marknadsdominerande företag?
            Stordriftsfördelarna medför faktiskt att några mycket få företag
            i global skala hotar att bli helt dominerande. Ju färre de blir,
            desto större blir risken för att de börjar konspirera mot marknaden
            själv.
          </note>
          <note>
            Vi anser också att Sverige bör försöka inarbeta rätten att ha
            vissa klausuler när det gäller miljö och sociala villkor, t.ex.
            mot barnarbete, utan att det skall betraktas som icke-tarrifära
            handelshinder. Givetvis ansvarar ILO för de sociala klausulerna,
            men det behövs ett samarbete mellan WTO och ILO när det gäller
            normer för arbetslivet.
          </note>
          <note>
            Handelspolitiken måste också kunna utformas så att djurs välbefinnande
            kan skyddas. Ett sätt är att införa produktmärkning som gör det
            möjligt för konsumenterna att välja bort produkter som kan vara
            förknippade med djurs lidande.
          </note>
          <note>
            När det gäller MAI-avtalet framställer utskottsmajoriteten det
            som om det bara gäller ickediskriminering av utländska investerare.
            Så långt är allt väl. Men det är ju inte hela sanningen. Enligt
            de särskilda villkor som skall gälla, s.k. performance requirements,
            blir det t.ex. förbjudet för en regering att begära att en viss
            mängd eller en viss procent av en vara skall produceras lokalt,
            att varor och tjänster skall upphandlas lokalt inom ett visst
            område, att en investerare skall använda en viss teknologi i en
            produktionsprocess, att man skall kunna ställa villkor om att
            huvudkontor för världen skall placeras i en viss region, att en
            viss produktionsnivå, ett visst antal sysselsatta eller en viss
            försäljning skall uppnås och att man t.ex. skall ha en lokal delägare
            i företaget.
          </note>
          <note>
            Det finns en rad sådana villkor som man ställer, och man ställer
            dem givetvis både på inhemska och utländska investerare. Men som
            vi uppfattar det här innebär det ju en inskränkning i de folkvalda
            församlingarnas makt.
          </note>
          <note>
            I det sammanhanget kan jag nämna att vi från alla partier var
            uppe på en konferens i Sibirien med representanter för de åtta
            arktiska länderna. Där krävde man just, inför de investeringar
            som sker där för att exploatera råvarutillgångarna, att den lokala
            befolkningen i Arktis skulle kunna få del av de vinster som de
            här investeringarna ger. Möjligheterna i det avseendet skulle
            begränsas av det här avtalet.
          </note>
          <note>
            När det gäller expropriationsregler säger utskottet att avtalsförslaget
            inte skiljer sig nämnvärt från existerande internationell rätt.
            Men definitionen av egendom är vidare än vad Sverige tillämpar.
            Bolagen skall kunna kräva ersättning även för förväntade vinster
            vid expropriation. Enligt miljöskyddslagen är det faktiskt också
            så att vi kan upphäva ett tillstånd under vissa förutsättningar
            utan att ge någon ersättning. Jag tror att en sådan bestämmelse
            skulle få svårt att klara de nya MAI-reglerna.
          </note>
          <note>
            Nu säger regeringen att avtalet inte gäller förrän det har godkänts
            av riksdagen. Förhoppningsvis är det så. Det måste ju vara så.
            Men när avtalet kommer gäller ju bara take it or leave it. Då
            får vi välja att stödja någonting som ger skydd för svenska företag
            i andra länder men som i många andra avseenden är dåligt. Då sitter
            vi i en kniptång, och det blir svårt att stå emot. Debatt och
            förankring i riksdagen och i frivilligorganisationerna är absolut
            nödvändigt. Den tidsfrist som har vunnits måste användas för det.
          </note>
          <note>
            Herr talman! Vi har också i motion N275 tagit upp att vissa storskaliga
            projekt med statliga exportgarantier har visat sig innebära oönskade
            miljöeffekter. I
          </note>
          <note>
            USA miljöprövas i dag statliga exportstöd. Vi tycker att det
            är rimligt att regeringen får i uppdrag att internationellt verka
            för att projekt som får statligt stöd från exportlandet skall
            kunna miljöprövas.
          </note>
          <note>
            I betänkandet sägs också att det är landets miljölagstiftning
            som skall vara avgörande. Det var ju också Carl B Hamilton inne
            på. Men i många utvecklingsländer finns inte någon relevant lagstiftning,
            och finns det en lagstiftning kan det vara så att de rättsvårdande
            myndigheterna saknar kraft och möjlighet att tillämpa den. Korruptionen
            kan var utbredd.
          </note>
          <note>
            Det här förhållandet gäller ju också delvis i Östeuropa.
          </note>
          <note>
            Vi har vidare understrukit att det är nödvändigt att regeringen
            verkar internationellt för beskattning av transporternas externa
            effekter. Det borde vara ett stående krav från alla som hyllar
            marknadsekonomin att transportörer skall betala för den miljöbelastning
            som transporterna medför, särskilt sådana som sker med fossila
            bränslen. Skulle de verkliga transportkostnaderna betalas skulle
            lokal och regional varuproduktion gynnas.
          </note>
          <note>
            Slutligen finns en s-märkt motion och en v-motion som har tagit
            upp de handelshinder som utvecklingsländer i Afrika, Asien och
            Sydamerika utsätts för. I
          </note>
          <note>
            utskottets skrivning sägs bl.a. att politiken från EU:s sida
            skall stimulera investeringsaktivitet från rika länder i vars
            spår goda utvecklingscirklar skall följa. I
          </note>
          <note>
            den beskrivande texten hänvisas också till STABEX-
          </note>
          <note>
            och SYSMIN-avtalen som EU har med ACP-
          </note>
          <note>
            länderna. Kommentaren till de här avtalen är att ACP-
          </note>
          <note>
            länderna garanteras export till EU:s gemenskapspris.
          </note>
          <note>
            Men de här avtalen innehåller ju också volymkrav som motverkar
            möjligheten att använda en större del av råvarorna för egen förädling.
            Då bortfaller det ekonomiska stöd som finns i avtalet.
          </note>
          <note>
            När det gäller t.ex. ersättning för förstörd gruvutrustning eller
            utgången gruvutrustning gäller att man får stöd när ny utrustning
            skall installeras om den används för exportproduktion till EU
            i första hand.
          </note>
          <note>
            Det här innebär att avtalen till en viss del är konstruerade
            för att behålla ACP-länderna i rollen som producenter av billiga
            råvaror till den rika europeiska unionen.
          </note>
          <note>
            STABEX är en sorts försäkring mot minskade exportinkomster ett
            visst år för en viss vara. Men referensåren är de senaste fyra
            åren. Har världsmarknadspriserna varit låga i fyra år utgår ersättning
            bara om priset fallit mer än en viss procentsats. Jag tror att
            det för närvarande är 4 ½ %. STABEX garanterar alltså inte exportpriser
            som täcker rimliga produktionskostnader utan exporten förutsätter
            urusla löner och fattigdom. STABEX-systemet gäller för ett antal
            produkter som inte nämnvärt hotar EU:s egen produktion. Man får
            det intrycket att man vill hålla kvar
          </note>
          <note>
            ACP-länderna i den koloniala ställning de tidigare haft. Det
            är den förklaring som jag har till att fattigdomen i de här länderna
            trots allt består, som har påpekats i den socialdemokratiska motionen.
            ACP-
          </note>
          <note>
            ländernas jordbruksprodukter är också undantagna från tullfrihet.
          </note>
          <note>
            Det räcker alltså inte att skylla på dåligt fungerande institutioner
            i de här länderna. Det är avtalens konstruktion det är fel på.
            De dåliga institutionerna beror ju också ofta på att man har svårigheter
            att betala ordentliga löner till sina statstjänstemän. Därför
            blir de lätt korrumperade för att kunna förstärka sina inkomster.
          </note>
          <note>
            Jag yrkar bifall till reservation 2 och 3.
          </note>
          <note type="speaker">
            Anf. 75 EVA GOËS (mp):
          </note>
          <note>
            Herr talman! Tycker ni att det är riktigt att vi folkvalda politiker
            skall överlåta makten till företagarna?
          </note>
          <note>
            Skall företagen kunna stämma en stat om den satt för höga miljömål.
          </note>
          <note>
            Herr talman! MAI-avtalet är ett multilateralt avtal som skall
            reglera villkoren för investeringar. Avtalet, som förhandlats
            fram mellan de 29 länder som ingår i
          </note>
          <note>
            OECD, har väckt kritik i Sverige främst från oss i
          </note>
          <note>
            Miljöpartiet och Vänsterpartiet. Det är ett avtal helt på kapitalets
            villkor.
          </note>
          <note>
            Avtalsutkastet visar på stora brister där hänsyn inte tas till
            miljö- och kulturfrågor eller sociala frågor.
          </note>
          <note>
            Dessutom framstår avtalet som ytterst oklart i förhållande till
            konventioner om skydd av mänskliga rättigheter. Så här långt är
            det investerarens rätt till en oavkortad handlingsfrihet som styrt
            utformningen av avtalet.
          </note>
          <note>
            Som tur var vaknade miljörörelsen och började informera politikerna
            om MAI-avtalet innan det var för sent. Regeringens förhandlare
            hade glömt att informera övriga politiker. Avtalet sköttes i tysthet
            utan insyn.
          </note>
          <note>
            Detta överraskande avslöjande fick till resultat att avtalet
            sköts upp.
          </note>
          <note>
            Miljöpartiet anser att regeringen nu skall utnyttja uppskovet
            i förhandlingarna, fram till oktober 1998, till att med kraft
            hävda staters rätt att på demokratisk grund besluta om lagar till
            skydd mot miljöförstöring, djurplågeri och utnyttjande av arbetskraft
            utan att det uppfattas som handelshinder. Vi har föga tilltro
            till att det skall lyckas efter att ha hört vad som framkommit
            i debatten hittills.
          </note>
          <note>
            Regeringen har svarat i interpellationssvar och pressmeddelanden
            att ett generellt undantag på miljöområdet diskuteras, men det
            är inte klart ännu. Angående möjligheten att varje land kan begära
            undantag på specifika områden har Sverige hittills begärt undantag
            för att skydda svenska fritidshus och skandinaviskt flyg från
            utländska investeringar.
          </note>
          <note>
            Jag frågar mig om dessa verkligen är de mest prioriterade områdena.
          </note>
          <note>
            Dessutom talar länderna om möjligheten att begära opreciserade
            undantag, dvs. rätten för ett land att efter undertecknandet få
            skydda ett område man tidigare inte tänkt på. Min kommentar är
            att det absurda i det hela är att avtalet skall ge ett företag
            rätt att stämma en stat som genom diskriminerande regler förhindrar
            en investering. Är det så vi vill ha vår framtida politik?
          </note>
          <note>
            Miljöminister Anna Lindh sade den 12 maj att
          </note>
          <note>
            MAI-avtalet innebär att man skall tvinga länder att t.ex. betala
            skadestånd därför att man inför strängare kemikalieregler eller
            en strängare miljölagstiftning.
          </note>
          <note>
            Den nya hotbild som kan målas upp med MAI-avtalet är vi från
            svensk sida inte beredda att acceptera.
          </note>
          <note>
            Hon fortsätter: Det är viktigt att komma ihåg att när man skall
            försöka få gemensamma villkor för investerare kan vi se de fall
            där man tidigare har misslyckats.
          </note>
          <note>
            Hon hänvisar då till NAFTA-avtalet och det kanadensiska avtalet
            som ett exempel på misslyckande.
          </note>
          <note>
            Med de lärdomarna i ryggen går det att föra helt andra förhandlingar
            i samband med MAI, säger hon.
          </note>
          <note>
            Lyckas vi inte och får vi inte tillräckligt starka garantier
            för miljön och den nationella miljölagstiftingen kommer inte heller
            den svenska regeringen att vilja bidra till ett sådant avtal,
            säger hon.
          </note>
          <note>
            Efter att ha diskuterat detta med både mina nordiska och mina
            europeiska kolleger är jag övertygad om att det gäller för ett
            antal av EU-länderna, säger hon. Man vill inte i särskilt många
            länder vara med om att möjligheten till nationell miljölagstiftning
            upphör med ett internationellt investeringsavtal. Däremot vill
            man gärna se att man får ett investeringsavtal ifall man kan få
            det utformat på ett sådant sätt att det inte diskriminerar utländska
            ägare och samtidigt inte innebär något hot mot den nationella
            miljölagstiftningen eller för den delen samarbetet på miljöområdet
            inom EU.
          </note>
          <note>
            Om det skulle visa sig att vi inte lyckas och att avtalet inte
            garanterar en nationell miljölagstiftning kommer avtalet inte
            heller att vara aktuellt vare sig i
          </note>
          <note>
            Sverige eller i flertalet andra EU-länder.
          </note>
          <note>
            Jag frågar mig: Är det inte ett önsketänkande att det här skulle
            lyckas? Med den utveckling vi ser på det här området håller Sveriges
            regering och riksdag på att mer och mer avhända sig sin makt.
            Amsterdamfördraget innebär att Sverige avhänder sig sin suveränitet
            på handelsområdet. I framtiden kommer kommissionen, tjänstemän,
            att kunna sluta handelsavtal som omedelbart kommer att träda i
            kraft utan att medlemsländerna får chansen att själva ta ställning
            i frågan på nationell nivå.
          </note>
          <note>
            Hur skall då miljöministern kunna hävda Sveriges förhoppningsvis
            skarpare lagstiftning på miljöområdet? Är det inte så att hon
            hunnit anpassa sig till EU:s sämre lagar och fogat sig, underordnat
            sig dessa, för husfridens skull?
          </note>
          <note>
            Herr talman! EU:s handelspolitik har orsakat stora skador både
            i form av försämringar för konsumenter i
          </note>
          <note>
            Sverige och i form av utsugning av tredje världen. Att
          </note>
          <note>
            Sverige ger upp all solidaritet med tredje världen för att i
            stället ställa sig bakom de forna kolonialländernas handelspolitik
            är ett bakslag utan like, och jag ser
          </note>
          <note>
            MAI-avtalet enbart som en fortsättning på denna politik.
          </note>
          <note>
            För att komma till rätta med utsugningen av uländerna vill vi
            vända på utformningen av handelsavtal. Vi vill att enskilda nationer
            skall kunna utöka kontrollen och insynen i transnationella företag
            och i internationella kapitalrörelser. Vi menar att Sverige skall
            arbeta för en konkurrenslagstiftning som gör det möjligt att dela
            alltför marknadsdominerande företag.
          </note>
          <note>
            WTO skulle vara lämplig övervakare av detta. Vi i
          </note>
          <note>
            Miljöpartiet ser helst att hinder som EU:s jordbrukspolitik satt
            upp raseras, för u-ländernas bästa. Det konstlade skydd som rika
            producenter i i-världen åtnjuter måste undanröjas inom EU och
            mellan de stora handelsblocken.
          </note>
          <note>
            Jag vill avsluta med statsministerns ord angående en fråga från
            Annika Nordgren om MAI-avtalet:
          </note>
          <note>
            Vi ser en koncentrationstendens över världen. Dagens fusionsrykte
            eller planer, vilket det nu är, mellan
          </note>
          <note>
            Daimler-Benz och Chrysler är ju en ohyggligt stor företagsskapelse
            med en omsättning som är långt större än många nationalstaters.
            Det är klart att detta reser politiska frågor.
          </note>
          <note>
            Vi vet också att enbart internationella avtal gör att små stater,
            ofta u-länder, inte kan hävda någon som helst rätt gentemot multinationella
            företag och andra stora stater. Det finns en sådan sida av detta
            också.
          </note>
          <note>
            Det här får vägas av och diskuteras.
          </note>
          <note>
            Jag är villig att säga att jag tycker att Miljöpartiet har gjort
            en konstruktiv insats i diskussionen. Det har varit bra, slutar
            statsministern.
          </note>
          <note>
            Herr talman! Jag hoppas att vi med dessa ord har fått det stöd
            hos regeringen som för handelspolitiken i grön riktning, där man
            sätter de små före de stora, där miljö, hälsa, djurskydd och humanism
            går före kortsynta ekonomiska intressen, benämnda som handelshinder.
          </note>
          <note>
            Det är en politik där statliga projekt som får stöd, oavsett
            om det är i form av exportstöd eller nationell kredit, miljöprövas
            och där varje transportmedel får betala för den miljöpåverkan
            det orsakar. Först då kan vi börja tala om ett socialt och ekologiskt
            hållbart globalt samhälle och en rättvis handel.
          </note>
          <note>
            Jag står givetvis bakom alla våra reservationer men yrkar bifall
            endast till reservation 5.
          </note>
          <note type="speaker">
            Anf. 76 CARL B HAMILTON (fp) replik:
          </note>
          <note>
            Herr talman! Det finns en gammal kvickhet i diskussionen om utländska
            investeringar och u-länder som jag gärna vill delge kammaren och
            Eva Goës.
          </note>
          <note>
            Den är ungefär så här:
          </note>
          <note>
            Det som är värst för u-länder är att ha utländska investeringar.
            Men det som är allra värst för u-länder är att inte ha utländska
            investeringar.
          </note>
          <note>
            Eva Goës verklighetsbild är ju att de utländska investeringarna
            kommer oavsett om man gör det ena eller det andra. I själva verket
            är det här avtalet, med sitt krav på likabehandling, rättstrygghet
            och en vettigt fungerande tvistlösning, ofta en förutsättning
            för att någon skall vilja investera över huvud taget. Ju sämre
            avtalet är, ju mindre skydd det ger för investerarna, desto färre
            utländska investeringar blir det. Då kan man laborera med individuella,
            nationella lösningar hur mycket som helst. Det finns inga företag
            eller investerare att applicera det på. Det blir en lagstiftning
            för nollsumman.
          </note>
          <note type="speaker">
            Anf. 77 EVA GOËS (mp) replik:
          </note>
          <note>
            Herr talman! Miljöpartiet är för gröna investeringar där man
            satsar på humankapital och på hjälp till självhjälp. Vi tycker
            att det är det absolut bästa. Det är precis likadant i Sverige.
            Det är ett slags starthjälp.
          </note>
          <note>
            Det handlar inte om att hela tiden ge och sedan ta tillbaka tio
            gånger mer, som har varit den kolonialpolitik som har rått hittills.
            Man använder sig av miljövidriga investeringar i andra länder
            därför att man där kan dumpa priserna på arbetskraft. Det är vi
            emot och det vill vi inte införa. Om det blir ett avtal vill vi
            se till att påverka det i den rätta riktningen så att man tar
            hänsyn till humanism, den sociala sidan och miljösidan.
          </note>
          <note>
            Förra året stod jag här i kammaren och talade om att Sverige
            försöker att exploatera svensk absolut vodka utomlands, i u-länder.
            Nu är det i östländerna.
          </note>
          <note>
            Med en sådan politik är det inte så himla roligt att säga: Oj,
            vad vi är bra! och klappa sig för bröstet. Det är det inte heller
            när man försöker bygga Bakundammen på Borneo. Där var Sverige
            inblandat och gav bidrag genom Exportkreditnämnden. Man skall
            hugga ned 69 000 hektar regnskog och flytta 9 500 människor, och
            man bygger en jättestor damm.
          </note>
          <note>
            Det är inte sådana projekt som jag tycker att man skall satsa
            på. Man skall satsa på sol och solceller i områden där det finns
            sol, t.ex. i Indien, i stället för att bygga ut stora miljövidriga
            dammar. Det tycker jag att vi skall göra, och det är därför vi
            vill vara med och påverka den här debatten.
          </note>
          <note type="speaker">
            Anf. 78 CARL B HAMILTON (fp) replik:
          </note>
          <note>
            Herr talman! Jag lyssnade noga till vad Eva Goës sade. Hon utelämnade
            subjektet och sade: Det är viktigt att satsa på. Vid två tillfällen
            sade Eva Goës:
          </note>
          <note>
            Man skall satsa.
          </note>
          <note>
            Men vem är den här man? Det finns ju inga företag som ställer
            upp på det som Eva Goës säger. Är det inte bättre att försöka
            se verkligheten som den är och att göra regler så att verkligheten
            blir rättstrygg, rimlig och hygglig för vanliga anständiga människor
            och företag?
          </note>
          <note>
            Jag tror att det är den vägen man måste gå. Med
          </note>
          <note>
            Eva Goës syn på tillvaron hade inte investeringar gjorts i de
            nya industriländerna. De har förvisso betalat huvuddelen själva,
            det är inget snack om den saken. Men de kvinnor jag talade om
            i mitt anförande hade haft det betydligt sämre i Eva Goës värld
            än i min värld, eller rättare sagt i den verklighet som nu är.
          </note>
          <note>
            Då hade de fortfarande arbetat i den gröna jordbrukssektorn i
            u-länderna. Det är en välsignelse, tycker jag, att de och deras
            barn och barnbarn har kommit därifrån.
          </note>
          <note type="speaker">
            Anf. 79 EVA GOËS (mp) replik:
          </note>
          <note>
            Herr talman! Att flytta människor in till storstäderna på grund
            av att de inte kan leva kvar på landsbygden är alltså bra, enligt
            Carl B Hamilton.
          </note>
          <note>
            Jag håller i min hand Tillståndet i världen 1998, där man just
            framhåller att företagen nu är så kloka att man tycker att man
            vill investera i något annat. Man vill inte riskera en ekonomisk
            kollaps på grund av att man investerar i miljövidriga saker.
          </note>
          <note>
            Jag hoppas på det goda ledarskapet. Jag förstår icke vad det
            var för fel när jag sade: Vi vill satsa. Vi kan satsa från riksdagen
            genom bistånd som är hjälp till självhjälp och vi kan också stimulera
            de företag som satsar på att komma fram till den bästa, energieffektivaste
            och miljövänligaste tekniken direkt och hoppa över fossila led,
            uran osv.
          </note>
          <note>
            Det är den bilden jag ser framför mig.
          </note>
          <note type="speaker">
            Anf. 80 REYNOLDH FURUSTRAND (s):
          </note>
          <note>
            Herr talman! Låt mig inledningsvis slå fast att
          </note>
          <note>
            Sverige som ett relativt litet och mycket utrikeshandelsberoende
            land även fortsättningsvis bör aktivt delta i och påverka arbetet
            för att både befästa och stärka det multilaterala handelssystemet
            och samtidigt påverka världshandelsorganisationen WTO att bli
            ett bra instrument för en fungerande världshandel. Frihandel är
            faktiskt en av de viktigaste förutsättningarna för såväl samhällsutvecklingen
            som näringslivets tillväxt och konkurrenskraft.
          </note>
          <note>
            Jag har personligen också konstaterat, vilket faktiskt senast
            skedde vid WTO-mötet i Singapore förra året, att Sverige har en
            viktig och pådrivande uppgift i samarbetet i EU genom att försöka
            förmå övriga medlemsländer att visa en större öppenhet mot omvärlden.
            Detta är framför allt viktigt för att ge de mindre utvecklade
            länderna en möjlighet att utvidga sin handel.
          </note>
          <note>
            Vi kan ju faktiskt konstatera att det finns ett mycket klart
            samband mellan en liberaliserad världshandel och möjligheterna
            att skapa bättre ekonomisk utveckling såväl som bättre tillväxt
            och fler arbetstillfällen.
          </note>
          <note>
            Genom minskade restriktioner för ett gränsöverskridande varu-
            och tjänsteutbud åstadkoms positiva effekter i de enskilda ländernas
            ekonomier, och detta förhållande gäller för såväl utvecklade länder
            som mindre utvecklade länder. Och låt mig få instämma i
          </note>
          <note>
            Carl B Hamiltons uppfattning att frihandeln har en stor betydelse
            för att åstadkomma ökad jämställdhet mellan könen.
          </note>
          <note>
            Herr talman! Att värna frihandelsprincipen och ständigt vara
            uppmärksam på protektionistiska inslag i det internationella handelsutbytet
            måste vara en grundpelare i den svenska handelspolitiken.
          </note>
          <note>
            Låt mig också understryka betydelsen av den koppling som finns
            mellan en öppnare handel mellan länder och bättre förutsättningar
            för att åtgärda bristande arbetsvillkor och miljöskydd. Jag delar
            Bengt
          </note>
          <note>
            Hurtigs uppfattning att här måste Sverige visa att vi är en pådrivande
            faktor.
          </note>
          <note>
            När det gäller arbetet med handel och miljö verkar både Sverige
            och EU för att handelsregelverket skall kunna stödja begränsningsåtgärder
            som vidtas inom ramen för uppnådda miljökonventioner. Jag tror
            att det kommer att krävas ett hårt och tufft förhandlingsarbete,
            i bl.a. WTO:s miljökommitté, för att i praktisk handling integrera
            miljöhänsyn i handelsreglerna.
          </note>
          <note>
            Men om vi menar allvar med ekologisk hållbarhet och utveckling,
            och om vi menar allvar med god miljö och bra arbetsvillkor, måste
            vi också visa att vi driver dessa frågor framåt.
          </note>
          <note>
            Samma sak gäller beträffande djurskyddsfrågorna, där vi i utskottsmajoriteten
            utgår från att regeringen inom ramen för EU-samarbetet och inför
            de kommande WTO-förhandlingarna fortsätter att framhålla betydelsen
            av bättre djurskydd och humanare djurtransporter som en viktig
            del i handelspolitiken.
          </note>
          <note>
            Låt mig också slå fast att utskottsmajoriteten anser att det
            är angeläget att Sverige internationellt verkar för ett förbättrat
            djurskydd, som vi menar är till gagn för såväl producenter som
            konsumenter.
          </note>
          <note>
            Herr talman! Jag skulle också något vilja kommentera det som
            tas upp i betänkandet om det multilaterala investeringsavtalet,
            som i förkortning benämns
          </note>
          <note>
            MAI-avtalet. Den här frågan har man förhandlat om i snart tre
            år i det ekonomiska samarbetsorganet
          </note>
          <note>
            OECD.
          </note>
          <note>
            MAI är en viktig fråga, och dessutom är den litet ovanlig. För
            första gången, så långt jag kan minnas i alla fall, har vi fått
            en intensiv debatt i Sverige om en handelspolitisk fråga. Det
            är vi inte bortskämda med.
          </note>
          <note>
            Det är bra att det blir debatt. Personligen tror jag att MAI
            kan bli den fråga som gör globaliseringsproblematiken tydlig för
            folk i allmänhet. Redan tidigare har vi ju gemensamt överenskomna
            regler inom WTO
          </note>
          <note>
            för hur handeln mellan länder skall gå till. Vi har dessutom
            bestämt vad som skall hända om någon bryter mot de här gemensamt
            bestämda reglerna. Med andra ord har vi ett embryo till någon
            form av grundlag för den internationaliserade världsekonomin.
          </note>
          <note>
            Detta är mycket okänt och dyker bara upp i bakgrunden ibland
            när vi diskuterar hormonbehandlat kött eller bestrålade kryddor
            och våra möjligheter att skydda oss mot nymodigheter som vi inte
            vet om de är farliga för hälsan eller ej. Jag tror att folk har
            väldigt grumliga föreställningar om varför vi inte helt enkelt
            förbjuder import av sådant som vi är osäkra på.
          </note>
          <note>
            EU anses förmodligen vara boven i dramat.
          </note>
          <note>
            I stället är det så att vi betraktar de gemensamma reglerna för
            handeln som så viktiga att vi är beredda att försöka lösa problemen
            på annat vis än genom skyddstullar eller importstopp. Människors
            rättmätiga oro ligger i ena vågskålen, medan insikten om betydelsen
            av gemensamma regler som alla respekterar ligger i den andra.
            WTO-systemets verkliga värde är att vi kan ställa samma krav på
            t.ex. stormakten USA
          </note>
          <note>
            som den ställer på oss i Sverige. Och den möjligheten offrar
            vi inte i första taget. Bl.a. därför anstränger vi oss att leva
            upp till de avtal som vi har skrivit under.
          </note>
          <note>
            Tydliga och respekterade regler begränsar den starkes rätt. Lag
            och ordning i handelssystemet är ett litet lands bästa vän.
          </note>
          <note>
            Om detta råder stor samstämmighet i denna kammare. I betänkandet
            understryker vi hur Sverige även fortsättningsvis aktivt bör delta
            i ett systematiskt arbete för att befästa och stärka förtroendet
            för det multilaterala handelssystemet.
          </note>
          <note>
            Men varför klarar vi då inte av att enas om denna syn även när
            det gäller det multilaterala avtalet om investeringar, MAI, som
            förhandlas? MAI framställs som ett hot mot demokratin, men ingen
            i Sverige -
          </note>
          <note>
            hittills i alla fall - har kommit på tanken att kalla
          </note>
          <note>
            WTO för något hot. Det oroar mig litet grand att det kanske är
            en sådan här typ av svartmålning som måste till för att det skall
            bli någon samhällsdebatt om handelsfrågor över huvud taget. Om
            det är så tror jag att vi är illa ute.
          </note>
          <note>
            MAI och WTO förtjänar att debatteras på sina egna meriter. De
            behöver inte vara något hot för att vi skall diskutera dem. Vi
            borde prata mer om hur vi vill att de strukturer och regelsystem
            för världsekonomin som växer fram skall se ut.
          </note>
          <note>
            Det har hörts väldigt litet om vilka förbättringar ett MAI-avtal
            skulle kunna innebära jämfört med den ordning - eller brist på
            ordning - som vi har i dag. I
          </note>
          <note>
            den debatten har knappast nämnts betydelsen för
          </note>
          <note>
            Sverige av att få garanterade villkor för investeringar i
          </note>
          <note>
            USA och Japan. Det har inte sagts särskilt mycket om hur bra
            det skulle vara om den tävlan som pågår mellan västländerna om
            att locka till sig utländska investeringar genom underbudskonkurrens
            på miljö- och arbetsrättsområdet kan upphöra. Det har varit en
            ensidig koncentration på att MAI inte klarar att åtgärda detta.
          </note>
          <note>
            Det är bra att ha visioner om en bättre värld, men det är synd
            om dessa visioner skall stå i vägen för de framsteg som kan göras
            för att skapa lag och ordning i den internationaliserade ekonomin.
          </note>
          <note>
            Vi behöver lag och ordning. Vi behöver tydliga regler. Vi behöver
            dessutom en mängd andra saker för att försäkra oss om att globaliseringen
            får alla de positiva konsekvenser som den kan få. Men det ena
            står inte i motsats till det andra. Vi behöver en bredare svensk
            diskussion om hur vi kan påverka det regelverk som nu håller på
            att växa fram - i och med MAI-
          </note>
          <note>
            avtalet och med WTO. Men om vi vänder ryggen till och säger nej
            till alltihop för att vi inte kan få allt på en gång är risken
            att vi inte får någonting över huvud taget.
          </note>
          <note>
            Herr talman! Jag vill med det anförda yrka bifall till utskottets
            hemställan och avslag på bifogade reservationer.
          </note>
          <note type="speaker">
            Anf. 81 BENGT HURTIG (v):
          </note>
          <note>
            Herr talman! Det är utmärkt att Reynoldh Furustrand välkomnar
            debatten. Det fördes en rätt häftig debatt om detta i EU-parlamentet,
            som ju Reynoldh
          </note>
          <note>
            Furustrand en gång tillhörde. På basis av vad bortåt
          </note>
          <note>
            600 organisationer i världen hade sagt rekommenderade parlamentet
            medlemsländerna att säga nej till detta. Jag tror att det var
            åtta personer som tyckte att man skulle stödja det förhandlingsresultat
            som då fanns - sex fascister och två moderater, tror jag det var.
            Detta visar väl om något hur komplicerat det hela är.
          </note>
          <note>
            Jag nämnde att jag var i Sibirien, där de åtta arktiska länderna
            diskuterade möjligheterna att befolkningarna i Arktis skulle få
            någon del av de investeringar som görs av olika länder där uppe
            för att exploatera gas, olja och mineraltillgångar.
          </note>
          <note>
            I går var jag på en konferens i Åre där man från svenska kommuners
            sida diskuterade hur skogslänen skulle kunna få del av den exploatering
            som sker av de råvaruresurser som finns i vårt land. Som jag läser
          </note>
          <note>
            MAI-avtalet lägger det en rad restriktioner på just sådana möjligheter.
            Detta måste vi väl också diskutera
          </note>
          <note>
            - eller hur, Reynoldh Furustrand? Det finns något som heter performance
            requirements i avtalet. De skall gälla både inhemska och utländska
            investerare.
          </note>
          <note type="speaker">
            Anf. 82 REYNOLDH FURUSTRAND (s):
          </note>
          <note>
            Herr talman! Jag tycker att det är bra att den här debatten har
            förevarit i Europaparlamentet. Jag känner mig inte heller särskilt
            bekymrad över det utslag som kom där. Det bekräftar och visar
            ju bara att detta är en fråga som är värd att diskuteras - en
            svår och komplicerad fråga.
          </note>
          <note>
            Om vi skall få till stånd investeringar på ett miljömässigt och
            arbetsrättsligt relaterat sätt som står i linje med mina uppfattningar
            tror jag att detta avtal är nödvändigt.
          </note>
          <note>
            Vad händer om vi inte har avtal och regelverk? I
          </note>
          <note>
            de exempel som Bengt Hurtig har pekat på kommer då den starke
            att i alla fall vara den som tar för sig. Ett litet land som Sverige
            har sannolikt mycket små möjligheter att sätta emot i en sådan
            situation. Däremot kan faktiskt ett litet, modernt utvecklat land
            som Sverige driva på i förhandlingar och få till stånd ett regelverk
            som gynnar också de mindre länderna.
          </note>
          <note type="speaker">
            Anf. 83 BENGT HURTIG (v):
          </note>
          <note>
            Herr talman! De demokratiskt valda församlingarna kan i dag fatta
            beslut som ger t.ex. dem som jag nämnde, nämligen urbefolkningar
            och befolkningar som bor i vissa delar av landet, fördelar av
            investeringar. Jag hoppas att Reynoldh Furustrand håller med om
            att det är en sorts demokratisk rättighet som vi bör försöka behålla
            också inom det internationella avtalets ram. Det är ett avtal
            som jag tror är nödvändigt också.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            FöU9 Lag om behandling av personuppgifter om totalförsvarspliktiga
          </note>
          <note>
            Kammaren biföll utskottets hemställan.
          </note>
          <note>
            KrU15 Litteraturen och läsandet
          </note>
          <note>
            Mom. 1 (fråga om avslag på propositionen)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            197 för utskottet
          </note>
          <note>
            62 för res. 1
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 19 c, 16 fp, 15 v, 12 mp, 9 kd
          </note>
          <note>
            För res. 1: 62 m
          </note>
          <note>
            Frånvarande: 35 s, 18 m, 8 c, 10 fp, 7 v, 6 mp, 6 kd
          </note>
          <note>
            Mom. 2 (ett utvidgat statligt stöd för utgivning och distribution
            av litteratur)
          </note>
          <note>
            1. utskottet
          </note>
          <note>
            2. res. 3 (kd)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 8 (distributionsnät för kulturtidskrifter)
          </note>
          <note>
            1. utskottet
          </note>
          <note>
            2. res. 6 (v)
          </note>
          <note>
            Votering:
          </note>
          <note>
            192 för utskottet
          </note>
          <note>
            16 för res. 6
          </note>
          <note>
            51 avstod
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 10 m, 19 c, 16 fp, 11 mp, 9 kd
          </note>
          <note>
            För res. 6: 15 v, 1 mp
          </note>
          <note>
            Avstod: 51 m
          </note>
          <note>
            Frånvarande: 34 s, 19 m, 8 c, 10 fp, 7 v, 6 mp, 6 kd
          </note>
          <note>
            Mom. 10 (förslag om sänkt mervärdesskatt på böcker)
          </note>
          <note>
            1. utskottet
          </note>
          <note>
            2. res. 7 (v)
          </note>
          <note>
            3. res. 8 (mp)
          </note>
          <note>
            Förberedande votering:
          </note>
          <note>
            18 för res. 7
          </note>
          <note>
            12 för res. 8
          </note>
          <note>
            230 avstod
          </note>
          <note>
            89 frånvarande
          </note>
          <note>
            Kammaren biträdde res. 7.
          </note>
          <note>
            Huvudvotering:
          </note>
          <note>
            165 för utskottet
          </note>
          <note>
            26 för res. 7
          </note>
          <note>
            68 avstod
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 3 m, 18 c, 16 fp, 2 kd
          </note>
          <note>
            För res. 7: 15 v, 11 mp
          </note>
          <note>
            Avstod: 59 m, 1 c, 1 mp, 7 kd
          </note>
          <note>
            Frånvarande: 35 s, 18 m, 8 c, 10 fp, 7 v, 6 mp, 6 kd
          </note>
          <note>
            Fanny Rizell (kd) anmälde att hon avsett att avstå från att rösta
            men markerats ha röstat ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU13 Vissa utrikeshandelsfrågor
          </note>
          <note>
            Mom. 1 (Världshandelsorganisationen)
          </note>
          <note>
            1. utskottet
          </note>
          <note>
            2. res. 1 (m, fp, kd)
          </note>
          <note>
            3. res. 2 (v, mp)
          </note>
          <note>
            Förberedande votering:
          </note>
          <note>
            87 för res. 1
          </note>
          <note>
            29 för res. 2
          </note>
          <note>
            143 avstod
          </note>
          <note>
            90 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            145 för utskottet
          </note>
          <note>
            86 för res. 1
          </note>
          <note>
            29 avstod
          </note>
          <note>
            89 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 127 s, 17 c, 1 fp
          </note>
          <note>
            För res. 1: 62 m, 15 fp, 9 kd
          </note>
          <note>
            Avstod: 2 c, 15 v, 12 mp
          </note>
          <note>
            Frånvarande: 34 s, 18 m, 8 c, 10 fp, 7 v, 6 mp, 6 kd
          </note>
          <note>
            Mom. 2 (det multilaterala investeringsavtalet)
          </note>
          <note>
            1. utskottet
          </note>
          <note>
            2. res. 3 (v, mp)
          </note>
          <note>
            Votering:
          </note>
          <note>
            228 för utskottet
          </note>
          <note>
            29 för res. 3
          </note>
          <note>
            2 avstod
          </note>
          <note>
            90 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 126 s, 61 m, 16 c, 16 fp, 9 kd
          </note>
          <note>
            För res. 3: 1 m, 1 c, 15 v, 12 mp
          </note>
          <note>
            Avstod: 1 s, 1 c
          </note>
          <note>
            Frånvarande: 34 s, 18 m, 9 c, 10 fp, 7 v, 6 mp, 6 kd
          </note>
          <note>
            Ulf Kristersson (m) anmälde att han avsett att rösta ja men markerats
            ha röstat nej.
          </note>
          <note>
            Mom. 4 (utvecklingsländerna och utformningen av handelspolitiken)
          </note>
          <note>
            1. utskottet
          </note>
          <note>
            2. res. 5 (v, mp)
          </note>
          <note>
            Votering:
          </note>
          <note>
            228 för utskottet
          </note>
          <note>
            28 för res. 5
          </note>
          <note>
            2 avstod
          </note>
          <note>
            91 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 125 s, 62 m, 17 c, 15 fp, 9 kd
          </note>
          <note>
            För res. 5: 1 s, 15 v, 12 mp
          </note>
          <note>
            Avstod: 2 c
          </note>
          <note>
            Frånvarande: 35 s, 18 m, 8 c, 11 fp, 7 v, 6 mp, 6 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av förs. 1997/98:RFK3 Riksdagens förvaltningskontors
            förslag om ändringar i lagen
          </note>
          <note>
            (1988:144) om säkerhetskontroll vid sammanträde med riksdagens
            kammare och utskott
          </note>
          <note>
            1997/98:K55 av Birgitta Hambraeus (c)
          </note>
          <note>
            med anledning av prop. 1997/98:156 Kassettersättning
          </note>
          <note>
            1997/98:L27 av Rolf Dahlberg m.fl. (m)
          </note>
          <note>
            1997/98:L28 av Tanja Linderborg m.fl. (v)
          </note>
          <note>
            Utrikesutskottets betänkanden
          </note>
          <note>
            1997/98:UU11 Sverige i Förenta nationerna
          </note>
          <note>
            1997/98:UU12 Sveriges utvecklingssamarbete med
          </note>
          <note>
            Central- och Östeuropa
          </note>
          <note>
            Jordbruksutskottets betänkanden
          </note>
          <note>
            1997/98:JoU23 Riktlinjer för Sveriges arbete med jordbruks- och
            livsmedelspolitiken inom Europeiska unionen
          </note>
          <note>
            1997/98:JoU24 Ändringar i fiskelagen, m.m.
          </note>
          <note>
            7 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 14 maj
          </note>
          <note>
            1997/98:747 av Hanna Zetterberg (v) till miljöministern
          </note>
          <note>
            Risk- och miljökonsekvensanalyser av gruvdammar
          </note>
          <note>
            1997/98:748 av Fanny Rizell (kd) till socialministern
          </note>
          <note>
            Barns psykiska hälsa
          </note>
          <note>
            1997/98:749 av Maggi Mikaelsson (v) till miljöministern
          </note>
          <note>
            Marksanering och BT Kemi
          </note>
          <note>
            1997/98:750 av Maggi Mikaelsson (v) till jordbruksministern
          </note>
          <note>
            Fjällnära jordbruk
          </note>
          <note>
            den 15 maj
          </note>
          <note>
            1997/98:751 av Anita Johansson (s) till kulturministern
          </note>
          <note>
            Erstaviks fideikommiss
          </note>
          <note>
            1997/98:752 av Åke Carnerö (kd) till inrikesministern
          </note>
          <note>
            Bostadsbidrag till barnfamiljer
          </note>
          <note>
            1997/98:753 av Chatrine Pålsson (kd) till statsrådet
          </note>
          <note>
            Thomas Östros
          </note>
          <note>
            Hushållstjänster
          </note>
          <note>
            1997/98:754 av Per Lager (mp) till utrikesministern
          </note>
          <note>
            Akin Birdal
          </note>
          <note>
            1997/98:755 av Mats Odell (kd) till kommunikationsministern
          </note>
          <note>
            Vänersjöfarten
          </note>
          <note>
            1997/98:756 av Ewa Larsson (mp) till kulturministern
          </note>
          <note>
            Nåjdtrummor
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 26 maj.
          </note>
          <note>
            8 § Kammaren åtskildes kl. 14.00.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 1 § anf. 40 (delvis), av talmannen därefter t.o.m.
            5 § anf. 72 (delvis) och av förste vice talmannen därefter till
            sammanträdets slut.
          </note>
        </div>
      </body>
    </text>
  </TEI>
</teiCorpus>
