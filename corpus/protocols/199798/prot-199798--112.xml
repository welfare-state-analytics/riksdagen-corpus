<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--112</head>
          <docDate when="1998-05-26 00:00:00">1998-05-26 00:00:00</docDate>
        </div>
      </front>
      <body>
        <div>
          <note>
            18.00 - 19.21
          </note>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------------------
          </note>
          <note>
            1 § Särskilt anordnad debatt om kärnkraften
          </note>
          <note type="speaker">
            Anf. 1 MIKAEL ODENBERG (m):
          </note>
          <note>
            Fru talman! Moderata samlingspartiet begärde dagens debatt när
            regeringens energipolitik havererade och regeringsrätten för knappt
            två veckor sedan beslöt att förbjuda regeringen att verkställa
            en avstängning av Barsebäck den 1 juli i år. I Dagens Nyheter
            kommenterade statsministern domstolsutslaget och sade:
          </note>
          <note>
            "Det här är den första lagen av detta slag i hela västvärlden
            och det vore rätt konstigt om den gled rakt igenom domstolar och
            rättsinstanser, utan att man ville ha lite tid att fundera."
          </note>
          <note>
            Och så är det! I västvärlden är det inte brukligt att stifta
            lagar som gör det möjligt för en regering att godtyckligt konfiskera
            privat egendom värd mångmiljardbelopp. Men i Sverige skall sådana
            beslut kunna fattas av regeringen från den ena dagen till den
            andra, utan någon som helst motivering, utan hänsyn till kostnader
            och andra konsekvenser och utan minsta förvarning till ägarna.
          </note>
          <note>
            Det är, fru talman, naturligtvis inte händelse att en sådan lagstiftning
            är unik, inte existerar någon annanstans i västvärlden i länder
            som vi normalt rubricerar som demokratiska rättsstater. Och visst
            vore det konstigt om en sådan lagstiftning - med statsministerns
            egna ord - bara "gled" igenom domstolar och rättsinstanser. Den
            fråga vi har anledning att ställa oss är dock: Hur kunde en sådan
            lagstiftning "glida"
          </note>
          <note>
            igenom Göran Perssons regering utan att man tog sig litet tid
            att fundera? Hur kunde riksdagsmajoriteten tillåta en sådan lag
            att bara "glida" igenom utan att riksdagsmajoriteten tog sig litet
            tid att fundera?
          </note>
          <note>
            Vi vet inte var rättsprövningen kommer att sluta.
          </note>
          <note>
            Vi behöver heller inte veta det. Det räcker med att landets högsta
            förvaltningsdomstol har förklarat att det är "ovisst" om landets
            regering och riksdagsmajoritet handlar i överensstämmelse med
            svensk grundlag, Europakonventionen och EG-rätten.
          </note>
          <note>
            Regeringsrättens dom blir i realiteten ett ifrågasättande av
            om Göran Perssons regering är kompetent att styra landet i enlighet
            med regeringsformens krav.
          </note>
          <note>
            Varningar saknades inte. När regeringen lade propositionen på
            riksdagens bord sade Moderata samlingspartiet, Folkpartiet och
            Kristdemokraterna att den var i ett så erbarmligt skick att den
            inte ens kunde läggas till grund för ett riksdagsbeslut. Så hårda
            omdömen är ovanliga i vårt parlament. Anders Sundström uttalade
            sig trosvisst och berömde sig själv när vi debatterade propositionen
            den 18 december och sade att beredningen av ärendet "hade varit
            mycket omfattande och skötts på ett mycket bra sätt".
          </note>
          <note>
            Det visar sig nu att näringsministerns omdöme sviktade något.
            Regeringsrätten har gett oss kritiker rätt.
          </note>
          <note>
            Oavsett vad man tycker om en förtida kärnkraftsavveckling i sak
            och oavsett hur den slutliga rättsprövningen i slutändan kommer
            att utfalla finns det skäl att hälsa domen med en viss tillfredsställelse.
          </note>
          <note>
            Det finns tre skäl till detta.
          </note>
          <note>
            Det första är att utslaget visar att rättssamhället fungerar.
            Domstolarnas uppgift är att se till att politiken utövas under
            lagarna. Den är att garantera att demokratin skyddar medborgarnas
            och inte bara politikernas intressen.
          </note>
          <note>
            En del uttalanden de senaste dagarna, framför allt från miljöpartihåll
            om domstolar som sätter sig över lagen, avslöjar en skrämmande
            brist på förståelse för och insikt i hur en rättsstat måste fungera.
          </note>
          <note>
            Det andra är att flertalet svenskar tycker att det är dumt att
            stänga av strömmen och förlora flera jobb när nära en miljon människor
            står utanför den reguljära arbetsmarknaden. Flertalet svenskar
            tycker också att det är dumt att ersätta ren och utsläppsfri svensk
            kärnkraft med smutsig dansk kolkraft.
          </note>
          <note>
            Flertalet svenskar inser nämligen att kärnkraften inte alls är
            vår tids Titanic - som en annan talare kommer att hävda om en
            stund - utan i stället ett högteknologiskt bidrag till att göra
            Sveriges elförsörjningssystem till ett av de renaste och mest
            effektiva i hela världen. Det är någonting som vi borde bevara
            och vara stolta över.
          </note>
          <note>
            Trots detta ville socialdemokraterna driva igenom en kontroversiell
            stängning mot väljarkårens, fackföreningsrörelsens och industrins
            vilja endast två månader före ett riksdagsval. Med domen får vi
            ett visst rådrum, och risken minskar att en motsträvig väljarkår
            och fackföreningsrörelse kan ställas inför fullbordat faktum.
            Då är det en framgång för demokratin.
          </note>
          <note>
            Det tredje skälet är att vi får ett rådrum som kanske gör att
            vi äntligen kan få svar på den avgörande och viktiga frågan: Vad
            kommer socialdemokraternas partitaktiska spel i energifrågan att
            kosta för det svenska folkhushållet och skattebetalarna?
          </note>
          <note>
            Vi vet att den samhällsekonomiska kostnaden är gigantisk. Den
            räknas i uteblivna investeringar och förlorade jobb, i ökade koldioxidutsläpp
            och ökad försurning - bara för att ersätta en reaktor i Barsebäck
            måste man elda tre ton dansk stenkol i minuten - i ökade pålagor
            på hushållen i form av höjda energiskatter och stigande elpriser
            och i framtida ökat beroende av osäker och farlig rysk och litauisk
            kärnkraft.
          </note>
          <note>
            Hittills har regeringen vägrat att uppskatta dessa samhällsekonomiska
            kostnader. Man har inte ens mäktat med att antyda hur statsbudgeten
            kommer att belastas redan i år. De beloppen är betydligt mer
          </note>
          <note>
            "blygsamma" - om man kan använda ordet "blygsam"
          </note>
          <note>
            i detta sammanhang. Det handlar om mångmiljardbelopp. De är inte
            mer blygsamma än att de vida överskrider t.ex. kostnaden för den
            vårdgaranti som regeringen inte vill införa. Det är uppenbarligen
            viktigare att stänga fullt fungerande kärnkraftverk än att rädda
            ett antal gamla och sjuka människor undan årslånga vårdköer. Det
            är, fru talman, också en prioritering.
          </note>
          <note>
            I stället för att öppet och ärligt redovisa kostnaderna låter
            socialdemokraterna riksdagen fatta energibeslut efter energibeslut
            helt i blindo. Nu har man sprängt alla anständighetens gränser
            och begär att riksdagen skall ge ett bemyndigande, en in blancofullmakt,
            till regeringen att träffa vilka förhandlingsöverenskommelser
            som helst med Sydkraft och till vilka kostnader som helst. Först
            i efterhand är det tänkt att nästa riksdag i nåder skall bli informerad
            om det ekonomiska utfallet av regeringens göranden och låtanden
            och få möjlighet att expediera de erforderliga tilläggsanslagen.
          </note>
          <note>
            Det är möjligt, fru talman, att Regeringsrättens dom snart är
            överspelad. Det är möjligt att regeringen inom en ganska kort
            tid kommer att träffa en förhandlingsuppgörelse med Sydkraft.
            Vattenfalls koncernchef antydde häromdagen att en sådan i princip
            ligger färdig i en byrålåda.
          </note>
          <note>
            Det är möjligt att socialdemokraterna är beredda att betala priset
            till Sydkraft för att ta sig ur den klämma som man försatt sig
            själv i. Jag utesluter ingenting av detta. Men det vore uppseendeväckande
            om Sveriges folkvalda parlament i det läget inte fick möjlighet
            att pröva avtalet, dess kostnader och dess finansiering.
          </note>
          <note>
            Jag vill påpeka att när konstitutionsutskottet hade en utfrågning
            med näringsministern i november förra året ställde Anders Björck
            en fråga om rimligheten i att riksdagen fattar beslut utan att
            ha en aning om kostnaderna. Då svarade näringsministern så här:
          </note>
          <note>
            "Riksdagen kommer så småningom att få ta ställning till ersättningsbeloppet."
          </note>
          <note>
            Att få ta ställning till är naturligtvis något helt annat än
            att i efterhand bli informerad om ett utfall som man inte kan
            påverka.
          </note>
          <note>
            Mot den bakgrunden har jag två konkreta frågor att ställa till
            Anders Sundström:
          </note>
          <note>
            Avser Anders Sundström att hålla ord och se till att riksdagen
            verkligen får ta ställning till ersättningsbeloppet, dvs. att
            regeringen kommer att återkalla sin begäran om en fullmakt som
            gör att riksdagen först i efterhand blir informerad?
          </note>
          <note>
            Min andra fråga, ställd många gånger, hittills aldrig besvarad,
            är: Vad kommer en förtida avveckling av Barsebäck att kosta de
            svenska skattebetalarna?
          </note>
          <note>
            (Applåder)
          </note>
          <note type="speaker">
            Anf. 2 LENNART DALÉUS (c):
          </note>
          <note>
            Fru talman! Jag tog med mig min hemförsäkring hit till kammaren
            i dag. Det är en bra hemförsäkring som liknar många andra hemförsäkringar
            - de är ju likartade till sitt innehåll när det gäller vad de
            skyddar emot. De utgör ett skydd vid stöld, brand och mycket annat.
            I alla bra hemförsäkringar - så även i min -
          </note>
          <note>
            finns det två viktiga undantag som försäkringen inte täcker.
            Det vet kammarens ledamöter och det kan alla som lyssnar till
            den här debatten kontrollera själva genom att ta fram sina hemförsäkringar
            och se vad som står i villkoren.
          </note>
          <note>
            I mitt fall står det första undantaget under punkt g
          </note>
          <note>
            6. Det gäller krigsskador. Där står det: Försäkringen gäller
            inte för skada som har samband med krig, krigsliknande händelse,
            inbördeskrig, revolution eller uppror. Det andra undantaget, under
            punkt g 7, gäller atomskador: Försäkringen gäller inte för skada
            på egendom eller vid skadeståndsskyldighet, om skadan direkt eller
            indirekt orsakats av atomkärnprocess.
          </note>
          <note>
            Då frågar sig vän av ordning: Varför är det på detta vis? Jo,
            det är därför att det finns en speciallagstiftning kring kärnkraften
            som tillkom i USA och i andra länder, inte för att skydda tredje
            man utan den tillkom - som det står i förarbetena - för att skydda
            den kapitalintensiva kärnkraftsindustrin från ekonomiskt ansvar
            i händelse av olycka. Kort sagt: Man insåg på ett tidigt stadium
            att kärnkraften inte skulle kunna bära sina egna kostnader och
            riskkostnader. I
          </note>
          <note>
            en sund och fungerande marknadsekonomi hade alltså kärnkraften
            varit chanslös. Denna lagstiftning är föråldrad och den är ett
            skyddsnät för en föråldrad energikälla.
          </note>
          <note>
            Detta ligger i botten för Centerpartiets skäl att begära dagens
            debatt. Kärnkraften är fortfarande en osäker och en vid olyckor
            möjligen katastrofal energikälla. För att vända mig till Mikael
            Odenberg: Jag vet inte vad Titanic hade för försäkring, men det
            är olyckor i samma klass som vi talar om - krigsskador, stora
            katastrofer och kärnkraft. Riskvärderingen är likartad.
          </note>
          <note>
            Vi begärde den här debatten därför att vi återigen har gjort
            iakttagelsen att även den svenska kärnkraften har de problem som
            dyker upp vid ett åldrande. Vid en genomgång av Oskarshamn 2 fick
            man klart för sig att elsystemen är så pass svaga att risken för
            en härdsmälta var väsentligt högre än vad man tidigare hade bedömt.
            Man sade att Oskarshamn 2 var i klass med reaktorer utomlands
            som blivit fördömda av inte minst moderaterna.
          </note>
          <note>
            Fru talman! I ärlighetens namn skall jag säga att säkerheten
            vid kärnkraftverk hänger ju inte bara samman med risken för härdsmälta.
            Det är mycket annat som kan hända, bl.a. inneslutning. Man kan
            göra utvärderingarna litet olika. Det talas i dag om moderna säkerhetsanalyser
            och om litet föråldrade säkerhetsanalyser. I takt med de svenska
            kärnkraftverkens åldrande uppstår nya problem. Det kommer vi att
            se framöver. Därför undrar jag om det inte är dags att tillsätta
            en ny reaktorsäkerhetsutredning som värderar det som döljer sig
            i de svenska kärnkraftverken, en reaktorsäkerhetsutredning som
            förmår att komma över denna märkliga spärr som innebär att vi
            hittills inte har fått reda på vilka reaktorer som de facto är
            litet osäkrare än de andra. Jag tycker att det vore rimligt att
            regeringen tillsatte en sådan reaktorsäkerhetsutredning.
          </note>
          <note>
            Det har gjorts flera sådana utredningar tidigare.
          </note>
          <note>
            En kommer jag väl ihåg. Den gjordes i början av 70-
          </note>
          <note>
            talet, den s.k. Närförläggningsutredningen. Det var den som talade
            om att det gick alldeles utmärkt att placera ett kärnkraftverk
            i Haninge. Nu har man tänkt om litet genom senare utredningar,
            men detta illustrerar att det hela tiden finns ett nytänkande
            på säkerhetsområdet, eller snarare: ett uppdykande av iakttagelser
            som måste hanteras.
          </note>
          <note>
            En ny reaktorsäkerhetsutredning är rimlig och riktig i det läge
            som den svenska kärnkraften befinner sig i. Det finns ett stöd
            för det resonemanget i SKI:s olika bedömningar där det sägs att
            det måste förnyas, det måste underhållas och det måste göras många
            saker om man skall leva upp till moderna krav på tillförlitlighet
            och säkerhet. Nå, låt då parlamentariker få insyn i den samlade
            säkerhetsvärderingen när det gäller de svenska kärnkraftverk som
            kommer att vara i drift ytterligare någon tid!
          </note>
          <note>
            Detta är nu inte någonting nytt. När Mikael Odenberg talade kunde
            man få intrycket att den lagstiftning som är beslutad av riksdagen
            och som nu håller på att genomföras var unik, att Sverige var
            det första land i världen som införde en sådan lagstiftning. Det
            är möjligt att lagstiftningen till sin ordalydelse är unik i världen.
            Men förhållningssättet till kärnkraften är ju inte nytt eller
            unikt.
          </note>
          <note>
            Fru talman! Kärnkraften håller på att avvecklas internationellt.
            Det blir färre reaktorer. I länder med fungerande marknadsekonomier
            - som i Kanada och
          </note>
          <note>
            USA - försvinner kärnkraften. Andra länder fattar beslut om att
            stänga kärnkraftverk och genomför också dessa beslut. Det gäller
            framför allt Italien.
          </note>
          <note>
            Det sker alltså en avveckling av kärnkraften, det är ingenting
            unikt på det sätt som Mikael Odenberg försöker att antyda. Möjligen
            är det hanteringen som är unik för respektive land.
          </note>
          <note>
            Skälet till avveckling är inte bara oklarheter och många gånger
            osäkerheter när det gäller kärnkraften, utan skälen till avvecklingen
            är också att det medför många nya, goda möjligheter. Det gäller
            i vårt land där vi håller på att bygga upp en unik kompetens i
            fråga om energieffektivisering och nya energikällor.
          </note>
          <note>
            När t.ex. biobränslena har utvecklats på ett närmast revolutionerande
            sätt har det betydelse, inte bara för den svenska energiförsörjningen
            utan också för Sveriges möjligheter att vara exportledande, ta
            initiativet på en internationell marknad på samma sätt som
          </note>
          <note>
            Danmark har gjort när det gäller vindkraften. Vi befinner oss
            i ett läge där vi helt enkelt inte får tappa den möjligheten till
            att utveckla en exportmarknad vid sidan av det svenska energisystemet.
            Det är framväxandet av dessa möjligheter som vi i Centerpartiet
            ser.
          </note>
          <note>
            Jag instämmer gärna i att lagar skall följas, konstigt vore det
            annars. Men lagar skall återspegla en samhällsuppfattning. Det
            är det som lagarna primärt skall styra samtidigt som de garanterar
            den enskildes rättigheter. Om lagar kan kompletteras och ges en
            utformning som gör det möjligt att tydliggöra folkviljan och samhällsuppfattningen,
            då är det denna församlings uppgift att göra det. Under tiden
            skall naturligtvis lagarna följas.
          </note>
          <note>
            Fru talman! Alla - de anställda, ägarna och samhället - gör klokt
            i att åstadkomma en uppgörelse kring kärnkraften i den del som
            gäller Barsebäck, en sorts samförstånd. Jag tror att det är den
            rätta vägen.
          </note>
          <note>
            Kör man lagarna i botten skapar detta problem, inte i första
            hand för samhället utan det skapar en osäkerhet för näringslivet,
            för de anställda och för företagen.
          </note>
          <note>
            Fru talman! Jag är övertygad om att avvecklingen av Barsebäck
            kommer att inledas ganska snart. Jag är övertygad om att avvecklingen
            av kärnkraften kommer att fullföljas. Kärnkraften är en riskabel
            energikälla. Möjligheterna till en utveckling på energiområdet
            är oändligt stora, liksom möjligheterna till en ny offensiv när
            det gäller svensk industri och svenskt näringsliv. Det var ju
            ändå så, fru talman, att Titanic sjönk.
          </note>
          <note type="speaker">
            Anf. 3 LARS LEIJONBORG (fp):
          </note>
          <note>
            Fru talman! Den 4 februari 1997 blev enligt mångas uppfattning
            en dyster dag i svensk energipolitik. Det som hände då kan uttryckas
            på många sätt.
          </note>
          <note>
            Då offentliggjordes en energiöverenskommelse mellan Socialdemokraterna,
            Centern och Vänsterpartiet.
          </note>
          <note>
            Det kan också uttryckas så att Socialdemokraterna bytte sida
            i energipolitiken. Man blev ett avvecklingsparti, ett linje 3-parti.
            Man bytte sina gamla partner
          </note>
          <note>
            Folkpartiet och LO mot Centerpartiet och Vänsterpartiet.
          </note>
          <note>
            Ännu ett sätt att uttrycka det som hände är att
          </note>
          <note>
            Folkpartiets inflytande i energipolitiken upphörde. I
          </note>
          <note>
            över 20 år hade vi på olika sätt, genom regeringsmedverkan, genom
            linje 2-segern 1980 och genom vår medverkan i energiöverenskommelsen
            1991, varit en garant för en förnuftig energipolitik med miljöhänsyn.
          </note>
          <note>
            Resultatet var också att Sverige har ett mycket bra energisystem,
            diversifierat, med rimliga priser och med stor säkerhet.
          </note>
          <note>
            Det som hände den 4 februari 1997 var partitaktikens seger över
            förnuft och långsiktighet. Mot folkviljan skall en snabbavveckling
            av kärnkraften inledas med politiska beslut.
          </note>
          <note>
            På TV kunde man den kvällen se Lennart Daléus skära tårta. De
            flesta andra var bekymrade och talade om miljöproblem, om sjunkande
            sysselsättning och om höga kostnader. Men ett par personer var
            mycket lyckliga. Den ene som skrattade var förstås Olof Johansson.
            Den andre var en direktör för ett danskt kolkraftverk. Han kunde
            berätta att man nu kunde dra upp kapaciteten och sälja elektricitet
            till svenskarna.
          </note>
          <note>
            Men inte nog med det, utan han pekade också på ett kolkraftverk
            en bit bort som var nedlagt av miljöskäl och sade att man kunde
            köra i gång det igen därför att svenskarna kommer att behöva köpa
            ström.
          </note>
          <note>
            Miljökonsekvenserna av detta beslut som vi nu talar om, dvs.
            snabbavvecklingen av Barsebäck, är mörklagda. Det har ställts
            frågor här i riksdagen och på andra sätt, men trots att man i
            alla andra sammanhang numera talar om vikten av att aldrig fatta
            viktiga och stora beslut utan miljökonsekvensutredningar är det
            just detta som händer här.
          </note>
          <note>
            Beslutet att snabbavveckla Barsebäck kommer att kraftigt öka
            koldioxidutsläppen. Nu projekteras nya oljeeldade kraftverk i
            Sydsverige. Karlshamnsverket kommer att få köras för fullt, och
            danska kolkraftverk kommer, som sagt var, att få tas i anspråk.
          </note>
          <note>
            Vi i Sverige, som har varit ledande i den internationella opinionsbildningen
            mot växthusgaserna för en ansvarsfull miljöpolitik, har fått förnedra
            oss och åka till Bryssel och be om extra utsläppskvoter. Hela
            den moraliska styrkan i vår position inför Kyotomötet förlorades
            när Anna Lindh fick be om 5 % extra koldioxidutsläpp. De 5 procentenheterna
            motsvarar just en avveckling av Barsebäck.
          </note>
          <note>
            Apropå detta med kärnsäkerhetsutredning har vi inte alls någonting
            emot det. Uppmärksamheten kring
          </note>
          <note>
            Oskarshamnsrapporten illustrerar bl.a. hur svårt det är att på
            ett meningsfullt sätt diskutera de här frågorna.
          </note>
          <note>
            Såvitt jag förstår är upphovsmännen till rapporten ganska bekymrade
            över det sätt på vilket resultaten har återgivits. Men det kan
            alltid behöva ses över igen, därför att Sveriges kärnkraft är
            och skall förbli den säkraste i världen. Jag är övertygad om att
            svenska folket finner det ytterst rimligt att en sådan utredning
            också får tillfälle att se på de andra kärnkraftverk i vårt närområde
            som i mycket högre grad påverkar vår säkerhet. Det skulle kunna
            lägga grunden för en svensk satsning på att hjälpa våra grannar
            i öst med att öka kärnsäkerheten där. Är Lennart Daléus intresserad
            av en sådan satsning?
          </note>
          <note>
            Det är inte bara miljökonsekvenserna som mörkas i detta sammanhang.
            Det här beslutet är över huvud taget en mörkläggningsoperation
            som väl saknar motstycke sedan beredskapstiden. Också de ekonomiska
            konsekvenserna skall mörkläggas. Det är ett demokratiskt jätteproblem
            att vi har fattat ett av de största besluten på många år utan
            en aning om de ekonomiska konsekvenserna.
          </note>
          <note>
            Svenska folket vill inte ha den här avvecklingen.
          </note>
          <note>
            En försiktig bedömning säger att varje hushåll får betala 2 000
            kr för att finansiera avvecklingen, dvs.
          </note>
          <note>
            den statsfinansiella effekten, det belopp som staten på ett eller
            annat sätt skall betala till ägarna av Barsebäck.
          </note>
          <note>
            Tänk tanken att Anders Sundström skulle gå runt i några hyreshus
            hemma i Piteå och ringa på och säga till folk: Jag måste be er
            betala 2 000 kr, som behövs för att snabbstänga Barsebäck. Visserligen
            kommer luftföroreningarna att öka, och visserligen kommer jobben
            att bli färre, men jag skulle ändå uppskatta om ni kunde betala
            2 000 kr.
          </note>
          <note>
            Hur många bidrag tror ni att Anders Sundström skulle få ihop?
            Min övertygelse är att det inte skulle bli särskilt många.
          </note>
          <note>
            Vårt besked till väljarna är alltså detta:
          </note>
          <note>
            Vi står på förnuftets och folkets sida. Vi säger nej till stängningen
            av Barsebäck. Om vi får chansen att ingå i en regering kommer
            vårt krav i regeringsförhandlingarna att vara att Barsebäck får
            drivas vidare.
          </note>
          <note>
            En ny energipolitik måste utformas, där miljövänliga alternativ
            främjas - där finns säkert en samtalsmöjlighet med Lennart Daléus
            och Centerpartiet och andra -
          </note>
          <note>
            , där kol- och oljeförbränning fasas ut och där kärnkraft avvecklas
            först när de miljövänliga alternativen finns framme till rimliga
            kostnader.
          </note>
          <note>
            Förståsigpåarna säger att det här är orealistiskt och att avvecklingspartierna
            får majoritet. Då svarar jag:
          </note>
          <note>
            Mycket kan hända; det är väljarna som avgör. Och kan Socialdemokraterna
            ändra sig om fastighetsskatten och mycket annat kan de kanske
            också ändra sig om kärnkraften.
          </note>
          <note>
            Regeringsrättens besked häromveckan ändrade ingenting i grunden
            men påminde om att Barsebäcks öde fortfarande är oavgjort. Än
            kan beslutet påverkas.
          </note>
          <note>
            En röst på Folkpartiet i september är en röst på förnuftet åter
            i svensk energipolitik.
          </note>
          <note type="speaker">
            Anf. 4 LENNART BEIJER (v):
          </note>
          <note>
            Fru talman! Då har vi alltså åter en energidebatt.
          </note>
          <note>
            Frågan är så pass stor och viktig att det kanske är motiverat
            att med jämna mellanrum gå igenom partiernas olika ställningstaganden.
          </note>
          <note>
            Den här gången är debatten föranledd av att den fördjupade säkerhetsstudien
            vid Oskarshamn 2 gav oroande signaler. Här har vi gått omkring
            och trott att de svenska kärnkraftsreaktorerna var mycket säkra.
          </note>
          <note>
            Men efter en sådan här rapport måste man naturligtvis ställa
            sig frågan: Hur ser det egentligen ut? Kan man lita på att i första
            hand våra äldre reaktorer står sig säkerhetsmässigt även i dagens
            läge? Därför tycker jag att Centerns krav på en ny reaktorsäkerhetsutredning
            ligger väl i linje med detta och att en sådan naturligtvis borde
            göras.
          </note>
          <note>
            Det andra skälet är att Regeringsrätten har beslutat att verkställighet
            av beslutet den 1 juli inte skall ske.
          </note>
          <note>
            Man kan naturligtvis tycka att det skulle vara någon sorts bakslag
            för processen. Samtidigt får man konstatera att man naturligtvis
            bör ha tillit till juristerna.
          </note>
          <note>
            Man kan förstå deras bedömningar. Man kan begripa att de inte
            finner särskilda skäl att genomföra beslutet innan hela prövningen
            är gjord, och den kommer alltså att göras några månader senare
            än vi hade tänkt oss.
          </note>
          <note>
            Annars gäller naturligtvis den diskussion som vi för frågan om
            hur vi skall ha energin i framtiden. Vi fattade ett beslut för
            ungefär ett år sedan om energiomställning. Motiven för beslutet
            är egentligen två.
          </note>
          <note>
            Det första är det som har levt ända sedan folkomröstningen 1980,
            nämligen att vi inser att uranbrytning, var den än förekommer
            i världen - Ryssland,
          </note>
          <note>
            Kanada, Australien - är svår ur miljösynpunkt och skapar hälsoproblem.
            Vi vet ju mycket väl att vi inte skulle få för oss att börja bryta
            vår egen svenska uran.
          </note>
          <note>
            Det finns inga möjligheter att få till stånd ett sådant projekt.
            Vi vet att hanteringen av det radioaktiva avfallet är ett olöst
            problem. Fortfarande pågår diskussioner, och fortfarande vet ingen
            hur man långsiktigt skall klara de problem som det innebär. Vi
            försöker lösa problemet för stunden, men någonstans måste vi alltså
            fatta beslut. Det här är inga lätta frågor. Det är ingenting som
            gör att man kan bli mer förtjust i kärnkraftsproduktion över huvud
            taget.
          </note>
          <note>
            Själva driften, som kan synas väldigt miljövänlig så länge den
            fungerar, har ändå sina begränsningar.
          </note>
          <note>
            Det finns risker, den mänskliga faktorn inte minst. Det är av
            dessa anledningar som vi har fått diskussionen, och det är därför
            som en stor del av riksdagen och svenska folket har krävt att
            kärnkraften skall börja avvecklas.
          </note>
          <note>
            Men det har tillkommit en ytterligare riskfaktor, nämligen att
            kärnkraften är osäker också vad gäller den långsiktiga elförsörjningen.
            Det finns ett antal äldre reaktorer som löper risker för säkerhets-
            eller funktionsstopp de närmaste åren. Det är alldeles självklart
            att om vi i Sverige skulle råka ut för den sämsta situationen,
            att mitt under någon kall vinter av olika anledningar bli tvungna
            att stoppa ett antal reaktorer och då inte ha vidtagit några som
            helst åtgärder för att kunna kompensera detta, vore ju situationen
            ytterst olustig både för svensk ekonomi och för svensk industri.
            Detta är naturligtvis någonting som man måste spekulera i och
            räkna in i de risker som finns. Därför borde svensk industri egentligen
            vara mycket tacksam över att det politiska systemet vidtar åtgärder
            för att garantera den framtida elförsörjningen.
          </note>
          <note>
            Det är dessa två tunga anledningar som gör att riksdagens tre
            partier - Centern, Vänstern och Socialdemokraterna - bestämt sig
            för att visserligen med stor försiktighet men med klar inriktning
            påbörja energiomställningen. Det indragna driftstillståndet för
          </note>
          <note>
            Barsebäck 1 skulle ju inleda kärnkraftsavvecklingen och kommer
            naturligtvis att bli den snöboll som kan rulla allt snabbare tills
            samtliga de tolv reaktorerna blivit utbytta mot besparande, mer
            effektiv och hållbar elproduktion.
          </note>
          <note>
            Det finns starka krafter och intressegrupper som inte vill acceptera
            denna nödvändiga utveckling -
          </note>
          <note>
            detta trots att folkomröstningen 1980 och riksdagsbeslutet strax
            därefter gav en klar inriktning för vad som skulle inträffa. Alla
            borde väl av folkomröstning och riksdagsbeslut förstå att dagen
            K för kärnkraftsavveckling skulle komma.
          </note>
          <note>
            Det finns i och för sig inte någon stor samhällsförändring som
            inte har föregåtts av politiska motsättningar. Riksdagens partier
            representerar ju olika samhällsintressen och har helt naturligt
            olika ambitioner för framtiden.
          </note>
          <note>
            Moderaterna är t.ex. lyckligt förvissade om kärnkraftens överlägsenhet
            och säkerhet, dock inte så säkra att man föreslår byggande av
            nya reaktorer.
          </note>
          <note>
            Moderaterna har kört med många stora överdrifter och med skrämseltaktik:
            Fyrdubblade elpriser och en kostnad på 20-30 miljarder för avvecklingen
            av Barsebäcksreaktorerna. Det är ett kortsiktigt taktikiserande.
            Man är naturligtvis helt underkastade de kärnkraftsintressen som
            styr i den här frågan.
          </note>
          <note>
            Ur valtaktisk synvinkel måste Regeringsrättens utslag, som betyder
            att det kan ta några månader innan det slutliga beslutet kommer
            - kanske dröjer det t.o.m. till efter valdagen - vara något chockartat
            främst för Moderata samlingspartiet. Jag vill passa på att fråga
            Mikael Odenberg och kanske också Lars
          </note>
          <note>
            Leijonborg: Kan ni sätta er i en regering som får som sin första
            uppgift att besluta om att dra in drifttillståndet för Barsebäck
            1?
          </note>
          <note>
            Kristdemokraterna har också, som jag har varit inne på tidigare,
            fört ett lustigt spel i den här frågan.
          </note>
          <note>
            Om man nu tycker att moderaterna är konsekventa i sin hållning,
            så är det i alla fall någonting som man inte kan säga om kristdemokraterna,
            som ju tillhörde linje 3-partierna i folkomröstningen. Jag satt
            själv på en valvaka tillsammans med kristdemokrater, som sedan
            dess har krävt att samtliga tolv reaktorer skall avvecklas före
            2010 och som under alla år har haft kärnkraftsavvecklingen som
            en prioriterad fråga.
          </note>
          <note>
            När det politiska systemet nu äntligen sätter ned fötterna och
            bestämmer sig för att starta energiomställningen tycker kristdemokraterna
            att det går alldeles för fort. När Barsebäck 1, som motsvarar
            1 % av den nordiska elproduktionen, skall tas ur drift, tycker
            kristdemokraterna att det är för mycket och att det sker för snabbt.
            Vad månde det bliva av ett sådant parti? Flexibilitet saknas inte
            åtsminstone.
          </note>
          <note>
            Fru talman! Det finns ytterligare ett parti i riksdagen som har
            haft och fortfarande har kärnkraftsavveckling som en av sina viktigaste
            frågor men som ändå inte deltog i beslutet om energiomställningen.
          </note>
          <note>
            Jag tänker naturligtvis då på Miljöpartiet. Även om jag inte
            tycker att representanten här i dag, Eva Goës, är den som framför
            allt har misskött frågan, vill jag ändå ta upp Miljöpartiets agerande.
            Miljöpartiet har ju under alla år aktivt verkat för att få i gång
            kärnkraftsavvecklingen, men när Sveriges riksdag nu äntligen kommer
            till skott, vill eller orkar inte Miljöpartiet vara med. I stället
            idkar man, som jag tycker, krypskytte mot riksdagsbeslutet och
            de partier som vill genomföra energiomställningen.
          </note>
          <note>
            När Regeringsrätten uppskjuter ikraftträdandet av
          </note>
          <note>
            Barsebäcksbeslutet attackerar Birger Schlaug detta med omdömen
            som jönserier. Man kan ju inte rikta sig mot annat håll än mot
            de partier som försöker att åstadkomma energiomställningen. Man
            ägnar sig åt överdrifter, som när Oskarshamn 2-analysen kom då
            man omedelbart krävde ett stopp av O-2:an nästan över natten.
          </note>
          <note>
            Sådana här överdrifter skapar ingen bra situation.
          </note>
          <note>
            Man frågar sig ibland vad Miljöpartiet egentligen har för konkret
            förslag för att snabba på kärnkraftsavvecklingen. Är det genom
            högre beskattning av kärnkraftselen? Vem tror Eva Goës i så fall
            skall få betala den?
          </note>
          <note>
            Det vore bra om vi i den här debatten kunde få
          </note>
          <note>
            Miljöpartiets uppslutning bakom energiöverenskommelsen. Det skulle
            stärka den möjlighet som vi nu har att få till stånd en kärnkraftsavveckling.
          </note>
          <note type="speaker">
            Anf. 5 EVA GOËS (mp):
          </note>
          <note>
            Fru talman! Kärnkraften, eller rättare sagt atomkraften, är ett
            ständigt närvarande hot mot livet.
          </note>
          <note>
            Atomkraften hör inte hemma i ett civiliserat samhälle och definitivt
            inte i ett ekologiskt hållbart samhälle.
          </note>
          <note>
            Därför borde dagens debatt vara överflödig. Atomkraften skall
            bort - ju snabbare desto bättre.
          </note>
          <note>
            För varje dag de tolv svenska reaktorerna går produceras 850
            kilo högradioaktivt avfall. Efter Tjernobyl fick vi bara ett par
            kilo över oss. För varje dag skapas nya hot om smuggling av radioaktivt
            material, som kan leda till att flera får tillgång till atombomben.
          </note>
          <note>
            Det går inte att sprida fredlig atomteknologi utan att riskera
            spridning av atombomben. Ta Indiens kärnvapenprov som exempel!
            Kärnkraft och kärnvapen är siamesiska tvillingar. En gång i tiden
            startade Sverige sitt atomprogram för att kunna framställa en
            egen blågul atombomb. Som tur var fick kvinnorna i regeringen
            stopp på detta vansinne.
          </note>
          <note>
            Fru talman! Det är allvarligt om kärnkraftsavvecklingen skjuts
            upp ytterligare. En fördröjd avveckling kostar. Atomkraften är
            dyr, farlig och förlegad. Den är en återvändsgränd. Den spiller
            två tredjedelar av sin energi till vatten och luft. Att koka vatten
            genom atomklyvning i stället för med biobränsle är det dyraste,
            dummaste och farligaste sättet att koka vatten på.
          </note>
          <note>
            Sydkraft förhalar ärendet och kräver ersättning, trots att vi
            genom demokratiska beslut sagt att den miljöfarliga atomkraften
            måste bort, och trots att man har haft 18 år på sig att tänka
            i nya banor. Borde tillverkarna av DDT och kvicksilver eller växtskyddsmedel
            ha fått ersättning för att dessa medel förbjöds?
          </note>
          <note>
            Skall tobaksindustrin får ersättning när reklamen inskränks?
            Skall de som tvingas sluta handla med akrylamid efter det som
            hände i Hallandsåsen också få ersättning? Då skulle de flesta
            viktiga miljöreformer omöjliggöras.
          </note>
          <note>
            När sötningsmedlet cyklamat förbjöds fick intressenterna ett
            år på sig att avveckla och ingen ersättning. Detta handlar inte
            om expropriering av ett väveri utan av ett miljövidrigt företag.
            Inget hindrar att det här skapas annan kraft som är miljövänlig
            och energieffektiv.
          </note>
          <note>
            För var dag åldras kärnkraften, och åtgärder för att lappa och
            laga blir dyrare och dyrare. Att lägga ned ytterligare miljarder
            på denna utdöende dinosaurie är kapitalförstöring. Dinosaurierna
            dog ut när villkoren för deras existens ändrades, trots att de
            var störst och starkast. Kärnkraftens tid är också förbi. Den
            är död.
          </note>
          <note>
            Dessutom ökar olycksrisken ju äldre reaktorerna blir på grund
            av försprödning och andra ålderssvagheter i material och system.
            Efter händelserna 1992, då fem reaktorer stängdes av i närmare
            ett halvår, sade en kärnkraftsexpert att reaktorernas ålderskrämpor
            hade uppträtt tidigare än väntat. Experterna har också erkänt
            att svenska reaktorer lider av korrosion i rören.
          </note>
          <note>
            "Rost i rören" syftar i detta fall inte på politiker och kärnkraftsägare.
          </note>
          <note>
            Fru talman! Den 18 december 1997 stod jag i denna talarstol och
            varnade för det läge som Sverige och kärnkraften befinner i sig
            i i dag. Jag hade önskat att Miljöpartiets farhågor inte hade
            besannats utan att avvecklingen av kärnkraften hade varit ett
            faktum.
          </note>
          <note>
            Men vi ser i dag resultatet av den svaga skrivning som finns
            i avvecklingslagen.
          </note>
          <note>
            För några veckor sedan kom konstaterandet att svenska kärnreaktorer
            är sämre än öststaternas, vilket slog ned som en bomb för vissa.
            Men skam till sägandes var det en gammal nyhet. Att en härdskada
            kan inträffa vart tusende reaktorår i Oskarshamn 2 hade klargjorts
            för drygt ett år sedan. Med den mätmetod som används, PSA, har
            man kunnat jämföra Ignalina och Oskarshamn och funnit, till Folkpartiets
            förtret, att Oskarshamn är farligare än Ignalina. Sent skall syndaren
            vakna.
          </note>
          <note>
            Även den svenska kärnkraften är livsfarlig. Ingen kan ju veta
            när man skall stänga. Hur vet man när det är fem minuter kvar
            till smällen? Det har hänt en olycka i ett kapitalistiskt land
            och en i ett kommunistiskt land. Varför skulle det inte kunna
            hända i ett blandekonomiskt land som Sverige?
          </note>
          <note>
            Nej, stäng de fyra gamla reaktorer vars elsystem inte är tillräckliga.
            Följ kärntekniklagens 15 §, som gäller om det föreligger synnerliga
            skäl från säkerhetssynpunkt. Vi har tidigare stängt fem reaktorer,
            som jag sade, när isoleringsmaterial byttes ut för att förhindra
            en allvarlig olycka av samma typ som i
          </note>
          <note>
            Barsebäck 1992.
          </note>
          <note>
            Det är helt obegripligt att SKI:s generaldirektörer inte genast
            ingrep eller att miljöministern inte höll sitt löfte vid hemkomsten
            från sin utlandsresa och stängde de fyra reaktorer som endast
            har två elsystem. Det finns krav på fyra elsystem i de nya reaktorerna.
            Alla reaktorer måste ha samma säkerhetskrav. Ni har väl hört talas
            om den svagaste länken? Varför slog inte
          </note>
          <note>
            SKI larm tidigare? Hur kan ansvariga försvara bristen på åtgärder?
            Vi i Miljöpartiet ifrågasätter dessutom de rutiner som SKI har
            använt sig av. System med självrapportering duger inte. I USA
            har man razzior, dvs.
          </note>
          <note>
            icke anmälda kontroller eller s.k. flygande besiktningar.
          </note>
          <note>
            Vad jag tidigare kritiserat - med bistånd från
          </note>
          <note>
            Riksrevisionsverket - är risken för capture of regulator. Det
            innebär att de inspektörer som är knutna till reaktorerna blir
            kompisar med ägare och anställda, så att det brister i tillsynen.
            Det behövs alltså rotation på dessa poster vad beträffar utbyte
            av personer och kärnkraftverk.
          </note>
          <note>
            Grundlagsändringen 1995 har försatt Sveriges regering i en kniptång.
            Att Regeringsrätten nu skall granska om avvecklingslagen håller
            juridiskt är helt följdriktigt. Jag kritiserade regeringen, som
            inte hade läst på läxan om EG-rätten. Jag kritiserade inte Regeringsrätten.
            TT vägrade att ta tillbaks det felaktiga citatet. Härmed är det
            rättat.
          </note>
          <note>
            Det har hela tiden hävdats att Sverige skall ha sin egen energipolitik,
            men det går inte om EG-
          </note>
          <note>
            domstolen kommer fram till att denna avveckling snedvrider konkurrensen
            och om Sydkrafts överklagan om avsaknad av miljökonsekvensbeskrivning
            går igenom, samt om beslutet strider mot principen om skydd av
            enskildas rättssäkerhet. Då har Sveriges regering verkligen hamnat
            i en rävsax.
          </note>
          <note>
            Minns ni Riksskatteverkets broschyr Ja eller nej till svenskt
            medlemskap i EU? Där gav man löftet att den svenska kärnkraftspolitiken
            inte påverkas av medlemskapet. Känn er grundlurade!
          </note>
          <note>
            Om Sverige inte fälls betyder det i alla fall ett överläge för
            Sydkraft, som kan hävda att ersättningen för utebliven kraft skall
            kompenseras fullt ut - vad nu det betyder. Miljöpartiet tycker
            att det borde vara en kompensation på 0 kr. Vem vill ta över gamla
            oförsäkrade reaktorer som behöver mer och mer underhåll för varje
            år som går? Det handlar om livsuppehållande långvård, som Ulla
            Lindström sade för 12 år sedan i samband med Tjernobylolyckan.
          </note>
          <note>
            Vi i Miljöpartiet kräver att kärnkraften skall betala sina verkliga
            kostnader. Sverige måste sluta att socialisera kärnkraftens förluster
            och privatisera dess vinster. Kärnkraften påstås vara billig,
            ungefär som en oförsäkrad bil utan bromsar är billigast i drift.
            Det är hög tid att kärnkraften betalar sina miljö-, hälso- och
            försäkringskostnader. Höj elpriset på kärnkraft till
          </note>
          <note>
            EU-nivå genom att höja elskatten på kärnkraft, men sänk skatten
            på arbete. Med andra ord bör man skatteväxla.
          </note>
          <note>
            En höjning med 2 öre nu, och sedan en årlig höjning med 1 öre
            per kilowattimme, medför att kärnkraften blir olönsam och stängs
            av sina ägare, åtminstone senast 2010. 2010 är ett år som för
            övrigt fallit bort ur energiöverenskommelsen mellan Centern,
          </note>
          <note>
            Vänstern och Socialdemokraterna.
          </note>
          <note>
            Med den kommande avregleringen av den europeiska elmarknaden
            kommer de svenska elpriserna att stiga, enligt professor Björn
            G. Karlsson. Han räknar med att avvecklingen av Barsebäck betyder
            2 öres höjning. Det är ungefär 200 kr för dem som förbrukar
          </note>
          <note>
            10 000 kilowattimmar per år, Lars Leijonborg, och inte 2 000.
            Anpassningen till Europamarknaden gör att höjningen blir tio gånger
            högre, alltså 20 öre per kilowattimme. Därför har Karlsson blivit
            ombedd av
          </note>
          <note>
            Stora att se över företagets energianvändning. Den elintensiva
            industrin måste se om sitt hus nu och inte vänta tills det är
            för sent.
          </note>
          <note>
            Professor Karlsson har i en rapport visat att Volvo förbrukar
            två gånger mer elenergi i Sverige än i utlandet för samma produktion,
            klimatfaktorer inberäknade. Electrolux förbrukar tre fyra gånger
            mer. Potentialen för energibesparing är med anda ord stor för
            industrin.
          </note>
          <note>
            Naturskyddsföreningen har haft en kampanj där man visat hur mycket
            mat kostar i energi. Man har kommit fram till att vi kan spara
            16 reaktorer genom att se över energianvändningen i samband med
            maten.
          </note>
          <note>
            Det gäller allt från jordbrukets kemikaliserade samhälle och
            gödsel till transporter, lagring och tillagning. Vi behöver inte
            öka koldioxidhalten.
          </note>
          <note>
            När det gäller övergång till förnybara energislag och energieffektivitet
            ligger Danmark och Tyskland långt framme. Tyskland och Indien
            har passerat Danmark beträffande vindkraft. Danmarks regering
            har satt upp målet att minst 50 % av energin skall komma från
            vindkraft år 2030. Fru talman! Shell satsar 500
          </note>
          <note>
            miljoner dollar på solceller och på hållbara skogsplantager i
            u-länder. Energirevolutionen är här. Vilka mål har Sverige satt
            upp? Målet är att kanske avveckla
          </note>
          <note>
            Barsebäck 2 om det finns ersättningskraft. Vad händer sedan?
          </note>
          <note>
            Fru talman! Om vi blickar ut över världen kan vi konstatera att
            Tyskland, USA och Kanada m.fl. har stängt kärnkraftverk på grund
            av höjda säkerhetskrav och/eller att ekonomin omöjliggjort fortsatt
            drift.
          </note>
          <note>
            Har Sverige höga säkerhetskrav? Nej. Vi borde skärpa kärntekniklagen.
            Det är precis vad vi betonade i debatten förra året. För kärnkraften
            gäller att "allt måste fungera i det närmaste perfekt överallt
            och ständigt" enligt Mc Murphys lag.
          </note>
          <note>
            Tillbud på tillbud har rapporterats i svenska kärnkraftverk.
            Serien av allvarliga händelser börjar bli lång. 1987 var det Oskarshamn
            3, då snabbstoppet inte var inkopplat. I Oskarshamn 2 gällde det
            sprickor i rörböjar och läckage av radioaktivitet. 1992 i Barsebäck
            2 var det isoleringsmaterial som täppte igen silarna i kylvattenintaget
            osv. 1997 upptäckte man i
          </note>
          <note>
            Ringhals 4 att man inte såg de två lampor som varnade för att
            två ventiler var stängda. Dessa ventiler hade samband med regleringen
            av trycket i inneslutningen runt härden. Tyvärr kan listan på
            allvarliga incidenter göras ännu längre.
          </note>
          <note>
            Miljöpartiet de gröna har begärt en skärpning av säkerhetskraven
            i kärntekniklagen. Det är då lika viktigt att redogöra för de
            beräkningar som ligger till grund för den skärpta lagen. Säkerhet
            kan räknas ut på flera sätt, och osäkerhetsintervallet varierar
            med faktor 100. Det skulle betyda att risken för en härdskada
            i Oskarshamn 2 är en på tio år lika väl som en på
          </note>
          <note>
            1 000 år.
          </note>
          <note>
            I kärntekniklagen står det att alla svenska kärnkraftverk skall
            drivas så att kraven på säkerhet tillgodoses. Det är uppenbart,
            inte minst mot bakgrund av de fortlöpande säkerhetsincidenterna,
            att "säkerhet" i detta sammanhang är ett relativt begrepp.
          </note>
          <note>
            Med ny kunskap och medvetenhet om de risker kärnkraften medför
            är det nödvändigt att kärntekniklagen uppdateras. Detta krav har
            Miljöpartiet upprepat under sin tid i riksdagen. Centern har alltså
            kunnat ansluta sig till våra tidigare reservationer, men så har
            mig veterligen inte skett. Att sedan den organisatoriska och mänskliga
            osäkerhetsfaktorn inte är inkluderad i sannolikhetsberäkningarna
            gör det omöjligt att bedöma när och var nästa stora olycka inträffar.
          </note>
          <note>
            Avvecklingslagen blir en juridisk fälla, sade vi i december.
            Det var förutsägbart. Om regeringen hade gått på Miljöpartiets
            linje och fört in i lagen att kärnkraften är ett hot mot liv i
            portalparagrafen, hade vi sluppit den handlingsförlamning som
            har uppstått i dag. Eller var det meningen? Är avvecklingen ärligt
            menad från regeringens sida? Eller förstod regeringen att det
            här skulle hända, så att den skulle kunna säga:
          </note>
          <note>
            Vi gjorde vad vi kunde.
          </note>
          <note>
            Miljöpartiet kan ge ett gott tips, fru talman. Det är aldrig
            för sent att höja priset på kärnkraftsel så att den betalar sitt
            faktiska pris och inte dagens subventionerade. Eller som Earth
            Council uttrycker det: "Det är en otrolig värld som spenderar
            hundratals miljarder dollar varje år för att subventionera sin
            egen undergång."
          </note>
          <note>
            I Energikommissionen var Moderaterna överens med Miljöpartiet
            om att kärnkraftsbolagen skall betala full försäkringskostnad.
            Om Socialdemokraterna går på samma linje finns det alltså en stor
            majoritet i riksdagen för detta. Så låt de gröna marknadskrafterna
            råda!
          </note>
          <note>
            Glöm inte hur kärnkraften skördat offer i hela sin kedja, från
            uranbrytning till kärnavfall, och hur nära förknippad den är med
            kärnvapen. Samtidigt som urinvånare kämpar mot att en ny urangruva
            skall öppnas i Jabiluka i Australien, i Kakadus nationalpark som
            finns på Unescos världsarvslista, dör fler och fler barn i sköldkörtelcancer
            i Vitryssland och Ukraina efter Tjernobyl. I Sverige påminns vi
            varje gång mätningar görs i fisk och vilt om att Tjernobyl finns
            här och nu.
          </note>
          <note>
            Om kärnkraftsproducenterna hade blivit ålagda att betala sina
            fulla kostnader, inklusive risk-, hälso- och miljökostnader för
            hela kärnkraftskedjan - uranbrytning, drift och slutförvar - skulle
            kärnkraften avveckla sig själv. Låt oss äntligen få se det ske!
          </note>
          <note type="speaker">
            Anf. 6 DAN ERICSSON (kd):
          </note>
          <note>
            Fru talman! Så är det då dags igen för en energipolitisk debatt.
            Det är en i raden av dessa debatter som ju har haft ett väldigt
            stort utrymme i svensk politik i över 20 år. Det här är en fråga,
            energifrågan, som används som bricka i det politiska spelet om
            regeringsmakten. Vi hörde ju nyss, fru talman, Lennart Beijer.
            Vad var det han talade om? Jo, han talade om valtaktik. Det är
            vad den här frågan har reducerats till i stället för att man diskuterar
            fakta kring energifrågan.
          </note>
          <note>
            Energipolitiken är viktig. Den är central. Den är en väsentlig
            del i villkoren för företagande och därmed för tillväxt. Men låt
            oss då se till att vi får långsiktiga och stabila spelregler så
            att företag och individer vet vad som gäller!
          </note>
          <note>
            Nu har vi genom regeringens agerande, som fått stöd av Centern
            och Vänstern, fått ett energipolitiskt och juridiskt moras. Ingen
            vet vad som gäller och vad som kommer att hända. Regeringen har
            vare sig redovisat miljökonsekvenserna eller kostnaderna för det
            beslut som man har drivit igenom - ett beslut som nu tills vidare
            har upphävts av domstol.
          </note>
          <note>
            Hela energipolitiken har därmed gått i stå. Det är klart att
            det är regeringen som ytterst bär ansvaret för detta fiasko. Hur
            kan regeringen begära att svenska folket skall få respekt för
            politiken när ni inte har redovisat miljökonsekvenser eller kostnader
            för detta beslut? Men, fru talman, vi är inte långsinta. Vi vill
            försöka finna nya vägar ur detta. Låt oss hjälpas åt att ta oss
            ur det här moraset. Låt oss finna nya infallsvinklar som kan lösa
            upp knutar och blockeringar och ge långsiktighet.
          </note>
          <note>
            Varför inte gå tillbaka, Anders Sundström, till den linje som
            regeringen hade strax före det att den här olyckliga energiöverenskommelsen
            slöts? Det kan jag också säga till Lennart Beijer. Han var ju
            också med på ungefär samma hållning som regeringen och vi kristdemokrater
            då hade; att vi skulle stänga reaktorer när vi hade fått fram
            det förnybara och när vi kunde spara bort el.
          </note>
          <note>
            Men det är klart, Lennart Beijer hade väl ställt upp på vilken
            överenskommelse som helst. Det viktiga för honom var ju att få
            vara med. Det hörde ni ju tidigare i hans inlägg. Det handlar
            om valtaktik för hans del.
          </note>
          <note>
            Varför inte gå tillbaka, Anders Sundström, till den egentligen
            självklara hållningen att fasa ut kärnkraftsreaktorer i takt med
            att inhemsk förnybar elproduktion tillkommer och att el sparas
            och effektiviseras bort? En sådan linje skulle få starkt och brett
            stöd här i denna kammare - och inte minst hos svenska folket.
          </note>
          <note>
            Varför inte nu säga nej till ökad olje-, kol- och fossilgasanvändning
            och verkligen bestämma att det är det ekologiskt hållbara energisystemet
            vi skall ha?
          </note>
          <note>
            Vad gäller klimatpolitiken uppenbarades ju regeringens nakenhet
            mycket tydligt häromveckan när den här s.k. miljöpropositionen
            presenterades. Det fanns inga förslag till åtgärder och inga förslag
            till målsättningar på det här området. Som alla förstår hänger
            det här samman med energiuppgörelsen. Det är en uppgörelse som
            leder till dramatiskt ökade utsläpp av koldioxid. Detta späder
            på den förödande växthuseffekten och bidrar enligt nya rön också
            till att trasa sönder jordens skyddande ozonlager.
          </note>
          <note>
            Jag kunde konstatera för några veckor sedan att regeringens egen
            myndighet på området, energimyndigheten, har räknat fram att det
            om man skulle stänga en reaktor omedelbart handlar om en ökning
            på 9 %
          </note>
          <note>
            vad gäller koldioxidutsläppen. Detta är alltså regeringens egen
            myndighet. Ändå försöker regeringen mörka de här konsekvenserna.
          </note>
          <note>
            Som bieffekt av ökad fossilförbränning får vi också ökad försurning.
            Det hämmar i sin tur skogens tillväxt. Det handlar om en 50-procentig
            ökning av svaveldepositionen i vissa områden i södra Sverige.
          </note>
          <note>
            Det bidrar bl.a. till att minska skogstillväxten. Möjligheten
            till biobränsleuttag minskar alltså genom regeringens energipolitik.
            Det är tvärtemot vad man säger; att man skall satsa på biobränslena.
            Vi får alltså mindre tillväxt genom den här politiken. Vi får
            sämre förutsättningar att lyfta fram bioenergin som ett alternativ.
          </note>
          <note>
            Vi från Kristdemokraternas sida vill nu föra fram förslaget att
            regeringen gör en miljökonsekvensanalys av det energibeslut man
            har fattat tillsammans med
          </note>
          <note>
            Centern och Vänstern. Det är en stor skandal att man har fattat
            beslut om stängning utan att redovisa miljökonsekvenserna. En
            miljökonsekvensanalys är ju numera det normala vid allt beslutsfattande
            som kan påverka miljön. Men i den här frågan har den lyst med
            sin frånvaro.
          </note>
          <note>
            Ni kanske minns energiministern ord i samband med energiuppgörelsen
            för drygt ett år sedan? Det skulle handla om någon droppe mer
            olja i systemet.
          </note>
          <note>
            Det handlar faktiskt om en stor flod med olja. Det är flera hundratusen
            kubikmeter det handlar om. Den droppen olja är väldigt stor, näringsministern!
          </note>
          <note>
            Också EU-kommissionen, om vi tittar litet utåt, fäster stor vikt
            vid att policybeslut i medlemsländerna föregås av miljökonsekvensstudier
            av olika beslutsalternativ. Man vill ha en beräkning av de kostnader
            som samhället och individerna åsamkas genom skador på miljö och
            hälsa. Sådana analyser finns också för kraftproduktion. Varför
            inte redovisa konsekvenserna av användningen av olika energislag?
          </note>
          <note>
            Trots att regeringen inte har gjort en sådan analys kan jag i
            dag presentera en sådan som är gjort av
          </note>
          <note>
            Elforsk och SMHI. Vad säger den om att stänga en reaktor utan
            att ha förnybar elproduktion att tillgå?
          </note>
          <note>
            Den säger att det blir oljekraft från Karlshamn och kolkraft
            från Danmark och Tyskland med dramatiska mängder koldioxidutsläpp
            som följd.
          </note>
          <note>
            Till detta kommer utsläpp av svavel och kväve som kan räknas
            i tusentals ton. Särskilt svaveldepositionen kommer att öka. Många
            års miljöarbete går därmed till spillo vad gäller att minska försurningstrycket.
            Varför skall vi göra på det sättet? Var det verkligen så kärnkraften
            skulle fasas ut? Nej, är svaret. Det är faktiskt ett brott mot
            folkomröstningen år
          </note>
          <note>
            1980.
          </note>
          <note>
            Det har i debatten framförts krav om en ny säkerhetsutredning
            gällande kärnkraftsreaktorerna. Det är bra. Vi skall alltid se
            till att arbeta med säkerhetsfrågorna. Samtidigt kan man konstatera
            att säkerhetsbilden inte har förändrats på senare tid. Man har
            i Oskarshamn och Barsebäck gjort fördjupande analyser som dock
            inte är jämförbara med varandra eller än mindre med analyser för
            reaktorer av Ignalinatyp.
          </note>
          <note>
            Det är bra att man jobbar vidare med detta. Men att dra de förhastade
            slutsatser som bl.a. Lennart
          </note>
          <note>
            Daléus och Eva Goës har gjort att O 2:an skulle vara farligare
            än Ignalina är, fru talman, inte seriöst. Varför för man debatten
            på den nivån? Varför vill man inte ha en seriös diskussion om
            det fortsatta säkerhetsarbetet? Det är det som säkerheten vinner
            på.
          </note>
          <note>
            Diskuterar vi säkerhet kan vi också fråga oss andra saker. Nu
            tänker man genomföra kabeln mellan
          </note>
          <note>
            Sverige och Polen. Det innebär möjligheter att ta in polsk brunkolskraft
            men också i förlängningen -
          </note>
          <note>
            kanske det blir så - att importera kärnkraftsel österifrån. Då
            kan man fråga sig om säkerheten: Är det att bidra till ökad säkerhet?
            För detta bär också de partier som var bakom energibeslutet ansvaret.
          </note>
          <note>
            Fru talman! Är det inte dags att en gång för alla försöka få
            stabilitet i den här frågan? Är det inte dags att lösa upp onödiga
            politiska låsningar så att krafterna kan koncentreras på att få
            fart på Sverige genom tillväxt och företagande? Varför inte åtminstone
            nu diskutera om möjligheten att låta svenska folket på nytt få
            ta ställning till hur vi skall komma vidare?
          </note>
          <note>
            Skall vi stänga en kärnkraftsreaktor genom att fortsätta med
            fossilkraft? Eller skall vi stänga i takt med att förnybar elproduktion
            tillkommer? Man kan också fråga sig om två miljoner röstberättigade
            personer inte skall ha något att säga till om i denna fråga, de
            två miljoner som tillkommit sedan 1980.
          </note>
          <note>
            Avslutningsvis till jag ställa en fråga till Anders
          </note>
          <note>
            Sundström, Lennart Daléus och Lennart Beijer. Ställer ni upp
            på att göra en miljökonsekvensutredning om stängningen av Barsebäcksreaktorerna?
          </note>
          <note>
            Anf. 7 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Det är ett ganska intressant samtal som pågår i denna
            sal. I denna sal sitter företrädare för sju partier som alla vill
            avveckla kärnkraften.
          </note>
          <note>
            Dessa sju partier har på ett eller annat sätt deltagit i en folkomröstningskampanj
            där samtliga tre alternativ innebar en avveckling av kärnkraften.
            Det är 18 år sedan. När vi nu börjar med att stänga den första
            och den minsta reaktorn hotar jordens undergång.
          </note>
          <note>
            Ni som lyssnar på den här TV-sända debatten måste naturligtvis
            fundera: Dessa trovärdiga människor som sitter i riksdagen och
            som för 18 år sedan rekommenderade oss att rösta på en linje för
            avveckling av kärnkraften, hur kan det komma sig att flera av
            dem har suttit i riksdagen i alla dessa 18 år och inte åstadkommit
            ens så mycket att man efter 18 år litet försiktigt kan påbörja
            det jobb som vi gav dessa människor för 18 år sedan? Det tål att
            fundera på vilka valda som väljarna har.
          </note>
          <note>
            För mig är detta ganska enkelt. Sverige är ett land som behöver
            mycket el. Vi kommer att behöva mycket el också i framtiden. Det
            beror på att Sverige ser ut som det gör: geografi, klimat och
            avstånd. Vi behöver långsiktig trygg försörjning av el därför
            att
          </note>
          <note>
            Sverige är ett land där vi är väldigt beroende av våra tunga
            basindustrier. Det är industrier som bestämmer sig för investeringar
            som skrivs av på 15-20 års tid.
          </note>
          <note>
            Det är klart att vi måste förnya en sådan viktig del av vår produktionsapparat
            som den som producerar elen. Det är inte så märkvärdigt. Vi behöver
            konkurrenskraftiga elpriser. Sverige är ett av de länder i världen
            som förbrukar mest el. Det gör vi framför allt genom att vi stoppar
            in elen i våra bilar, i våra stålverk och i våra pappersmaskiner
            för att på det sättet exportera varor och tjänster ut över världen.
          </note>
          <note>
            Vi behöver faktiskt bygga undan för undan en ny elproduktionsapparat.
            Det är vårt ansvar, riksdag och regering, att se till att vi har
            en långsiktig försörjning.
          </note>
          <note>
            Vi alla sju partier har rekommenderat svenska folket i tre alternativ
            i folkomröstningen att ersätta kärnkraften med något annat för
            att klara försörjningen långsiktigt. Det är vårt uppdrag att se
            till att vi gör det.
          </note>
          <note>
            För mig är det inte alls speciellt dramatiskt att nu börja denna
            omställning. Det kanske är litet sent. 18
          </note>
          <note>
            år är en lång tid. Jag kan förstå att många funderar över varför
            vi folkomröstade för 18 år sedan och valde en mängd människor
            som skulle genomföra det
          </note>
          <note>
            - göra detta möjligt, som det stod på våra valsedlar -
          </note>
          <note>
            om vi inte kan börja förrän nu.
          </note>
          <note>
            Men nu kan vi börja. Vi har nu en produktionsapparat som tål
            att vi stänger av den första reaktorn. Det är faktiskt så att
            Sverige över en klimat- och konjunkturcykel har ett överskott
            av el som motsvarar den första Barsebäcksreaktorn. Det är därför
            vi nu kan börja. Det är inte märkvärdigare än någonting annat.
          </note>
          <note>
            Flygbolag byter flygmaskiner när de börjar bli gamla. De byter
            dem inte alla samma dag, utan de byter dem kontinuerligt. Bilindustrin
            tar fram nya bilmodeller utan att man för den skull slutar att
            använda eller ens tillverka de gamla modellerna. Det är inte märkvärdigt.
            Så gör man inom andra områden, och så måste vi naturligtvis också
            göra när det gäller elen.
          </note>
          <note>
            Varför det är speciellt viktigt att vi gör det i vårt land är
            att vi i vårt land har hälften av vår elproduktion uppbyggd på
            kärnkraft. Det finns nästan inget annat land i världen som är
            så beroende av kärnkraft.
          </note>
          <note>
            Samtidigt är Sverige det land i världen där hela riksdagen på
            folkets uppdrag vill avveckla kärnkraften.
          </note>
          <note>
            Det är klart att vi måste börja att göra det på ett förnuftigt,
            långsiktigt och bra sätt.
          </note>
          <note>
            Beslutet att avveckla är alltså enigt. Litet förvånad blev jag
            när jag hörde Leijonborg kritisera socialdemokratin för att vara
            ett avvecklingsparti. Är inte
          </note>
          <note>
            Leijonborgs parti också ett avvecklingsparti? Visst var det det
            ni sade - att ni också ville avveckla kärnkraften? Eller har ni
            någon annan ståndpunkt som ni aldrig har berättat om för någon?
            Berätta om den nu, då! Visst är det fortfarande så att Folkpartiet
            vill avveckla kärnkraften? I den meningen står vi faktiskt på
            samma sida, Lars Leijonborg och jag, hand i hand.
          </note>
          <note>
            Varför vill vi avveckla kärnkraften? Det tål att upprepas några
            gånger.
          </note>
          <note>
            För det första är inte kärnkraften riskfri. De äldsta reaktorerna
            är snart 25 år gamla. Olycksrisken ökar med ålder. Det är inget
            märkvärdigt. Så är det med allting annat här i världen också.
            Det gör att det finns starka skäl för Sverige att avveckla.
          </note>
          <note>
            För det andra är kärnkraften omstridd. En olycka som inträffar
            i vårt eller i något annat land skulle påverka opinionen i Sverige,
            kanske på ett mycket dramatiskt sätt. Sverige är som jag sade
            ett av de länder som är mest beroende av kärnkraft.
          </note>
          <note>
            För det tredje är kärnkraften inte ekologiskt uthållig. Den bygger
            trots allt på att vi producerar el genom att använda ändliga resurser.
            Den bygger också på att vi producerar el för vår generation, och
            lägger ansvaret för att hantera avfallet på kommande generationer.
            Det är faktiskt på det sättet.
          </note>
          <note>
            Jag och många med mig har en vision om ett helt annat samhälle
            - ett samhälle som är anpassat till de villkor som vår natur ställer
            upp. Det är för mig viktigt att man kan hitta lösningar där man,
            när man går till jobbet på sågverket i Norrlands inland och kör
            i gång sågklingan, skall veta detta: Vi använder inte bara en
            råvara för att tillverka möbler, snickerier eller vad det är,
            utan vi använder också en elproduktionsanläggning som är i harmoni
            med miljö och natur.
          </note>
          <note>
            På samma sätt vill jag hitta en lösning där jag de gånger jag
            skjutsar ungarna till fotbollsträningen - det blir inte så ofta
            nu för tiden - skulle kunna göra det i en bil som drivs av ett
            bränsle i harmoni med naturen.
          </note>
          <note>
            Vi har bara en jord, och vi får ingen ny. Det är vår generations
            ansvar att se till att vi också ställer om elproduktionen på ett
            sådant sätt att den blir ekologiskt uthållig.
          </note>
          <note>
            För det fjärde är kärnkraften och kärnkraftsreaktorerna inga
            evighetsmaskiner. Vi vet alla att kärnkraften förr eller senare
            tar slut. Den sista reaktorn blir en dag oundvikligen för gammal.
            Då är det väl ganska klokt att nu lugnt och försiktigt planera
            och påbörja omställningen.
          </note>
          <note>
            För oss i de tre partier, regeringspartiet, Centern och Vänstern,
            som kom överens om att nu påbörja omställningen ser alternativet
            ut på det här sättet. Mot detta står två stycken andra ståndpunkter.
          </note>
          <note>
            Den ena företräds av Miljöpartiet. Den går ut på att man genom
            att höja elpriset kraftigt stänger alla reaktorer nu. Jag måste
            ställa en fråga till Miljöpartiet. Hur mycket måste vi höja elpriset
            för att Barsebäck skall stängas den 1 juli? Är det med två, fyra
            eller tio öre? Det är en ganska intressant fråga. Hur mycket måste
            man höja elpriset för att Barsebäck skall stanna nu? Den frågan
            skulle jag vilja ha svar på. Miljöpartiet vet säkert detta - det
            låter ju så.
          </note>
          <note>
            Den andra ståndpunkten intas av Moderaterna,
          </note>
          <note>
            Folkpartiet och numera också Kristdemokraterna. De skall stänga
            alla reaktorer samtidigt - inte nu, men sen.
          </note>
          <note>
            Regeringens, Centerns och Vänsterns position, nämligen att vi
            nu börjar omställningen, att vi tar god tid på oss och att vi
            sprider kostnaderna över tiden genom att sprida också investeringarna
            ökar förutsättningarna för att klara att ställa om till det ekologiskt
            uthålliga, eftersom vi gör det under lång tid. Det tycker jag
            är det alternativ som är det kloka och förnuftiga. Att göra allt
            nu, som Miljöpartiet, eller att göra allt sedan, som Moderaterna
            och Folkpartiet, är inte speciellt förnuftigt. Det kan egentligen
            inte någon hävda.
          </note>
          <note>
            Det är viktigt att komma ihåg att vi inte bara stänger Barsebäck,
            utan att vi samtidigt presenterar ett omfattande program för att
            ta fram alternativen. Vi stänger den första reaktorn i Barsebäck
            därför att vi har ett överskott på el motsvarande en Barsebäcksreaktor
            över en konjunktur- och klimatcykel. Trots detta redovisar vi
            ett omfattande program på 9 miljarder kronor i form av stimulansbidrag
            för att ta fram de ekologiskt uthålliga alternativen. Vi har också
            ett mycket omfattande forskningsprogram som innebär en fördubbling
            av forskningsanslagen för att finna mer av den nya och moderna
            tekniken. Den gör inte bara att vi hittar det som är ekologiskt
            uthålligt för oss själva, utan att vi också hittar de varor och
            tjänster som vi vill kunna sälja till andra länder och till andra
            marknader. Detta gör att Sverige också långsiktigt blir en stark
            industrination. Det tycker jag är viktigt att få säga.
          </note>
          <note>
            Jag skulle vilja sluta med att säga att regeringen är övertygad
            om, och har bestämt sig för, att vi nu skall påbörja omställningen.
            Vi skall göra det, vi skall starta med Barsebäck och vi skall
            göra det på ett lugnt och planerat sätt.
          </note>
          <note>
            Moderaterna gick till val på linje 1 år 1980. Då sade de så här:
            Kärnkraften avvecklas i den takt som är möjlig med hänsyn till
            behovet av elektrisk kraft för upprätthållande av sysselsättning
            och välfärd. Vi kan hålla på och tvista om huruvida det är möjligt
            just nu.
          </note>
          <note>
            Men mina frågor till Moderaterna är: Vad vill
          </note>
          <note>
            Moderaterna göra? Vad har Moderaterna gjort för att det skall
            bli möjligt att påbörja omställningen? Vilka förslag har Moderaterna
            och vilka åtgärder vill man vidta för att göra det möjligt att
            nu påbörja omställningen så här 18 år efter det att man tryckte
            den där valsedeln och gick till svenska folket? Det var väl inte
            bara någon lek, något spel eller någon taktik? Vad vill
          </note>
          <note>
            Moderaterna göra för att det skall bli möjligt att nu påbörja
            detta?
          </note>
          <note>
            (Applåder)
          </note>
          <note type="speaker">
            Anf. 8 MIKAEL ODENBERG (m) replik:
          </note>
          <note>
            Fru talman! Just därför att det har gått 18 år sedan
          </note>
          <note>
            1980 års folkomröstning är det klart att man kan diskutera dagens
            legitimitet av folkomröstningsresultatet.
          </note>
          <note>
            En stor del av väljarkåren har bytts ut. Men låt oss hålla till
            godo med utslaget.
          </note>
          <note>
            Eftersom näringsministern tycks ha glömt det finner jag anledning
            att erinra honom om att folkomröstningsutslaget faktiskt innebar
            att svenska folket godkände en utbyggnad av den svenska kärnkraften
            från dåtidens sex till tolv reaktorer. Allt detta gjordes i syfte
            att komma bort från användningen av fossila bränslen, och i avvaktan
            på att förnybar energi skulle bli ett tillgängligt alternativ.
            Där är vi inte än.
          </note>
          <note>
            Vi skulle använda elen från kärnkraften så länge den behövdes
            för upprätthållande av välfärd och sysselsättning. Det är just
            detta som regeringen och Socialdemokraterna nu vill bryta emot
            genom att avveckla i förtid och återinföra den användning av fossila
            bränslen som kärnkraftsprogrammet syftade till att ta oss bort
            ifrån. Regeringens energipolitik är ett brott mot utslaget i folkomröstningen.
            Det innebär att det socialdemokratiska arbetarpartiet har konverterat
            på rekordtid från ett linje 2-parti till ett linje 3-parti - för
            att nu tala i folkomröstningstermer. Just därför är oppositionens
            kritik också inom det socialdemokratiska partiet så hård.
          </note>
          <note>
            Låt oss ta Pappersarbetareförbundets ordförande
          </note>
          <note>
            Sune Ekbåge som ett bra exempel. Han karakteriserar regeringens
            energipolitik som helt vansinnig, och han är en representativ
            stämma för hela den samlade svenska fackföreningsrörelsen. Det
            beror på att det fanns en massa socialdemokratiska kämpar och
            fackföreningsmän som i 1980 års folkomröstning stod på barrikaderna
            och slogs för vad de trodde var en förnuftig energipolitik och
            som nu upptäcker att Göran
          </note>
          <note>
            Persson och Anders Sundström har lurat skjortan av dem och gjort
            om Socialdemokraterna till ett linje 3-
          </note>
          <note>
            parti.
          </note>
          <note>
            Ni skadar med den politiken jobben. Ni skadar med den politiken
            miljön. Ni skadar med den politiken ekonomin. Ni splittrar landet.
            Ni bedriver en politik som är djupt destruktiv därför att den
            bygger på kapitalförstöring. Allt detta gör ni dessutom av partitaktiska
            skäl.
          </note>
          <note>
            Vårt alternativ är naturligtvis inte att stänga alla reaktorer
            samtidigt. Vårt alternativ är att göra som vi sade i folkomröstningen,
            nämligen att låta ekonomi och säkerhet vara avgörande för och
            styra förnyelsen av den svenska elproduktionsapparaten.
          </note>
          <note>
            Låt mig så till sist upprepa de två frågorna till Anders Sundström.
          </note>
          <note>
            För det första: Avser näringsministern att hålla ord? Avser näringsministern
            att se till att regeringen återkallar sin begäran om ett bemyndigande,
            så att riksdagen i enlighet med näringsministerns löfte får möjlighet
            att pröva ersättningen till Sydkraft om det träffas en frivillig
            uppgörelse?
          </note>
          <note>
            För det andra: Vad kommer en förtida kärnkraftsavveckling i Barsebäck
            att kosta det svenska folkhushållet och skattebetalarna?
          </note>
          <note>
            Anf. 9 Näringsminister ANDERS
          </note>
          <note type="speaker">
            SUNDSTRÖM (s) replik:
          </note>
          <note>
            Fru talman! Om jag kommer ihåg rätt, Mikael
          </note>
          <note>
            Odenberg, skulle man om man varit linje 3-anhängare i dag, ja
            faktiskt för ett antal år sedan, ha stängt alla tolv reaktorer
            - det finns ju de som tillhörde linje 3
          </note>
          <note>
            som vi kan fråga, t.ex. Dan Ericsson. Mikael Odenberg anklagar
            mig för att vara linje 3:are. Då är han antingen dåligt påläst,
            eller också vill han inte kunna sakfrågan. Linje 3:s lösning är
            faktiskt för länge sedan förbi. I linje 2 däremot, som jag tillhörde,
            sade vi att vi skulle börja omställningen just nu när vi började.
          </note>
          <note>
            Mikael Odenberg har för vana att använda väldigt starka ord.
            Om Lagrådet sade han en gång i tiden att det var ett stort skämt.
            Nu är det någon annan som är ett skämt. Det som bestämmer om man
            är bra eller dålig är väl helt enkelt vilken ståndpunkt man har
            i förhållande till Mikael Odenberg.
          </note>
          <note>
            Jag skall däremot svara på Mikael Odenbergs fråga om bemyndigandet.
            Ja, vi har begärt riksdagens bemyndigande att få genomföra denna
            stängning av
          </note>
          <note>
            Barsebäck. Vi har gjort det med ett underlag i en folkomröstning.
            Vi har gjort det mot bakgrund av att en majoritet av riksdagen
            står bakom ett inriktningsbeslut och ett lagstiftningsbeslut.
          </note>
          <note>
            Bemyndiganden har förekommit tidigare. Under förra mandatperioden
            gjorde den dåvarande borgerliga regeringen ett bemyndigande på
            17 sidor i en proposition om att sälja ut samtliga svenska statliga
            tillgångar. Detta gjorde man när räntan var 500 %, och aktiekursen
            var inte i topp, om jag säger så. Då gjorde man detta bemyndigande
            - utan någon utredning, utan något som helst underlag. Och Mikael
            Odenberg satt tyst. Här finns ett gigantiskt material som visar
            vad vi vill göra. Vi har också gått till riksdagen och fått stöd
            över blockgränserna och inte hos Ny demokrati, som ni gjorde.
          </note>
          <note>
            Min fråga kvarstår, Mikael Odenberg: Vad vill ni göra för att
            göra det möjligt att nu påbörja omställningen? Det var ju det
            ni sade. Vad vill ni göra för att
          </note>
          <note>
            18 år efteråt göra det möjligt att påbörja omställningen?
          </note>
          <note type="speaker">
            Anf. 10 MIKAEL ODENBERG (m) replik:
          </note>
          <note>
            Fru talman! Låt mig, eftersom jag glömde det tidigare, nu ta
            tillfället i akt att å Moderata samlingspartiets vägnar uttrycka
            en stor förståelse för Lennart
          </note>
          <note>
            Daléus önskemål om en reaktorsäkerhetsutredning.
          </note>
          <note>
            Det finns inslag i den svenska engergipolitiken som ger ett sådant
            önskemål ökad aktualitet. Jag vill ge tre exempel på det.
          </note>
          <note>
            I januari intervjuades chefen för Ignalinaverket,
          </note>
          <note>
            Victor Shevaldin, i den tyska tidningen Tageszeitung.
          </note>
          <note>
            Han gjorde där helt klart att den gamla tisdplanen för avställning
            av Ignalina inte längre är aktuell. Han uttalade i intervjun mycket
            tydligt att han när Polenkabeln är färdig hoppas kunna exportera
            ersättningsel för Barsebäck från Ignalina till Sverige.
          </note>
          <note>
            I februari annonserade det litauiska ekonomidepartementet i Financial
            Times. Man begärde offerter från grupper av västerländska företag
            på att bygga och operera en elförbindelse till Västeuropa. Det
            anmärkningsvärda var att man i annonsen tio år framåt i tiden
            garanterade årliga elleveranser på minst 6 TWh, något som i min
            begreppsvärld innebär att man måste driva Ignalina vidare lika
            länge.
          </note>
          <note>
            I går uttalade Rysslands förre vice premiärminister
          </note>
          <note>
            Anatolij Tjubajs, numera vd för det stora ryska energibolaget
            som behärskar 80 % av den ryska marknaden, att han såg stora möjligheter
            i den destruktiva förtidsavvecklingen - ja, han kallade den inte
            destruktiv. Han såg nämligen här en stor exportmarknad för el
            från Ryssland.
          </note>
          <note>
            De här tre exemplen visar väldigt tydligt hur vi med en förtida
            svensk kärnkraftsavveckling faktiskt riskerar att försämra kärnsäkerhetsläget
            i hela norra
          </note>
          <note>
            Europa genom att vi med en sådan politik indirekt riskerar att
            förlänga den återstående driftstiden för farliga och osäkra reaktorer
            österut. Från kärnsäkerhetssynpunkt är det vansinne att lägga
            ned säkra svenska reaktorer. I den mån vi har några resurser över
            borde vi naturligtvis inte öda det på skadestånd till tyska, norska
            och svenska aktieägare i Sydkraft, utan vi borde använda de resurserna
            för att påskynda en avveckling av de osäkra reaktorerna i öst.
          </note>
          <note>
            Jag vill mot den här bakgrunden ta fasta på Lennart Daléus utspel
            och säga att vi välkomnar en bred utredning om reaktorsäkerhetsfrågorna
            i hela norra
          </note>
          <note>
            Europa.
          </note>
          <note>
            Låt mig så till sist än en gång upprepa mina två frågor till
            Anders Sundström.
          </note>
          <note>
            Den första frågan är: Avser regeringen att återkalla förslaget
            om bemyndigande? Anders Sundström refererar till tidigare bemyndiganden,
            men det finns en skillnad. Den här gången har Anders Sundström
            lovat att riksdagen skall få ta ställning till ersättningsbeloppet.
            Frågan blir då mycket enkel: Avser Anders
          </note>
          <note>
            Sundström att hålla ord?
          </note>
          <note>
            Den andra frågan upprepar jag en gång till, ifall näringsministern
            skulle ha glömt den: Vad kommer en förtida avveckling av Barsebäck
            att kosta det svenska folkhushållet och skattebetalarna?
          </note>
          <note>
            Anf. 11 Näringsminister ANDERS
          </note>
          <note type="speaker">
            SUNDSTRÖM (s) replik:
          </note>
          <note>
            Fru talman! Alla sju partier vill avveckla kärnkraften. Vi tre
            partier vill med våra program ersätta det bortfall av el som blir
            följden av att produktionen i
          </note>
          <note>
            Barsebäck faller bort med ny inhemsk produktion.
          </note>
          <note>
            Däremot vet vi inte hur moderaterna har tänkt ersätta kärnkraften.
            Det kan väl hända att det är de som är de stora kunderna borta
            i Ryssland. Vi har ju en politik för att fullt ut ersätta den
            kärnkraft som avvecklas. Vi har ersättning för den första Barsebäcksreaktorn.
          </note>
          <note>
            Beslutet om den andra reaktorn fattar riksdagen när vi också
            har ersättning för den. Med en moderat politik, som innebär att
            alla reaktorer stängs samtidigt, blir det däremot en gigantisk
            import av kärnkraft från
          </note>
          <note>
            Östeuropa. Det är sanningen. Den skall vi inte dölja.
          </note>
          <note>
            Vi vet fortfarande inte vad moderaterna menade för 18 år sedan
            när de sade att de ville ersätta kärnkraften med något annat,
            och vi vet inte vad de vill göra för att göra det möjligt att
            ersätta kärnkraften.
          </note>
          <note>
            Det kan inte tolkas på något annat sätt än som att moderaterna
            egentligen inte ville göra det de för 18 år sedan sade att de
            skulle göra. Det är allvarligt i sig.
          </note>
          <note>
            Riksdagen kommer att få ta ställning till ett bemyndigande om
            att genomföra inlösen av Barsebäck, och det är ett ställningstagande
            som riksdagen gör. Detta sker utifrån ett gott beslutsunderlag,
            till skillnad från det beslutsunderlag som fanns när man under
            de år då
          </note>
          <note>
            Odenberg hade inflytande i Sverige bemyndigade regeringen att
            sälja samtliga tillgångar.
          </note>
          <note type="speaker">
            Anf. 12 LENNART DALÉUS (c) replik:
          </note>
          <note>
            Fru talman! Jag vill ställa en kort fråga till näringsministern.
            Kan regeringen tänka sig och är man beredd att tillsätta en ny
            reaktorsäkerhetsutredning för att få ett parlamentariskt grepp
            om de reaktorer som ingår i det svenska energisystemet, över vilka
            Sverige förfogar och vilka skall avvecklas efter det att de två
          </note>
          <note>
            Barsebäcksreaktorerna är stängda?
          </note>
          <note>
            Anf. 13 Näringsminister ANDERS
          </note>
          <note type="speaker">
            SUNDSTRÖM (s) replik:
          </note>
          <note>
            Fru talman! Jag tycker att den argumentation som
          </note>
          <note>
            Lennart Daléus har känns väldigt tung och väldigt riktig. För
            varje år som går lär vi oss litet till. Därför tycker jag att
            det nu finns skäl att göra en ny översyn.
          </note>
          <note>
            Jag vill inte å regeringens vägnar binda mig för hur den översynen
            skall se ut, i vilken form den skall ske och exakt hur den skall
            gå till. Men jag tycker att det krav som Lennart Daléus ställer
            är ett fullt rimligt krav. Jag kommer att ta upp frågan i regeringen.
            Det känns klokt att göra det.
          </note>
          <note>
            Men jag vill passa på att säga att det inte är en utredning som
            skall användas för att Sverige skall berätta hur alla andra skall
            göra. Syftet måste ju vara att städa framför sin egen dörr innan
            man springer till alla andra och städar. Det är faktiskt en ganska
            bra ordning.
          </note>
          <note type="speaker">
            Anf. 14 LARS LEIJONBORG (fp) replik:
          </note>
          <note>
            Fru talman! Jag tycker egentligen att det är ganska fantastiskt
            att näringsministern har kunnat tala så länge här utan att ge
            något som helst besked på de två avgörande punkterna, nämligen
            vad det kostar och vilka miljökonsekvenser det får.
          </note>
          <note>
            Vi vet inte om det kostar 5, 10 eller 15 miljarder att avveckla
            Barsebäck. Jag skulle vilja fråga om det får kosta hur mycket
            som helst. Finns det någon gräns för regeringens och Socialdemokraternas
            vilja att genomtrumfa detta?
          </note>
          <note>
            Vi vet däremot vad belopp av den storleksordningen skulle kunna
            betyda för att öka kärnsäkerheten i öst, för att ge fler gamla
            människor i detta land en värdig vård eller för att höja kvaliteten
            i den svenska skolan. Socialdemokraterna har tydligen bestämt
            sig för att genomföra detta vad det än kostar.
          </note>
          <note>
            Anders Sundström drog parallellen med att vi ville sälja ut statliga
            företag. Han antydde att vi skulle kunna sälja dem till underpris.
            Men det som nu sker är ju att ni tänker skänka bort en del av
            Vattenfall gratis för att få igenom stängningen av Barsebäck.
            I
          </note>
          <note>
            praktiken är detta förstås precis detsamma. Staten betalar för
            detta i form av skadestånd eller genom att ge bort statlig egendom.
            Då återstår frågan om det får kosta vad som helst. Har näringsministern
            någon aning om vad det kommer att kosta?
          </note>
          <note>
            Linje 2 bestod i huvudsak av tre parter, nämligen
          </note>
          <note>
            Socialdemokraterna, Landsorganisationen och Folkpartiet. Vilken
            linje i dag är mest trogen mot linje 2:s slogan: Avveckla kärnkraften
            med förnuft? Vi och LO
          </note>
          <note>
            har en uttolkning. Socialdemokraterna har en annan.
          </note>
          <note>
            Jag hävdar att vår linje, att se till att miljövänliga energislag
            kommer till och ta kärnkraften ur drift i den takt det sker, är
            det som i högst grad ligger i linje med vad linje 2 sade.
          </note>
          <note>
            När näringsministern talar om hur produktionen i
          </note>
          <note>
            Barsebäck skall ersättas är det verklighetsfrämmande.
          </note>
          <note>
            I dag projekteras ju ny fossileldad energiproduktion i
          </note>
          <note>
            Sydsverige. I dag planerar danska kolkraftverksägare att öka
            sin export till Sverige. Det är verkligheten.
          </note>
          <note>
            Näringsministern sade att vi skall göra detta lugnt och planerat
            och att vi skall ersätta det med inhemsk produktion. Vilken inhemsk
            produktion? Är det Karlshamnsverket och nyprojekterade fossileldade
            kraftverk? Den risken är mycket stor genom att vi tyvärr inte
            har kommit så långt som vi alla önskar när det gäller de ekologiska
            alternativen.
          </note>
          <note>
            Folkpartiet stöder de ansträngningarna. Vi ironiserar inte över
            kottplockning och vedeldning. Vi ser gärna en ökad biobränsleanvändning
            i Sverige. Men sanningen är ju att vi inte är så långt framme
            att vi i dag kan vara säkra på att en stängning av Barsebäck inte
            resulterar i ökade koldioxidutsläpp. Tvärtom talar allt för att
            så blir fallet. Det är därför regeringen inte vågar genomföra
            en miljökonsekvensanalys av detta ödesdigra beslut.
          </note>
          <note>
            Anf. 15 Näringsminister ANDERS
          </note>
          <note type="speaker">
            SUNDSTRÖM (s) replik:
          </note>
          <note>
            Fru talman! Det var inte bara så att man sålde dessa statliga
            företag under den borgerliga regeringen.
          </note>
          <note>
            Man sålde dem till underpris, Lars Leijonborg. Lars
          </note>
          <note>
            Leijonborg kan ju titta på aktiekursen på dessa bolag i dag och
            jämföra med vad Lars Leijonborg fick för dem. Det rör sig om tiotals
            miljarder kronor i underpris. Man behöver inte vara speciellt
            begåvad för att se detta. Om man säljer aktier i ett läge när
            räntan är
          </note>
          <note>
            500 % är aktiekursen ganska pressad. Det ideologiska var naturligtvis
            mycket viktigare än omsorgen om
          </note>
          <note>
            Sverige.
          </note>
          <note>
            Sedan gällde det om det är ett linje 2-förslag som nu ligger.
            Historien om linje 3 kan vi. Men det här dokumentet, Lars Leijonborg,
            har Folkpartiet, LO och socialdemokratin utformat gemensamt i
            rikskommittén för linje 2. I det dokumentet står det på s. 12
            avseende perioden 1990-2000: Kärnkraftverken börjar avvecklas
            mot slutet av perioden. Energin från dem ersätts med inhemska
            energiråvaror.
          </note>
          <note>
            Så står det i Lars Leijonborgs, mitt och LO:s gemensamma linje
            2-dokument. Så stod det inte hos linje 3. Låt oss ha klarat ut
            det.
          </note>
          <note>
            Att det skulle finnas utrymme för att stänga den första reaktorn
            i Barsebäck bygger inte på något underlag som regeringen har hittat
            på. Vi tillsatte en stor parlamentarisk utredning. Den leddes
            av riksmarskalken Gunnar Brodin. Utredningen kom fram till den
            slutsatsen att det faktiskt redan i dag finns utrymme för att
            stänga den första reaktorn i Barsebäck. Trots detta levererade
            vi ett program till riksdagen som också innehåller satsningar
            på ny inhemsk förnybar energi. Men underlaget är att en parlamentarisk
            kommitté kom fram till slutsatsen att vi hade överskott motsvarande
            den första reaktorn. Läs linje 2:s program, Lars Leijonborg!
          </note>
          <note>
            (Applåder)
          </note>
          <note type="speaker">
            Anf. 16 LARS LEIJONBORG (fp) replik:
          </note>
          <note>
            Fru talman! Det är väl ett exempel på näringsministerns argumentationsnöd
            i den fråga vi nu diskuterar att han måste ta en massa tid för
            att tala om en helt annan fråga, nämligen utförsäljning av statliga
            företag. Det som är mest anmärkningsvärt på det området i dag
            är ju att man tydligen tänker skänka bort Ringhalsverket för att
            genomtrumfa den här snabbstängningen.
          </note>
          <note>
            Om man skall vara intellektuellt hederlig skall man väl erkänna
            att linje 2 var för optimistisk, och jag tycker att man skall
            vara optimistisk. Men nu i efterhand får vi erkänna att utvecklingen
            av de alternativa energislagen inte har gått på det sätt som vi
            hoppades
          </note>
          <note>
            1980. Det var skillnaden mellan linje 3 och linje 2.
          </note>
          <note>
            Linje 2 sade att verken skall drivas så länge som det är ekonomiskt
            och tekniskt motiverat. Men linje 3
          </note>
          <note>
            sade att det spelar ingen roll - vi skall snabbstänga.
          </note>
          <note>
            Och nu har ni övergått till snabbstängningslinjen.
          </note>
          <note>
            Näringsministern ger fortfarande inget svar på frågan om vad
            detta kommer att kosta. Han förnekar inte heller att Barsebäcksavvecklingen
            har lett till att fossileldade kraftverk nu projekteras i Sydsverige.
          </note>
          <note>
            Anf. 17 Näringsminister ANDERS
          </note>
          <note type="speaker">
            SUNDSTRÖM (s) replik:
          </note>
          <note>
            Fru talman! Jag börjar med det sista. Jag vet inte att det har
            rests något krav i riksdagen om att förbjuda företag att etablera
            energiproduktion. Men Lars Leijonborg får gärna väcka den frågan
            så får vi diskutera det då.
          </note>
          <note>
            Nu erkände Leijonborg att det är linje 2 som vi nu genomför.
            Men sedan säger han att eftersom vi nu stänger den första reaktorn
            efter 18 år så är det en snabbstängning som vi håller på med.
            Är det trovärdigt att säga att efter 18 år genomför vi nu den
            första stängningen av den första reaktorn, och det är en snabbstängning?
            Jag måste få säga att jag inte tror att det är många som tror
            på Lars Leijonborg.
          </note>
          <note>
            Det är ju faktiskt en ganska långsam, försiktig start. Det tar
            18 år innan vi börjar med den första reaktorn, och vi säger i
            det beslut som vi går till riksdagen med att vi inte kommer att
            hinna stänga alla tolv till år 2010. Jag vet inte vad ordet långsamt
            är om
          </note>
          <note>
            18 år är snabbt för den första reaktorn.
          </note>
          <note type="speaker">
            Anf. 18 DAN ERICSSON (kd) replik:
          </note>
          <note>
            Fru talman! Energiministern sade att han ville ersätta kärnkraft
            med förnybara bränslen. Men problemet är ju, fru talman, att man
            inte gör det.
          </note>
          <note>
            Jag redovisar också rätt så tydligt vad som kommer att hända.
            Det finns miljökonsekvensanalyser gjorda av Elforsk och SMHI som
            pekar på att det blir oljeeldning och det blir kolkraft. Det kommer
            att drabba oss i form av ökad växthuseffekt, i form av att man
            börjar trasa sönder ozonlagret.
          </note>
          <note>
            Regeringens egen energimyndighet har sagt att man räknar med
            en ökning av koldioxidutsläppen med
          </note>
          <note>
            9 %. Har man fel? Jag vill fråga Anders Sundström:
          </note>
          <note>
            Har energimyndigheten fel när man säger att vid en stängning
            av Barsebäck kommer det att bli denna koldioxidökning?
          </note>
          <note>
            Nu har energiministern varit positiv i alla fall i en fråga.
            Det handlar om en utredning av säkerheten. Det är bra.
          </note>
          <note>
            Jag hade en fråga om möjligheten att få en rejäl miljökonsekvensanalys.
            Nu när ministern är på litet gott humör kanske han kan ge det
            beskedet också.
          </note>
          <note>
            Kan vi från regeringen få fram en tydlig miljökonsekvensanalys?
            Kan vi få en analys av vad som händer om man stänger Barsebäck
            enligt det koncept som de energiöverenskommelseslutande partierna
            har?
          </note>
          <note>
            Sedan har jag en annan fundering. Jag hörde en ny liten avledande
            formulering från ministerns sida. Han sade att det finns ett överskott
            av el, sett över en klimat- och konjunkturcykel. Om man ser till
            ett snitt, så fixar vi det här.
          </note>
          <note>
            Men vad händer då, fru talman, om vi skulle få en kraftfull högkonjunktur?
            Och vad händer om vi samtidigt skulle få ett torrår? Vi vet vad
            som hände 1996.
          </note>
          <note>
            Då hade vi lågkonjunktur och fick ett torrår. Då importerade
            vi ungefär 10 % av vårt elbehov. Vi hade alltså inte riktig täckning.
            Det är klart att ser man till ett snitt så kanske vi klarar det.
            Men det är ju inte det som är verkligheten. Det varierar, och
            det vet näringsmininstern. Vid de variationerna blir det kraftiga
            utslag vad gäller just fossilförbränning och därmed ökade koldioxidutsläpp.
          </note>
          <note>
            Anf. 19 Näringsminister ANDERS
          </note>
          <note type="speaker">
            SUNDSTRÖM (s) replik:
          </note>
          <note>
            Fru talman! Det kanske märkligaste partiet av alla i riksdagen
            är faktiskt Kristdemokraterna. Kristdemokraterna var och är fortfarande
            ett linje 3-parti. I varje fall gäller det Kristdemokraternas
            medlemmar och grundorganisationer.
          </note>
          <note>
            Kristdemokraterna har varit beredda att ansluta sig till linje
            2 i samtalen vi hade under energiförhandlingarna. När energiförhandlingarna
            avbröts gick de till linje 1 med moderaterna. Och nu säger de
            att de skall folkomrösta. Om vad vet jag inte riktigt. Men det
            är den senaste positionen.
          </note>
          <note>
            Jag måste faktiskt få fråga kristdemokraterna: Vad har ni egentligen
            för uppfattning i den här frågan? Det är för mig helt outgrundligt
            vad som är er ståndpunkt.
          </note>
          <note>
            Låt mig få referera till Ronny Eriksson och fråga: Är ni för
            eller emot? Det skulle vara oerhört intressant att få veta.
          </note>
          <note type="speaker">
            Anf. 20 DAN ERICSSON (kd) replik:
          </note>
          <note>
            Fru talman! Energiministerns taktik märks tydligt i den här debatten.
            Han kan bara syssla med taktik. Han kan inte diskutera sakfrågan.
            Han har inte svarat på frågor om kostnaderna, om hanteringen av
            det belopp man är beredd att ge till Sydkraft och om vem som skall
            besluta om det. Är det riksdagen eller regeringen? Han vill inte
            ens svara på en fråga om miljökonsekvenserna. Han vill inte ens
            svara på frågan om hans egen myndighet, energimyndigheten, hade
            fel när man säger att stängningen av en reaktor skulle leda till
            en ökning av koldioxidutsläppen med 9 %.
          </note>
          <note>
            Han vill inte svara på en enda fråga som berör själva sakfrågan.
          </note>
          <note>
            Det var ju det jag sade inledningsvis. Det här handlar inte om
            fakta längre. Det handlar om taktik.
          </note>
          <note>
            Det är en av anledningarna till att vi har börjat fundera på
            hur vi skall ta oss ur detta.
          </note>
          <note>
            Det är, energiministern, inte jag som har varit märklig. Mitt
            parti har inte varit märkligt. Det var ju energiministern som
            lämnade det upplägg som vi var överens om, att stänga reaktorer
            i takt med att vi får fram det förnybara, i takt med att vi kan
            spara och effektivisera bort el. Ministern, Kristdemokraterna
            och Vänstern var faktiskt överens om det upplägget ända fram till
            de sista dagarna då man helt plötsligt lämnade den ståndpunkten
            och vi fick det olyckliga beslut vi nu sitter mitt uppe i.
          </note>
          <note>
            Anf. 21 Näringsminister ANDERS
          </note>
          <note type="speaker">
            SUNDSTRÖM (s) replik:
          </note>
          <note>
            Fru talman! Låt mig säga till kristdemokraterna att jag ställer
            frågan därför att ni är det enda parti som har lyckats inta alla
            positioner: linje 1, linje 2, linje 3
          </note>
          <note>
            och nu ny folkomröstning.
          </note>
          <note>
            Jag, regeringen, har väldigt tydligt redovisat regeringens ståndpunkter.
            Vi har svarat på frågorna, om ni vill använda den formuleringen.
            Vi har redovisat vad vi vill göra. Vi har redovisat varför vi
            vill göra det. Vi har sagt att vårt skäl är att vi vill åstadkomma
            en omställning och att det skall ske under lång tid på ett förnuftigt
            och sansat sätt.
          </note>
          <note>
            Ni däremot hoppar från tuva till tuva. Det är klart att jag då
            har rätt att ställa frågan: Vilket är det? Är det linje 1, linje
            2, linje 3 eller ny folkomröstning som gäller? Ni har haft alla
            dessa fyra positioner under bara några månaders tid. Det är faktiskt
            rätt fantastiskt att kunna inta alla dessa ståndpunkter samtidigt.
            Det är inte många som klarar det. Men Dan Ericsson klarar det,
            och det är en bravur.
          </note>
          <note type="speaker">
            Anf. 22 EVA GOËS (mp) replik:
          </note>
          <note>
            Fru talman! Om socialdemokraterna menar allvar med avvecklingen,
            Anders Sundström, hade det då inte varit lämpligt att skriva lagen
            på det sätt som
          </note>
          <note>
            Miljöpartiet gjorde och som visade sig vara rätt i KU-
          </note>
          <note>
            utfrågningen? Sedan kunde man ha höjt elskatten och skatteväxlat,
            precis som 70 % av Nordamerikas och
          </note>
          <note>
            Europas stater tycker är bra. Och sedan kunde man ha tagit en
            reaktor ur drift. Man kunde ha valt en statlig reaktor, t.ex.
            Ringhals 2. Då hade det varit gjort, och då hade man bevisat att
            man menar att man vill avveckla 1998, att man vill påbörja detta.
            Upp till bevis!
          </note>
          <note>
            Anf. 23 Näringsminister ANDERS
          </note>
          <note type="speaker">
            SUNDSTRÖM (s) replik:
          </note>
          <note>
            Fru talman! För mig är det enkelt. Jag ville påbörja omställningen.
            Det gör man med en lag.
          </note>
          <note>
            Men frågan är: Hur mycket måste Miljöpartiet höja elpriset för
            att Barsebäck skall stanna nu? Hur många öre för att stanna nu?
          </note>
          <note type="speaker">
            Anf. 24 EVA GOËS (mp) replik:
          </note>
          <note>
            Fru talman! Jag har redan beskrivit det. Vi höjer 2
          </note>
          <note>
            öre i år och 1 öre varje år framöver. År 2010 står definitivt
            fast.
          </note>
          <note>
            Det är det jag undrar. Här har ni stått och sagt att alla partier
            ställer upp på linje 2. Folkpartiet och alla andra har sagt: Vi
            skall avveckla. Gäller år 2010 i sådana fall? Nej, det gör det
            inte!
          </note>
          <note>
            Men en reaktor per år hade väl varit bra. Om man hade börjat
            med Ringhals nu 1998 hade man i alla fall bevisat att man menar
            allvar. Vi har inte råd att fortsätta att driva den livsfarliga
            kärnkraften.
          </note>
          <note>
            I februari inträffade ett stopp i en hjälpmatarvattenpump på
            Ringhals 3. Det visade sig att en ventil hade varit felställd
            under hela driftsäsongen. Händelsen fick 1 på INES-skalan. Vi
            har inte säkra kärnkraftverk i Sverige.
          </note>
          <note>
            Man talar om konkurrenskraft, att vi skall jaga kilowatt och
            sänka energianvändningen. NUTEK, som nu heter energimyndigheten,
            har visat hur man kan energieffektivisera genom att tävla om nya
            kyldiskar som gör att man sänker förbrukningen med
          </note>
          <note>
            65 % och sparar 20 000 kr per år. Det är väl så vi skall jobba!
          </note>
          <note type="speaker">
            Anf. 25 LENNART DALÉUS (c):
          </note>
          <note>
            Fru talman! En sådan här debatt väcker naturligtvis nya frågor.
          </note>
          <note>
            Dan Ericsson sade att energidebatten måste karakteriseras av
            fakta. Jag delar gärna den uppfattningen.
          </note>
          <note>
            Fakta är viktiga i energidebatten. Men jag tycker också att den
            här frågan rymmer litet av etik och moral. Jag tycker att man
            i energidebatten bör kunna visa politisk etik och politisk moral
            även i ett litet längre perspektiv. Vi står för det i Centerpartiet.
            Vi står för den ståndpunkt som vi, välgrundat, intog år 1980 -
          </note>
          <note>
            det här med linjer kan vi möjligen lämna därhän ett ögonblick.
          </note>
          <note>
            Jag kommer ihåg när jag och många andra gick tillsammans med
            bl.a. många kristdemokrater. Vi sade, kanske litet trubbigt: Vad
            skall väck? Barsebäck! Och vi sjöng: Aldrig ger vi upp. Nu undrar
            jag:
          </note>
          <note>
            Vad var det egentligen kristdemokraterna ville ha väck? Vad var
            det kristdemokraterna aldrig skulle ge upp? Budskapet då var tydligt.
            Det är möjligt att budskapet från Dan Ericsson nu också är tydligt,
            men
          </note>
          <note>
            - försiktigt uttryckt - på ett litet annat sätt. Stora tidningar
            kan göra 180 grader om på sin ledarsida när det passar dem, och
            det är möjligt att också partier kan göra det. Men man bör ha
            en så stark etik och moral att man också vågar klargöra att man
            har gjort helt om.
          </note>
          <note>
            Till Mikael Odenberg måste man, fru talman, ställa två frågor.
            Den ena är: Varför vill man över huvud taget stänga kärnkraften
            - för det säger ju Mikael Odenberg att han vill - om den nu är
            så förträfflig och säker? Varför vill man göra det? Sedan bekänner
            sig ju både Mikael Odenberg och jag till marknadsekonomin, om
            än kanske med litet olika förtecken, så den andra frågan blir:
            Varför tror Mikael
          </note>
          <note>
            Odenberg att kärnkraften stängs av i länder med en fungerande
            marknadsekonomi - USA, Kanada, Italien m.fl. exempel? Varför stänger
            man av den, om den nu är en så förträfflig energikälla?
          </note>
          <note>
            Fru talman! Till Lars Leijonborg måste man ställa en fråga av
            litet annan karaktär. Lars Leijonborg lade, av någon för mig fullständigt
            obegriplig anledning, upp eventuella kommande regeringsförhandlingar
            på bordet i den här debatten och talade om vilket krav han och
            Folkpartiet då skulle driva: kravet att Barsebäck skall få köras
            vidare. Nu är krav en sak, fru talman. Krav ställer man möjligen
            inför förhandlingar. Men intressantare är ju utgången av förhandlingarna.
            Då blir den litet mer precisa frågan till Lars Leijonborg - lyssna
            noga nu: Sitter Folkpartiet i en regering under vars mandatperiod
            en eller flera reaktorer i
          </note>
          <note>
            Barsebäck stängs?
          </note>
          <note>
            Jag skall upprepa frågan, fru talman, för att göra det lätt för
            Lars Leijonborg. Han har ju ont om tid, men om kameran riktas
            dit kan vi se om han skakar på huvudet eller nickar. Sitter Folkpartiet
            i en regering under vars mandatperiod en eller flera reaktorer
            i
          </note>
          <note>
            Barsebäck stängs? Det är den intressanta frågan.
          </note>
          <note type="speaker">
            Anf. 26 DAN ERICSSON (kd) replik:
          </note>
          <note>
            Fru talman! Lennart Daléus citerade det vi skanderade på den
            tiden: Vad skall väck? Barsebäck! Men han glömde nästa del i strofen:
            Vad skall in? Sol och vind! Man sade inte, Lennart Daléus: Vad
            skall in?
          </note>
          <note>
            Olja, kol och gas! Det är ju det som nu är effekten.
          </note>
          <note>
            Jag kan förresten passa på att fråga Lennart
          </note>
          <note>
            Daléus: Varför har han inte sett till att regeringen tar fram
            en miljökonsekvensanalys av det här beslutet?
          </note>
          <note>
            Tycker han att energimyndighetens uppgifter om att vi får ökade
            koldioxidutsläpp med 9 % är fel?
          </note>
          <note type="speaker">
            Anf. 27 LENNART DALÉUS (c) replik:
          </note>
          <note>
            Fru talman! Jag vet, många kristdemokrater vet och vi som ingick
            i linje 3 vet vad vi lade i kravet på att kärnkraften och Barsebäck
            skulle stängas. Det kan aldrig Dan Ericsson fördunkla.
          </note>
          <note type="speaker">
            Anf. 28 DAN ERICSSON (kd) replik:
          </note>
          <note>
            Fru talman! Det är bra att Lennart Daléus vet vad som lades in
            i detta. Men varför bidrar han då till att det blir olja, kol
            och gas i stället för de alternativ som vi då pläderade för? Det
            är det huvudfrågan handlar om. Det är det som är fakta. Att då
            dribbla bort det med regeringsfrågan, som Lennart Daléus gjorde
            nyss, tycker jag är att sänka den här debatten.
          </note>
          <note type="speaker">
            Anf. 29 LARS LEIJONBORG (fp) replik:
          </note>
          <note>
            Fru talman! När nu Lennart Daléus har tid att förbereda sitt
            partiledarskap i Centerpartiet tycker jag att han skall studera
            Thorbjörn Fälldin och inte göra om dennes stora misstag att ställa
            offentliga ultimatum:
          </note>
          <note>
            Ingen taburett är så värdefull osv.
          </note>
          <note>
            Jag var medarbetare till Per Ahlmark när han förhandlade med
            Thorbjörn Fälldin om laddning av ett aggregat i Barsebäck. Jag
            var vice ordförande i Folkpartiet när Bengt Westerberg förhandlade
            med bl.a.
          </note>
          <note>
            Olof Johansson om att få bort ett avvecklingsbeslut vad gäller
            Barsebäck. Jag ställer inga offentliga ultimatum, men om vi hamnar
            i den eftersträvansvärda situationen att Lennart Daléus och jag
            kommer att förhandla om detta i september kan Lennart Daléus vara
            alldeles säker på att jag kommer att vara en mycket tuff förhandlare.
          </note>
          <note type="speaker">
            Anf. 30 LENNART DALÉUS (c) replik:
          </note>
          <note>
            Fru talman! Svaret är intressant. Jag har inte - det vill jag
            säga till föregående talare - lyft upp några regeringsförhandlingar
            på detta bord. Det har Lars
          </note>
          <note>
            Leijonborg gjort. Han har offentligt deklarerat, alldeles nyss
            här i kammaren, vilka krav han tänker ställa.
          </note>
          <note>
            Jag kan bara säga att i förhållande till det han sade tidigare
            är det här svaret litet intressantare.
          </note>
          <note type="speaker">
            Anf. 31 MIKAEL ODENBERG (m):
          </note>
          <note>
            Fru talman! Jag förstod ärligt talat inte frågan. Vi moderater
            vill låta ekonomi och säkerhet styra utvecklingen av elproduktionsapparaten,
            inte politiska beslut och lagstiftning här i riksdagen.
          </note>
          <note>
            Anders Sundström har under den här debatten gett två besked.
            Det första beskedet är att regeringen och socialdemokraterna fortsätter
            att vägra att tala om vad en förtida kärnkraftsavveckling i Barsebäck
            kommer att kosta skattebetalarna. Vi har också fått beskedet att
            han bryter sitt löfte till konstitutionsutskottet: Riksdagen skall
            inte få möjlighet att ta ställning till ersättningen till Sydkraft
            vid en förhandlingsöverenskommelse utan bara bli informerad i
            efterhand.
          </note>
          <note>
            Moderata samlingspartiet har också två besked att ge. Det första
            är att vi vill avveckla kärnkraftsavvecklingen. Det andra är att
            vi vill upphäva avvecklingslagen. Sedan får väljarna säga sitt.
          </note>
          <note type="speaker">
            Anf. 32 LENNART DALÉUS (c) replik:
          </note>
          <note>
            Fru talman! Mikael Odenberg ville inte berätta -
          </note>
          <note>
            jag inser att han får det svårt nu, fru talman - varför han tror
            att kärnkraften stängs av i andra länder än
          </note>
          <note>
            Sverige av rent ekonomiska, säkerhetsmässiga och, krasst, framför
            allt marknadsekonomiska skäl. Den stängs på andra håll i världen,
            och den kommer naturligtvis att stängas också i Sverige. Nu ger
            vi en första inriktning med stängningen av Barsebäck.
          </note>
          <note type="speaker">
            Anf. 33 LENNART BEIJER (v):
          </note>
          <note>
            Fru talman! Den diskussion som nu har pågått under ett par timmar
            handlar egentligen om beslut som redan är fattade. Vi har fattat
            beslut om energiomställning, där Barsebäck 1 ingår. Vi har också
            fattat beslut om lagen om kärnkraftsavveckling.
          </note>
          <note>
            Ibland kan det också vara bra att ta upp några frågor som kommer
            och som är viktiga i sammanhanget.
          </note>
          <note>
            Om energiomställningen skall fortsätta och bli lyckosam är naturligtvis
            energiskattesystemet väldigt avgörande. Vi har fört den diskussionen
            tidigare. Vi hoppas att vi kommer fram till ett resultat framåt
            hösten och utgår från att det blir ett system som i alla lägen
            naturligtvis gynnar de långsiktigt hållbara elproduktionsmöjligheterna
            och missgynnar uran, kol, olja och gas.
          </note>
          <note>
            Produktionsbeskattning passar inte längre på en avreglerad nordisk
            elmarknad. Elintensiv industri måste ges möjlighet att konkurrera
            på världsmarknaden. Det vore dumt och föga miljövänligt att tvinga
            ut denna industri från Sverige. Däremot bör det vara energiskatter
            på vanlig verkstads- och träindustri. De behöver en morot för
            att öka effektiviteten i elanvändningen. Jordbruk och livsmedelsbutiker
            borde jämställas med den vanliga industrin.
          </note>
          <note>
            Fru talman! Sedan behövs det också något som gör att vanliga
            hushållskunder deltar i det arbete som har påbörjats, så att de
            tycker att det är intressant att vara med och spara el och att
            bli effektivare i sin elanvändning. Vi har tidigare diskuterat
            fasta och rörliga eltaxor och kravet på timmätare för att få byta
            elleverantör. Jag tror helt enkelt att vi måste gå ifrån kravet
            på timmätare för 2 500 kr för vanliga hushållskunder. Vi måste
            hitta ett system där fasta och rörliga avgifter slås samman, så
            att det därmed blir intressant för folk i allmänhet att vara med
            och delta på den nordiska elmarknaden.
          </note>
          <note>
            Fru talman! Sedan riksdagen för ett år sedan fattade beslut om
            att satsa 9 miljarder på bidrag och forskning i ny effektiv energiteknik
            samt att kärnkraften skulle börja avvecklas har mycket positivt
            faktiskt hänt i detta avlånga land. Fjärrvärmenäten byggs ut,
            bioenergin gör landvinningar, konvertering från elvärme pågår
            för fullt, biomassabaserad kraftvärme planeras och byggs, och
            vindkraftsutbyggnaden intensifieras faktiskt utan att vi kanske
            märker så mycket av det. Företag och enskilda har blivit medvetna
            om och intresserade av sparande och effektiv hushållning.
          </note>
          <note>
            I bl.a. lilla Sävsjö nere i mörkaste Småland har man byggt ett
            litet kraftvärmeverk som värmer 400
          </note>
          <note>
            villor och samtidigt tar fram el till 30 % av värmen.
          </note>
          <note>
            Sådana anläggningar kommer naturligtvis att bli, och är redan,
            intressanta i sågverk, i stuterier och i mindre tätorter och samhällen.
            Självfallet är det så.
          </note>
          <note>
            Denna positiva utveckling hade inte skett om vi politiker hade
            fortsatt att passa i energifrågan. Att påbörja kärnkraftsavvecklingen
            har varit avgörande.
          </note>
          <note>
            Nu gäller det att ta de ytterligare stegen att se till att energiskatter
            och annat passar till den energiomställning som vi nu skall försöka
            genomföra.
          </note>
          <note type="speaker">
            Anf. 34 DAN ERICSSON (kd) replik:
          </note>
          <note>
            Fru talman! På elva sekunder kan man göra en sammanfattning.
            Det har blivit mycket diskussion om linjerna 1980, för 18 år sedan,
            och uttolkningen av det. Det har varit mycket tal om partitaktik
            i regeringsfrågan och annat. Men dessvärre har sakfrågan inte
            fått dominera energidebatten. Det var detta som vi ville komma
            ifrån. Jag hoppas att vi nästa gång kan diskutera sakfrågan.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1997/98:284 om de teologiska högskolorna
          </note>
          <note>
            Anf. 35 Utbildningsminister CARL
          </note>
          <note>
            THAM (s):
          </note>
          <note>
            Fru talman! Elver Jonsson har frågat vad regeringen avser att
            vidta för åtgärder vad gäller statsbidraget till Teologiska Höskolan
            i Stockholm, Nybygget -
          </note>
          <note>
            Kristen samverkan samt Johannelunds Teologiska
          </note>
          <note>
            Institut och om ett sådant besked kan meddelas före terminsstarten
            hösten 1998.
          </note>
          <note>
            Den förutvarande regeringen tecknade den
          </note>
          <note>
            7 oktober 1993 avtal med dessa högskolor avseende perioden den
            1 juli 1993-den 30 juni 1998, och de gavs den 14 oktober samma
            år rätt att utfärda högskoleexamen med inriktning mot teologisk
            utbildning.
          </note>
          <note>
            Regeringen beslutade den 12 september 1996 efter utvärdering
            av Högskoleverket att ge Teologiska
          </note>
          <note>
            Högskolan i Stockholm rätt att utfärda teologie kandidatexamen,
            120 poäng. Högskoleverket har genomfört en uppföljning av rätten
            att utfärda högskoleexamen med inriktning mot teologisk utbildning
            och den
          </note>
          <note>
            17 november 1997 tillstyrkt fortsatt examensrätt för samtliga
            tre högskolor.
          </note>
          <note>
            Jag vill understryka att ett beslut om tillstånd att utfärda
            en sådan examen som regleras i högskoleförordningen inte är kopplat
            till frågan om statsbidrag, utan detta är en budgetfråga som prövas
            i vanlig ordning.
          </note>
          <note>
            Regeringen har således tecknat avtal med tre enskilda utbildningsanordnare
            som bedriver teologisk utbildning. De har fullgjort sina åtaganden,
            och Högskoleverket har följt upp kvaliteten på utbildningarna
            och tillstyrkt fortsatt tillstånd att utfärda examina.
          </note>
          <note>
            Enligt avtalet gäller detta efter den 30 juni 1998 om det inte
            sägs upp av någon part. Regeringen har ingen avsikt att säga upp
            avtalet.
          </note>
          <note>
            Elver Jonsson tar också upp frågan om vikten av att uppmärksamma
            frågor om en etisk livshållning och om mänskliga rättigheter.
            Vi är överens om att detta är viktiga frågor.
          </note>
          <note>
            I år är det som bekant 50 år sedan FN:s generalförsamling antog
            den allmänna förklaringen om de mänskliga rättigheterna. FN uppmärksammar
            därför särskilt de mänskliga rättigheterna under 1998. FN
          </note>
          <note>
            har även utnämnt perioden 1995-2005 till decenniet för utbildning
            i mänskliga rättigheter. Det berör också oss.
          </note>
          <note>
            Regeringen beslutade den 19 december 1996 om medel till Teologiska
            Högskolan i Stockholm för utbildningar i demokratifrågor och mänskliga
            rättighetsfrågor. Medel har givits för perioden den
          </note>
          <note>
            1 januari 1997-den 30 juni 1998. Medlen avsåg 25
          </note>
          <note>
            helårsstudenter och omfattade 800 000 kr. Utbildningen har varit
            mycket eftersökt precis som Elver
          </note>
          <note>
            Jonsson framhåller. Regeringskansliet tillsatte vidare en utredning
            den 19 januari 1998 för att kartlägga vilka utbildningar som finns
            inom området demokrati och mänskliga rättigheter. Kartläggningen
            inkluderar förutom statliga universitet och högskolor samt Teologiska
            Högskolan i Stockholm även Polishögskolan.
          </note>
          <note>
            Utredningen leds av Suzanne Askelöf, generalsekreterare i Rädda
            Barnen, och kommer att redovisas inom kort. Regeringen skall överväga
            och ta ställning till utredningens slutsatser innan beslut fattas
            om framtiden i denna fråga.
          </note>
          <note>
            Avslutningsvis vill jag också påminna om att regeringen i proposition
            1997/98:114 Nya högskolor m.m. föreslår att Uppsala universitet
            skall tilldelas ett permanent resurstillskott om 3 miljoner kronor
            för inrättande av ett nytt kunskapscentrum vid universitetet om
            Förintelsen. Centrumet skall bidra till samarbete mellan universitet
            och högskolor i hela landet. Det är självklart att även detta
            har stark beröring med frågor om mänskliga rättigheter.
          </note>
          <note type="speaker">
            Anf. 36 ELVER JONSSON (fp):
          </note>
          <note>
            Fru talman! Under förmiddagen har vi här i kammaren talat om
            kraftförsörjning av materiellt slag.
          </note>
          <note>
            Även nu handlar det om kraftförsörjning - i högsta grad förnybar
            sådan, skulle jag vilja tillägga.
          </note>
          <note>
            Jag tackar statsrådet för svaret på min interpellation men jag
            anser inte att den ena frågan där är besvarad, nämligen om regeringen
            är beredd att medverka till en rättvis fördelning när det gäller
            högskoleanslag. Till den frågan kan vi väl återkomma i samband
            med statsrådets nästa inlägg.
          </note>
          <note>
            Regeringen säger att man avser att låta avtalet löpa. Möjligen
            kan man säga: Fattas bara annat! Tre välskötta högskolor i frikyrklig
            regi har ju fått högskolestatus och även fått Högskoleverkets
            rekommendation att fortsätta med att examinera enligt planer.
          </note>
          <note>
            En väldig högskoleutbyggnad pågår i vårt land.
          </note>
          <note>
            Det rör sig om tusentals nya platser, ja, rent av tiotusentals
            nya platser. Det är bra. Med anledning av den fråga som jag har
            ställt är det kanske inte för mycket att ändå aktualisera att
            det område som nu är i fokus borde få ett större utrymme. Vi har
            ju nu en stor offentlig debatt där existentiella frågor står i
            centrum.
          </note>
          <note>
            Etiska värderingar efterlyses, och mänskliga fri- och rättigheter
            efterfrågas. Vidare behöver de internationella perspektiven belysas.
          </note>
          <note>
            T.ex. Teologiska Högskolan här i Stockholm har ett omfattande
            internationellt utbyte av både lärare och studenter med universitet
            och högskolor. Det gäller också seminarier och annat i samarbete
            med bl.a. östeuropeiska länder och med stater och universitetsorter
            i Afrika och i hög grad även i USA.
          </note>
          <note>
            Det handlar alltså om högskoleutbildning med en bred inriktning.
            Även om primäruppgiften är att ge teologisk utbildning, på huvudmännens
            uppdrag, har skolans resurser nyttjats i växande omfattning också
            av studenter från andra trossamfund. Detta stämmer väl med den
            ekumeniska inriktning som alla de här tre teologiska högskolorna
            har. När det gäller högskolan i
          </note>
          <note>
            Stockholm finns det ett avtal om ämnesteoretisk utbildning för
            blivande lärare i religionskunskap t.ex.
          </note>
          <note>
            Det är inte jättelika utrymmen som här krävs, utan det handlar
            om något hundratal platser. Poängen beträffande både den motion
            som jag var med om att väcka här före jul och det som jag nu aktualiserar
            är att det vore rimligt att ha en fördelning som gör att det blir
            en begränsad expansion. Därför tycker jag att utbildningsministerns
            svar är alltför försiktigt hållet när han säger att avtalet skall
            löpa och att regeringen inte avser att säga upp det. Han ger heller
            inte på hand att det skulle kunna bli vad jag kallar för en rättvis
            fördelning av statliga medel i fråga om den högskoleutbildning
            som här erbjudes. Jag skulle vilja att statsrådet förtydligar
            sig på den punkten.
          </note>
          <note>
            Självfallet är det här inte en förhandlingsomgång.
          </note>
          <note>
            Ändå kunde kanske ett besked ges om att här kan det finnas en
            optimism, dvs. att det kan bli en välvillig behandling när det
            hela kommer till budgetomgången.
          </note>
          <note type="speaker">
            Anf. 37 TUVE SKÅNBERG (kd):
          </note>
          <note>
            Fru talman! Också jag har läst ministerns svar så att man kan
            säga att en av frågorna inte är besvarad men man kan göra den
            positiva tolkningen att det finns utrymme för att vi i dag får
            ett svar. Det är ju inte orimliga krav eller någon orimlig begäran
            som framställs i den motion som representeras av alla partier
            och i dagens interpellation.
          </note>
          <note>
            I en situation där 68 000 nya högskoleplatser tillförs, varav
            5 000 platser har beslutats nu under våren, talar vi om en förstärkning
            vid Teologiska Högskolan från 80 till 150 platser, vid Örebro
            Missionsskola från
          </note>
          <note>
            50 till 100 platser osv. Det rör sig alltså om ett antal tiotal
            eller hundratal nya platser. Det skulle lätt kunna ske genom en
            omfördelning inom utgiftsområde 16 -
          </note>
          <note>
            utan att det nämnvärt skulle påverka någon annanstans, skulle
            jag vilja säga. Budgeten är ju förstärkt med 5 miljarder kronor
            för åren 1997-2000, och en högskoleplats kostar faktiskt bara
            49 000 kr, plus studiemedlen.
          </note>
          <note>
            Det vore intressant att få höra vad ministern menar med att "detta
            är en budgetfråga som måste prövas i vanlig ordning". Detta med
            "vanlig ordning" under nuvarande regering innebär en oerhörd generositet.
          </note>
          <note>
            Noga räknat rör det sig om en ökning från 63 000 till
          </note>
          <note>
            68 000 nya platser. I denna "vanliga ordning" bör det kunna rymmas,
            precis som interpellanten har argumenterat men som jag inte skall
            upprepa, också en förstärkning i denna mycket viktiga fråga.
          </note>
          <note>
            Anf. 38 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag sade i mitt svar att jag är överens med Elver
            Jonsson om att de etiska frågorna är viktiga också i den högre
            utbildningen. Jag vill ändå undanröja missförståndet att etiska
            frågor uteslutande behandlas inom teologiska utbildningar, eller
            ens främst inom teologiska utbildningar. Etiska frågeställningar
            är aktuella i alla möjliga sammanhang när det gäller den högre
            utbildningen, inte minst i naturvetenskapliga sammanhang. Regeringen
            har nyligen tillsatt en utredning som just skall behandla frågor
            om etik i forskningen och som omfattar många olika spörsmål.
          </note>
          <note>
            En parlamentariskt sammansatt utredning behandlar gentekniken
            och dess etiska konsekvenser. Det finns också andra etiska frågeställningar
            som har att göra med demokrati och med vårt samhällsskick och
            de värderingar som bär upp detta och som enligt min mening bör
            prägla och komma in i en lång rad olika utbildningar inom högskolan.
            Detta är alltså inte en exklusivitet inom de teologiska utbildningarna,
            även om det naturligtvis också där är mycket viktigt.
          </note>
          <note>
            Mot den bakgrunden har jag tillkallat den särskilda utredningen
            om mänskliga rättigheter i den högre utbildningen. Det visar sig
            nämligen att Sverige bedriver väldigt litet utbildning i ämnet
            mänskliga rättigheter, tvärtemot de konventioner som vi i olika
            sammanhang har skrivit på. Vi förefaller ha ansett att frågan
            om utbildning i ämnet mänskliga rättigheter främst är en fråga
            för länder där mänskliga rättigheter inte är särskilt respekterade
            och att vi själva inte behöver bekymra oss särskilt mycket om
            den frågan.
          </note>
          <note>
            Den uppfattningen delar inte jag. Därför tycker jag att det är
            angeläget att få till stånd en allmän belysning av hur den högre
            utbildningen också kan främja kunskaper i mänskliga rättigheter.
            Där är bl.a. juristutbildningen en viktig del men också, förvisso,
            de nu aktuella utbildningarna vid exempelvis Teologiska
          </note>
          <note>
            Högskolan i Stockholm.
          </note>
          <note>
            På nytt vill jag understryka att de här aktuella utbildningsanordnarna
            bedriver en utbildning som jag inte har någon som helst anledning
            att kritisera. De är säkert på många sätt värdefulla.
          </note>
          <note>
            När det gäller den fortsatta utbyggnaden är det nog ganska klart
            vad innebörden är. Vi har ju beslutat om en utbyggnad t.o.m. år
            1999. Ingen fördelning är gjord så att alla högskolor skall ha
            någon sorts norm så att säga, utan när det gäller fördelningen
            tas hänsyn till arbetsmarknadsbehov, till studenternas efterfrågan
            och till olika regionala aspekter. Detta är alltså redan beslutat
            av riksdagen.
          </note>
          <note>
            Däremot har regeringen och Centerpartiet alldeles nyligen lagt
            fram ett gemensamt förslag, av vilket framgår hur vi anser att
            de resterande 20 000 platserna skall fördelas för år 2000. Det
            är riktigt, som båda talarna här har understrukit, att en kraftig
            utbyggnad av den högre utbildningen pågår. Den är viktig för hela
            vårt land. I den fördelningen har vi undantagit resurser motsvarande
            325 heltidsstuderande. Det har vi gjort för att i samband med
            ett beslut senare kunna göra en fördelning; detta när exempelvis
            olika utredningar är klara.
          </note>
          <note>
            Jag räknar med att kunna utnyttja någon del av dessa 325 platser
            också för en förstärkning av de teologiska högskolor som vi nu
            talar om. För att undanröja alla missförstånd vill jag säga att
            det inte är fråga om 325 platser men en del av platserna skall
            kunna utnyttjas också för dessa utbildningar.
          </note>
          <note type="speaker">
            Anf. 39 ELVER JONSSON (fp):
          </note>
          <note>
            Fru talman! Så kom det ändå ett besked som, tycker jag, ger en
            del på hand. Eftersom detta skall prövas i budgetsammanhang behöver
            inte sista ordet vara sagt. Därför vill jag skicka med en förhoppning
            om det som jag här har efterlyst, nämligen en rättvis fördelning
            - dvs. att dessa högskolor, som i och för sig länge har bedrivit
            sin verksamhet på god vetenskaplig nivå och som i dessa yttersta
            år så att säga fått högskolestatus, skall få samma villkor som
            andra högskolor. Detta är en ganska rimlig begäran.
          </note>
          <note>
            Statsrådet framförde synpunkter på att det inte är förbehållet
            teologiska högskolor att hantera etiska frågor. Det finns andra
            discipliner inom vetenskapen som sysslar med det. Det är alldeles
            riktigt. Nu skall vi ändå veta att det är fråga om små högskolor,
            men att ämnen av den här arten också har hög aktualitet parallellt
            med det teologiska utbildningsutbud som man erbjuder. Det är alltså
            inget motsatsförhållande i att man pekar på att man har frågor
            som har ett allmänt högt värde i högskolevärlden.
          </note>
          <note>
            Vi hade en debatt här i går kväll, men eftersom det inte heller
            då var någon jättepublik nådde det inte alla att statsrådskollegan
            Schori tillsammans med utrikesutskottet pekade på vad det har
            betytt att folkrörelser på ideell grund har gått i täten för vissa
            spetsfrågor. I
          </note>
          <note>
            detta fall gällde det att göra humaninsatser i uländerna. Även
            om det inte är någon rak parallell skulle jag vilja säga att det
            har ett viktigt värde att också det ideella arbetet, alltifrån
            folkbildning till högskoleverksamhet, får samhällets stöd. Rent
            verbalt får sådana verksamheter mycket stöd, men det behöver också
            följas upp av ett ekonomiskt ansvar från statsmaktens sida.
          </note>
          <note>
            I dagens Utbildningssverige är det egentligen ganska orimligt
            att staten skall förutsätta att samfund till mer än hälften skall
            finansiera en öppen högskoleutbildning med medel som till allra
            största delen utgörs av frivilliga bidrag från medlemmar och sympatisörer,
            skattade pengar för övrigt. Sådan
          </note>
          <note>
            "offervilja" väntar sig samhället inte vare sig av industrin,
            bankväsendet eller kommunerna. Där utgår det otvetydigt generösa
            och rimliga belopp. Det jag skulle vilja plädera för och skicka
            med är att det blir samma villkor för denna typ av högskolor,
            små till volymerna men av stor betydelse i ett samhälle som har
            stort behov av en diskussion kring de värdefrågor som är så grundläggande
            för hela samhället.
          </note>
          <note type="speaker">
            Anf. 40 TUVE SKÅNBERG (kd):
          </note>
          <note>
            Fru talman! Det är välkommet med öppningen att en god del av
            dessa över 300 platser som kan tillföras år 2000 kommer att riktas
            till de här skolorna. Det ger visserligen inte svar på interpellantens
            fråga, vad som händer höstterminen 1998, men det är i alla händelser
            i den riktning som motionen från oss i olika partier och interpellanten
            har velat verka.
          </note>
          <note>
            Ministern sade att det är efterfrågan som bestämmer var platserna
            hamnar. Man måste i alla fall undra litet grand över den tämligen
            sneda fördelningen när
          </note>
          <note>
            68 000, inte 100 000, utan 68 000 nya platser fördelas på andra
            skolor, medan inte en enda plats höstterminen 1998 kan fördelas
            genom en enkel omfördelning inom utgiftsområde 16. Det hade varit
            välkommet att redan hösten 1998 kunna peka på att det sker någon
            upptrappning.
          </note>
          <note>
            Det är, precis som interpellanten säger, inte längre så att dessa
            högskolor utbildar för internt bruk. Det är religionskunskapslärare,
            präster som går till Svenska kyrkan, studenter som läser enstaka
            ämnen på de här skolorna och låter dem ingå i en fil.kand. eller
            en teol.kand. Därför har skolorna öppnat sig för samhället. Samhället
            har också gett ett ökat mandat och måste därför behandla dem på
            samma sätt som andra högskolor, precis som Elver Jonsson har framhållit.
          </note>
          <note>
            Anf. 41 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag håller helt och hållet med om att samma villkor
            skall gälla för dessa skolor som för andra högskolor. Det förhållandet
            att en enskild utbildningsanordnare inom högskolan har fått sin
            utbildning godkänd av Högskoleverket förutsätter på intet sätt
            att man skall få statsbidrag. Det finns ingen sådan regel över
            huvud taget. De här skolorna behandlas precis på det sätt som
            enskilda utbildningsanordnare behandlas inom högskolesystemet.
            Nu har de här skolorna fått ett stöd och får platser via beslut.
          </note>
          <note>
            Det finns heller ingenting som säger att man skall ha en viss
            ökning varje år, bara för att andra högskolor ökar. Det finns
            också konstnärliga högskolor exempelvis som inte har fått någon
            ökning. Det görs olika bedömningar. Det är inte bara efterfrågan
            som styr, det är också arbetsmarknadsskäl. En tyngdpunkt har lagts
            på utbyggnaden av naturvetenskap och teknik. Det finns också regionala
            och andra hänsyn som spelar in.
          </note>
          <note>
            Det är precis på det sätt som interpellanten efterlyser. De här
            högskolorna behandlas enligt precis samma villkor som andra högskolor.
            Därmed har de heller inte någon automatisk rätt till statsbidrag
            eller en viss ökning av det statsbidrag man redan har. Men som
            jag redan har framhållit räknar jag med att vi skall kunna göra
            en viss ökning med hjälp av de resurser som vi har tagit åt sidan
            för år 2000 och att en del därav skall kunna komma de här högskolorna
            till godo.
          </note>
          <note>
            Till sist vill jag säga beträffande folkrörelsernas roll i största
            allmänhet, inte minst i biståndssammanhang, att jag, som Elver
            Jonsson väl vet, är synnerligen väl förtrogen med detta och anser
            att de gör ett utomordentligt värdefullt arbete. Jag hade inte
            möjlighet att lyssna till Pierre Schori i går, men jag är övertygad
            om att han uttalar sig i samma riktning. Det är alldeles självklart
            att det är en stor och viktig del av vårt bistånd. Det är en stor
            och viktig del av det svenska samhället. Alla möjliga olika folkrörelser
            deltar i detta sammanhang. Jag tror inte att vi kan hitta någon
            oenighet om detta ens om vi anstränger oss. Men det är inte automatiskt
            samma sak som att säga att en viss utbildning som de här rörelserna
            har relation till skall ha ett visst antal platser. Det är en
            viktig fråga, men den har trots allt mindre att göra med den fråga
            som vi nu diskuterar.
          </note>
          <note>
            Likväl tror jag att vi i grunden är överens. Även om jag är säker
            på att Elver Jonsson i likhet med de allra flesta andra, både
            här i riksdagen och utanför riksdagen, vill ha mer pengar till
            alla högskolor är vi överens om att de här högskolorna bedriver
            en bra utbildning. Det kan också vara rimligt och riktigt med
            hänsyn tagen till både efterfrågan och arbetsmarknad att det sker
            en viss utbyggnad i samband med den utbyggnad som är planerad
            för år 2000.
          </note>
          <note type="speaker">
            Anf. 42 ELVER JONSSON (fp):
          </note>
          <note>
            Fru talman! Det goda omdömet om den verksamhet som jag har fört
            på tal väcker naturligtvis en och annan förhoppning. Det må jag
            säga till utbildningsministern.
          </note>
          <note>
            Sedan säger utbildningsministern, om inte i mästrande så ändå
            i något rättande ton, att det faktum att folkrörelserna är viktiga,
            att de har varit policyskapande i t.ex. biståndsarbetet, inte
            är någon garanti för att man skall få ett visst anslag på ett
            annat område.
          </note>
          <note>
            Men min poäng var närmast att det ideella folkrörelsearbete som
            i hög grad har gått i spetsen för det internationella biståndsarbetet,
            men även varit med i den stora demokratiprocess som vi har haft
            över det hundratalet år som vi kan räkna med att de fria folkrörelserna
            har verkat, är också något av ett kvitto på och en garanti för
            att det man i sina bästa stunder håller på med är till stor samhällsnytta.
            Med den utgångspunkten tror jag inte att det blir så svårt att
            tänka i positiva termer.
          </note>
          <note>
            Nu sade statsrådet också att det har att göra med efterfrågan,
            arbetsmarknadens behov osv. Men den utbildning som jag har talat
            om har en 30-procentig ökning över några år. Den har en tillströmning
            av sökande som inte gått att tillgodose. Den kurs som statsrådet
            ägnade sig mest åt i sitt svar, nämligen MR-
          </note>
          <note>
            kursen, hade ett par hundra sökande till ett drygt tjog platser.
          </note>
          <note>
            Nu räknar statsrådet som sagt var med en uppräkning. Eftersom
            det är en politisk övning vi har just nu vill jag ändå låta detta
            vara litet av en opinionsyttring, kalla det gärna en påtryckning,
            för att det här skall snabbas upp. Regeringen har visat gott prov
            på att både ändra och raska på i en del frågor, och jag vill gärna
            räkna in den möjligheten när det gäller att få en rättvis fördelning
            för de teologiska högskolor som nu bedrivs i frikyrklig regi.
          </note>
          <note>
            Tack, herr statsråd och fru talman!
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1997/98:300 om utbildningen av bergsingenjörer
          </note>
          <note>
            Anf. 43 Utbildningsminister CARL THAM
          </note>
          <note>
            (s):
          </note>
          <note>
            Fru talman! Ulf Kero har frågat mig om jag avser att vidta några
            åtgärder med anledning av finansieringen av utbildningen av bergsingenjörer
            samt möjliggöra att denna utbildning kan ha en framtid vid
          </note>
          <note>
            Luleå tekniska universitet.
          </note>
          <note>
            Gruvindustrin är en betydande exportbransch, som konkurrerar
            framgångsrikt på världsmarknaden. År
          </note>
          <note>
            1997 var den svenska gruvproduktionen av bly-, guld-, silver-
            och järnmalm den största inom EU.
          </note>
          <note>
            Gruvorna har stor regional betydelse, eftersom de ofta finns
            i glesbygd eller i områden som skulle ha varit glesbygd om gruvan
            inte funnits. Det är viktigt för gruvnäringen att ha tillgång
            till kunskap och kompetens för att uppnå en effektiv och lönsam
            verksamhet och därigenom bibehålla sin internationella konkurrenskraft.
          </note>
          <note>
            Högskolorna har som bekant en betydande frihet att dimensionera
            sina utbildningar efter arbetsmarknadens behov. Högskolorna har
            därför möjlighet att anpassa utbildningsutbudet i riktning mot
            områden där behovet av arbetskraft bedöms öka. Luleå tekniska
            universitet har en tydlig inriktning mot teknik och naturvetenskap
            inom grundutbildning och forskning.
          </note>
          <note>
            Detta märks bl.a. på det sättet att universitetet har av regeringen
            erhållit ett utbildningsuppdrag att examinera minst 1 100 civilingenjörer
            under åren 1997-
          </note>
          <note>
            1999. Den övervägande delen av universitetets forskningsresurser
            finns inom det tekniska området.
          </note>
          <note>
            Universitetet har under perioden 1997-1999 erhållit
          </note>
          <note>
            1 200 nya utbildningsplatser.
          </note>
          <note>
            Luleå tekniska universitet för en löpande dialog med företrädare
            för gruvindustrin. Behovet av utbildade bergsingenjörer har tidigare
            av gruvindustrin bedömts till ca 15 personer per år. Luleå tekniska
            universitet har också anpassat utbildningen efter detta behov.
            Dimensioneringen av utbildningen har medfört att den blir dyr
            i förhållande till den ersättning som universitetet erhåller från
            staten. Det är dock universitetet som har ansvar för att i sådana
            fall omfördela resurser så att utbildningen är möjlig att anordna.
          </note>
          <note>
            Därutöver ställer gruvindustrin speciella krav på utbildningen
            som, om universitetet skulle tillgodose dessa, skulle innebära
            betydande merkostnader och behov av ytterligare omprioriteringar
            inom universitetet. Vissa merkostnader som bottnar i gruvindustrins
            krav på utbildningen borde industrin kunna bidra till.
          </note>
          <note>
            Svenska gruvföreningen och rektorn för Luleå tekniska universitet
            har skrivit till regeringen och bedömt att behovet av utbildade
            bergsingenjörer kommer att öka de närmaste åren. Behovet bedöms
            till 30 personer per år. Det innebär rimligen att Luleå tekniska
            universitet kommer att öka antagningen av sökande till bergsingenjörsutbildningen.
            Kostnaden per student torde då komma att minska och finansieringen
            av utbildningen därmed att underlättas. Regeringen kommer därutöver
            att överväga det påtalade extra resursbehovet för bergsingenjörer
            vid Luleå tekniska universitet.
          </note>
          <note type="speaker">
            Anf. 44 ULF KERO (s):
          </note>
          <note>
            Fru talman! Jag får tacka utbildningsministern för svaret. Jag
            har framställt denna interpellation på grund av den debatt som
            förs bland de lokala politikerna och även i massmedierna. Dessutom
            har den socialdemokratiska länsbänksgruppen tagit upp en del av
            denna fråga i en motion i anslutning till propositionen Forskning
            och samhälle 1996. Det gällde då en professur i malmgeologi.
          </note>
          <note>
            Interpellationen har fått rubriken "Utbildning av bergsingenjörer".
            Det riktiga vore kanske att tala om civilingenjörer med inriktning
            på bergsteknik och den forskning och utbildning som har samband
            med detta.
          </note>
          <note>
            Gruvindustrin är viktig för Sverige, särskilt för dess norra
            del, som jag kommer ifrån. Den har regionalt en mycket stor betydelse
            och är även nationellt av stor vikt, såsom utbildningsministern
            i sitt svar har påpekat. Flera svenska och även internationella
            prospekterings- och gruvbolag har på senare tid visat ett väldigt
            stort intresse i detta sammanhang. De tror att det finns en potential
            för att komma på nya svenska malmfyndigheter med en mycket stor
            flexibilitet.
          </note>
          <note>
            Aktiviteten har troligtvis aldrig tidigare varit så stor på detta
            område.
          </note>
          <note>
            Ett rubinfynd för en månad sedan i min hemkommuns grannkommun
            Övertorneå fick ett rätt stort massmedialt genomslag. Bergmästaren
            i Luleå har i dag en lång lista på obehandlade ansökningar om
            nya prospekteringstillstånd. Detta är väldigt positivt för bygden.
          </note>
          <note>
            Något som oroar oss litet grand - om också kanske inte så mycket
            som framgick av frågan i interpellationen till utbildningsministern
            - är möjligheterna att upprätthålla nivån på utbildningen, forskningen
            och utvecklingen vid Luleå tekniska universitet.
          </note>
          <note>
            Utbildningsministern talade i svaret om universitetets eget ansvar
            för att omfördela resurser så att det blir möjligt att anordna
            utbildningen, och det är givetvis bra. Det skall finnas en frihet
            för profilering inom utbildningsområdet. Det är också glädjande
            att
          </note>
          <note>
            Luleå tekniska universitet har fått ett mål avseende
          </note>
          <note>
            1 100 civilingenjörer fram till 1999 i den tekniska delen och
            ett antal nya utbildningsplatser.
          </note>
          <note>
            Det problem som vi vill påtala är dock att det här handlar om
            tre olika områden: malmgeologi, gruvteknik och mineralteknik.
            Ministern måste kanske grunna litet över det förhållandet att
            denna utbildning avser olika delar av samma bransch. För att en
            bra utbildning skall kunna erbjudas fordras det vissa speciella
            och kostnadskrävande faciliteter. Risken är den att denna utbildning
            kan komma till korta i konkurrensen med andra och mindre kostnadskrävande
            utbildningar som också är viktiga för universitetet och för regionen.
          </note>
          <note>
            Behovet har prognostiserats till totalt ca 30 utbildningsplatser,
            men uppdelade på de olika områdena räcker resurserna kanske inte
            till för att genomföra en bra utbildning. Vissa grenar av sådan
            här utbildning kan i dag inte tillhandahållas, t.ex. utbildning
            i fyndighetsutvärdering.
          </note>
          <note>
            Det är tillfredsställande att utbildningsministern i sitt svar
            anger att han kan överväga det påpekade extra resursbehovet. Jag
            fortsätter i ett senare anförande.
          </note>
          <note type="speaker">
            Anf. 45 BIRGITTA GIDBLOM (s):
          </note>
          <note>
            Fru talman! Jag kommer ifrån Gällivare kommun, som är mycket
            beroende av gruvnäringen och dess fortlevnad, och det är därför
            som jag har anmält mig till den här debatten.
          </note>
          <note>
            Jag instämmer i allt det som Ulf Kero har sagt, men jag vill
            kommentera det på ett något annat sätt.
          </note>
          <note>
            Som framhållits här är gruvnäringen viktig. Den har också tidigare
            varit viktig och kommer att fortsätta att vara det för malmfälten
            och för hela Norrbotten.
          </note>
          <note>
            Vi har i Gällivare och Kiruna kommuner LKAB:s järnmalmsgruvor.
            I Gällivare har vi också Bolidens koppargruva Aitik. Det är fråga
            om både tekniskt och ekonomiskt väl utvecklade företag, som klarar
            att konkurrera tack vare forskning och utveckling och en långt
            driven effektivisering.
          </note>
          <note>
            Den tekniska utvecklingen går hela tiden framåt, och behovet
            av väl utbildad personal i gruvindustrin ökar. I Kiruna har ett
            nytt pelletsverk byggts och en ny huvudnivå invigts. Även Malmbergsgruvan
            kommer att få en ny huvudnivå och ett nytt pelletsverk. I
          </note>
          <note>
            Luleå har vi SSAB och en ny malmhamn.
          </note>
          <note>
            Forskning och prospektering är en viktig del i gruvnäringen.
            I Malmberget ligger LKAB:s forskningsstation, som samverkar med
            Luleå tekniska universitet. Forskningen är främst inriktad på
            förädling av järnmalmsprodukter, men man lägger också ut forskningsuppdrag
            på andra företag och institutioner.
          </note>
          <note>
            Numera bryts också hematitmalm, vilket har möjliggjorts tack
            vare stora insatser för åstadkommande av förbättrad processkontroll
            och anrikning av denna malm.
          </note>
          <note>
            Boliden Mineral bedriver en mineralteknisk forskning som främst
            är inriktad på processer i anslutning till utvinning av sulfidmalmer
            men även forskning på uppdrag från externa kunder. Boliden samarbetar
            också med LTU.
          </note>
          <note>
            Den tekniska utvecklingen i LKAB och Boliden spelar också en
            avgörande roll för hela den tekniska utvecklingen i dessa kommuner.
            Teknikkraven innebär att underleverantörerna också måste satsa
            på teknikutveckling.
          </note>
          <note>
            Gruvnäringen är en framtidsbransch. Nya fyndigheter upptäcks,
            prospekteringen ökar. Vi tror att nya gruvor kommer att öppnas.
            Med det ökar behovet av väl utbildad arbetskraft.
          </note>
          <note>
            Fru talman! Inlandskommunernas stora problem är utflyttningen.
            Ungdomarna utbildar sig på andra orter och kommer sedan inte tillbaka
            till hemkommunen.
          </note>
          <note>
            Ett sätt att behålla ungdomarna är att utbildningarna bedrivs
            på orten. Det skulle också vara lättare att rekrytera elever från
            gruvorterna till t.ex. bergsingenjörsutbildningen om utbildningen
            bedrivs på hemorten. Förutsättningen för utbildningar finns, vilket
            jag har beskrivit tidigare.
          </note>
          <note>
            Hur ser regeringen på möjligheten att bedriva bergsingenjörsutbildning
            och geologutbildning i
          </note>
          <note>
            Malmberget i samverkan med universitetet i Luleå?
          </note>
          <note>
            Även andra utbildningar som riktar sig till gruvindustrin kan
            komma i fråga. Det borde vara naturligt att ha utbildningarna
            på de orter gruvorna finns.
          </note>
          <note>
            Anf. 46 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag vill hålla med både Ulf Kero och
          </note>
          <note>
            Birgitta Gidblom om betydelsen av gruvnäringen. Det är viktigt
            att påminna om detta. Inte minst när vi nu -
          </note>
          <note>
            med all rätt - talar om IT-industrin och högteknologi osv. har
            vi en tendens att glömma bort de gamla näringarnas fortsatta betydelse,
            inte bara regionalt men också för hela Sveriges ekonomi. Dit hör
            i högsta grad gruvnäringen. Det pågår en sofistikerad utveckling
            inom gruvnäringen som säkert kommer att vara till gagn för både
            samhället i stort som regionalt.
          </note>
          <note>
            För det behövs välutbildad arbetskraft. De samlade beslut som
            riksdagen på regeringens förslag har antagit och kommer att anta
            innebär en oerhört kraftig utbyggnad av civilingenjörs- och högskoleingenjörsutbildningarna
            i Sverige. I början av nästa sekel kommer det att finnas ungefär
            dubbelt så många civilingenjörer och ingenjörer i arbetskraften
            som det fanns mot slutet av 80-talet. Snabbare än så går det inte
            att bygga ut en utbildning.
          </note>
          <note>
            Regeringen har satsat kraftfullt på Luleå tekniska universitet
            med en utbyggnad fram till 1999 på 1 200
          </note>
          <note>
            platser. Till det kommer - som offentliggjordes nyligen efter
            en uppgörelse med Centerpartiet - en utbyggnad på ytterligare
            500 platser. Till det kommer vissa extra satsningar på forskningssidan
            till Luleå tekniska universitet.
          </note>
          <note>
            Sammantaget är detta en kraftfull satsning för att göra det möjligt
            att utnyttja våra naturtillgångar på ett sofistikerat och ekonomiskt
            effektivt sätt. Dit hör bergsingenjörer. Det är helt rätt, som
            Ulf Kero påpekar, att det inte är en entydig utbildning utan kan
            innehålla olika moment. Just därför är det inte lämpligt att regeringen
            talar om exakt hur många som skall utbildas och på vilket sätt.
            Det gör vi aldrig. Det är högskolornas sak att sköta den saken.
            Jag är helt övertygad om att Luleå tekniska universitet också
            sköter detta bra. Men det kan inte uteslutas att gruvingenjörer
            kommer att utbildas på annat håll i Sverige - det kan vara civilingenjörer
            och ingenjörer som är lämpliga att arbeta i gruvnäringen. Om de
            skall arbeta i gruvnäringen är det sannolikt att de måste befinna
            sig där gruvorna finns. Även om det utbildas sådana ingenjörer
            i Stockholm, måste de faktiskt åka till gruvområdet. Man behöver
            inte vara orolig för att de inte skulle komma till gruvorna. Även
            i detta fall är det högskolornas sak att sköta frågan. Jag är
            helt övertygad att så kommer att ske - även i ljuset av nya resurser.
          </note>
          <note>
            Vi är beredda att pröva frågan om de särskilda kostnaderna. Båda
            interpellanterna är säkert medvetna om att det sker en restriktiv
            prövning när det gäller nya kostnader. Det beror på saneringen
            av ekonomin.
          </note>
          <note>
            Vi vill inte komma in i ett nytt "gruvhål" av ofinansierade utgifter.
            Men vi kommer att pröva frågan i positiv anda.
          </note>
          <note type="speaker">
            Anf. 47 ULF KERO (s):
          </note>
          <note>
            Fru talman! Det är glädjande med regeringens satsningar på olika
            utbildningsplatser - framför allt de som kommit till Luleå tekniska
            universitet. Det är glädjande och bra för hela regionen.
          </note>
          <note>
            Hur skall man veta att det blir ett verkligt resurscentrum för
            hela branschen i Sverige? Det är viktigt att branschen har framtiden
            för sig, vilket leder till sysselsättning och utveckling. Det
            pågår en stor personalrekrytering i dagens läge. Det gäller både
            det stora gruvföretaget LKAB men även de mindre företagen. Det
            finns ett stort behov av denna typ av utbildning. Då skulle Luleå
            tekniska universitet vara det universitet som förser näringslivet
            med resurspersoner med god utbildning. Det är mycket viktigt för
            framtiden och den gruvverksamhet som finns i området.
          </note>
          <note>
            Jag skulle också vilja tala om Luleå tekniska universitets läge
            på Nordkalotten och de möjligheter som
          </note>
          <note>
            Barentsregionen för med sig och utvecklingsmöjligheterna för
            gruvhanteringen som finns i hela området.
          </note>
          <note>
            Här skulle mycket kunna göras ytterligare. Kanske skulle resurser
            kunna tillföras dessa utbildningsplatser för att få de specialinriktade
            kurserna finansierade på ett bra sätt. Det gäller att långsiktigt
            klara högt ställda krav på verksamhetsområdet t.ex. vad gäller
            den yttre arbetsmiljön. Den avancerade tekniska nivån måste upprätthållas
            på ett bra sätt för att klara svensk bergsoch gruvindustri. För
            detta krävs forsknings- och utvecklingsresurser på hög nivå. Jag
            skulle önska att utbildningsministern och regeringen pekade på
            värdet av detta för det nationella behovet.
          </note>
          <note type="speaker">
            Anf. 48 BIRGITTA GIDBLOM (s):
          </note>
          <note>
            Fru talman! Jag vill understryka det Carl Tham sade om den högteknologiska
            utvecklingen i gruvorna. Jag var nere i gruvan i Malmberget första
            gången
          </note>
          <note>
            1966. När jag nu går ned där ser jag att det har skett en enorm
            utveckling. Nu sitter gruvarbetarna vid datorer, och det gäller
            både i gruvan och i verken.
          </note>
          <note>
            Jag vill återigen understryka att det skulle vara positivt om
            utbildningen kunde bli förlagd till Malmberget där gruvorna, forskningen
            och utvecklingen finns. Jag har fått en uppgift att geologer måste
            rekryteras från Finland. Visst är det en brist om vi inte kan
            utbilda dem själva.
          </note>
          <note>
            Gruvorna har i över hundra år varit livsnödvändiga för Malmfälten.
            Jag hoppas att de kommer att vara det i fortsättningen också och
            spela en avgörande roll i vårt näringsliv. Det är ingen brist
            på framtidstro i gruvnäringen. Om universitetsutbildningar och
            andra utbildningar som riktar sig till gruvindustrin skulle förläggas
            till orten skulle framtidstron för gruvnäringen ytterligare förstärkas
            i kommunen.
          </note>
          <note>
            Anf. 49 Utbildningsminister CARL
          </note>
          <note>
            THAM (s):
          </note>
          <note>
            Fru talman! Vi är helt överens om näringens stora betydelse.
          </note>
          <note>
            Jag hann aldrig besvara Birgitta Gidbloms fråga om den lokala
            utbildningen. Återigen är det högskolan som måste avgöra hur mycket
            av utbildningen som kan förläggas lokalt. Jag kan inte bedöma
            detta.
          </note>
          <note>
            Jag har svårt att tro att det går att förlägga en hel civilingenjörsutbildning
            lokalt. Den måste ändå knytas till en hel del resurser som finns
            på campus. Det skulle annars bli orimligt dyrt.
          </note>
          <note>
            Men det är mycket möjligt att det går att förlägga en del av
            utbildningen lokalt. Det är högskolans sak att avgöra den frågan.
            Vi har exempel på framgångsrik ingenjörsutbildning på distans
            i Norbotten. Det gäller ingenjörsutbildningen i Pajala som regeringen
            kraftfullt har understött.
          </note>
          <note>
            Den har visat sig bli en stor framgång. Det är väl inget som
            säger att man inte åtminstone delvis kan anordna sådana utbildningar
            också när det gäller civilingenjörer som skall arbeta i gruvindustrin.
            Men detta måste avgöras på professionella grunder och i sista
            hand av högskolan. Självklart förutsätter jag att man också har
            en samverkan med näringslivet i detta.
          </note>
          <note>
            Det kan vara sant att det finns en brist, och det har väl sina
            orsaker bl.a. i att gruvnäringen en tid betraktades som mer eller
            mindre ute, och det var inga ungdomar som sökte sig till dessa
            utbildningar. Man kan inte tvinga folk att söka utbildningar,
            utan det måste finnas ett intresse. Nu vänder det här, som ni
            också har pekat på. Det kommer säkert att bli fler sökande, och
            det kommer också naturligen att bli så att högskolorna kommer
            att försöka tillgodose behovet. Det tar lång tid att bli civilingenjör.
            Jag kan föreställa mig att man också måste rekrytera personer
            utifrån för att klara detta. Det viktiga är att näringen utvecklas
            och att det i framtiden kommer till ny och välutbildad arbetskraft.
          </note>
          <note>
            Jag tror att Luleå tekniska universitet med sina nya resurser
            kommer att på ett kraftfullt sätt bidra till den här utvecklingen.
            Vi har många goda exempel på distansutbildningen i Norrbotten
            som säkert kan vara förebild för Luleå tekniska universitet.
          </note>
          <note type="speaker">
            Anf. 50 ULF KERO (s):
          </note>
          <note>
            Fru talman! Utbildningsministern nämner här utbildningen i Pajala.
            Det är bra. Där har en högskoleutbildning kommit till på grund
            av att företagen har haft ett behov av utbildad arbetskraft i
            området. Det är mycket bra att en sådan har kommit till stånd
            och att regeringen har gett resurser till det.
          </note>
          <note>
            Ministern har i svaret angivit att företagens speciella behov
            ger vissa merkostnader, att företagen ställer krav. Det är givetvis
            rätt att industrin alltid ställer krav på utbildningar. Jag tycker
            på något sätt att den också skall göra det för att utbildningen
            skall bli bra. Men givetvis förutsätter vi att näringslivet, i
            det här fallet gruvindustrin, är så pass förutseende att man finansierar
            en bra utbildning som har framtiden för sig.
          </note>
          <note>
            Jag hoppas, fru talman, att ministern har med sig detta i bagaget
            vid framtida överväganden inom detta område.
          </note>
          <note>
            Anf. 51 Utbildningsminister CARL
          </note>
          <note>
            THAM (s):
          </note>
          <note>
            Fru talman! Jag skall ha med mig detta i bagaget också när jag
            nu om en timme avreser just till Gällivare och Jokkmokk.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1997/98:311 om Polenkabeln
          </note>
          <note>
            Anf. 52 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Eva Goës har frågat mig när jag avser att ge tillfälle
            för nationens folkvalda representanter i riksdagen att öppet diskutera
            Polenkabelns lämplighet och att öppet diskutera kabelns betydelse
            som ett led i landets energiomställning.
          </note>
          <note>
            Jag vill inledningsvis påminna Eva Goës om att riksdagen relativt
            nyligen behandlat frågan om betydelsen av överföringsförbindelser
            i omställningen av energisystemet. Riksdagen beslutade våren 1997
            om riktlinjer för energipolitiken (prop. 1996/97:84, bet.
          </note>
          <note>
            1996/97:NU12, rskr. 1996/97:272). Riktlinjerna innebär bl.a.
            att energipolitiken skall bidra till ett breddat energi-, miljö-
            och klimatsamarbete i Östersjöregionen. I detta sammanhang sägs
            bl.a. att en förbättrad infrastruktur på energiområdet i Östersjöområdet
            avsevärt skulle öka försörjningstryggheten i Sverige och övriga
            Europa. Det sägs också att Sverige aktivt skall verka för en integrering
            av de nationella energisystemen i Norden och Östersjöregionen.
            Enligt min uppfattning är Polenkabeln en viktig del i den förbättrade
            infrastruktur och den integration som de energipolitiska riktlinjerna
            åsyftar.
          </note>
          <note>
            När det gäller frågan om en diskussion om Polenkabelns lämplighet
            vill jag framhålla för Eva Goës att riksdagen genom ellagstiftningen
            fastställt formerna för prövning av ansökningar om nätkoncessionen.
          </note>
          <note>
            Enligt såväl den gamla ellagen (lag (1902:71 s. 1), innefattande
            vissa bestämmelser om elektriska anläggningar) som den nuvarande
            ellagen (1997:857) är det regeringen som prövar ansökningar som
            gäller utlandsförbindelser, bl.a. vad avser lämplighet från allmän
            synpunkt. Ellagstiftningen ger alltså formellt sett inget utrymme
            för riksdagen i prövningen. Det hindrar inte att risdagen tar
            upp frågan i andra sammanhang, vilket bl.a. är skälet till att
            jag är här i dag.
          </note>
          <note>
            Jag vill också för Eva Goës framhålla att det inte är jag som
            avgör vad som skall diskuteras i riksdagen.
          </note>
          <note>
            Som Eva Goës nämner har riksdagen vid flera tillfällen, senast
            i sitt beslut om 1998 års statsbudget
          </note>
          <note>
            (prop. 1997/98:1, utg.omr. 21, bet. 1997/98:NU2, rskr. 1997/98:133)
            inom ramen för sin finansmakt angivit de ekonomiska ramarna för
            Affärsverket svenska kraftnäts (Svenska kraftnät) medverkan i
            projektet med Polenkabeln.
          </note>
          <note>
            Därmed har jag besvarat Eva Goës frågor. Interpellationen tycks
            i övrigt bygga på flera missuppfattningar. Av utrymmesskäl kan
            jag bara kommentera de mest iögonenfallande av dessa.
          </note>
          <note>
            Eva Goës berör ett möte som jag haft med företrädare för Karlshamns
            kommun. Enligt min uppfattning är det en viktig uppgift för ett
            statsråd att informera sig om stämningarna i olika frågor. Det
            var också syftet med det aktuella mötet. Det har inte varit fråga
            om påtryckningar. Det är inte heller fråga om påtryckningar när
            jag i Blekinge och på andra håll redovisar motiven för regeringens
            beslut om Polenkabeln.
          </note>
          <note>
            Enligt min uppfattning är det av nationellt intresse att bygga
            ut överföringssystemet för el för att möjliggöra en effektivare,
            säkrare och miljövänligare elförsörjning för Sverige som helhet
            och för övriga Östersjöregionen. Detta är i enlighet med de energipolitiska
            riktlinjerna. Därför kan Polenkabeln betraktas som ett nationellt
            intresse från energisynpunkt, även om det planerade elutbytet
            är relativt litet.
          </note>
          <note>
            Att Polenkabeln betraktas som ett nationellt intresse innebär
            i sig inte att projektet skall prövas enligt 4 kap. 2 § lagen
            (1987:12) om hushållning med naturresurser m.m. (NRL). Regeringen
            får i ett visst fall besluta att en anläggning eller en åtgärd
            inte får utföras utan tillstånd enligt 4 kap. NRL, om den kan
            antas få betydande omfattning eller bli av ingripande beskaffenhet.
            Betydande miljöstörningar eller andra ingrepp i naturen är faktorer
            som beaktas vid denna bedömning.
          </note>
          <note>
            Regeringen har ansett att Polenkabeln inte kan antas få en så
            betydande omfattning eller bli en så ingripande beskaffenhet att
            tillåtlighetsprövning enligt
          </note>
          <note>
            4 kap. 2 § NRL bör ske. Denna uppfattning delas av flera remissinstanser,
            bl.a. Naturvårdsverket och Koncessionsnämnden för miljöskydd.
            En nätkoncession enligt ellagen skall förenas med de villkor som
            behövs för att skydda de allmänna intressena och den enskildes
            rätt samt med de villkor för anläggningens utförande och utnyttjande
            som behövs av säkerhetsskäl eller som annars behövs från allmän
            synpunkt, vilket naturligtvis även innefattar villkor för skydd
            mot störningar på berörd natur- och kulturmiljö. I detta sammanhang
            tillämpas bl.a. 2 och 3 kap.
          </note>
          <note>
            NRL. Jag hänvisar i övrigt till vad som framförts i denna fråga
            i samband med konstitutionsutskottets granskning av ärendet om
            Polenkabeln.
          </note>
          <note>
            Jag är naturligtvis medveten om den lokala opinionen mot Polenkabeln.
            Nu har Svenska kraftnät och de andra intressenterna, efter att
            ha lyssnat på bl.a.
          </note>
          <note>
            denna opinion, funnit en teknisk lösning som med en förhållandevis
            liten kostnadsökning kan innebära att eventuell miljöpåverkan
            kan reduceras. Jag hoppas att detta kan leda till en sakligare
            och mera konstruktiv diskussion om kabelprojektet.
          </note>
          <note type="speaker">
            Anf. 53 EVA GOËS (mp):
          </note>
          <note>
            Fru talman! Tack för svaret, Anders Sundström.
          </note>
          <note>
            För en vecka sedan låg det på bordet ett meddelande om att Anders
            Sundström inte skulle ha tid att besvara interpellationen eftersom
            han skulle på LRF:s årsstämma. Men jag förstår att när debatten
            om kärnkraften har kommit emellan kan han lika gärna stanna här.
          </note>
          <note>
            Jag har reagerat därför att jag tycker att man har försökt forcera
            fram ett besked om Polenkabeln. Vi vet att Boverket har sagt att
            man borde pröva frågan enligt 4 kap. i naturresurslagen. Vi vet
            att Fiskeriverket har sagt att det inte är relevant med de undersökningar
            man jämför med, t.ex. tånglaken i Uppland i fråga om Fennoskandia,
            vandringsfisk som lax. Det är alltså många remissinstanser som
            har varit väldigt skeptiska till Polenkabeln. Jag har varit på
            möten med allmänheten. Vi tog upp bipolär kabel, som opinionen
            hela tiden krävt att få. Men det skulle man absolut inte kunna
            tänka sig. Man fick ut mindre el om det blev störningar plus att
            det kostade 500 miljoner mer.
          </note>
          <note>
            Då var man inte intresserad.
          </note>
          <note>
            Och det gjorde naturligtvis att detta gick i stå.
          </note>
          <note>
            Detaljplanen över Strömriktarstationen godkändes inte. Jag har
            ju varit med människorna på lokal nivå, med fiskare och med ortsbefolkningen,
            och man kör över dessa totalt. Elektrodstationen var från början
            tänkt att placeras i Vångsjö som är ett naturskyddat område. Allt
            detta visar att man struntar i människorna och vad de tycker.
          </note>
          <note>
            Senast i går fick vi besked om att en enig miljönämnd i Karlshamn
            har sagt nej till en eventuell
          </note>
          <note>
            Polenkabel med hänvisning till försiktighetsprincipen.
          </note>
          <note>
            Miljönämndens yttrande kommer att ligga till grund för Karlshamns
            kommuns remissyttrande till Näringsdepartementet om den nya tekniska
            lösningen. Som
          </note>
          <note>
            Anders Sundström vet har man nu tagit tillbaka den gamla ansökan
            om vattendom och det skall komma en ny ansökan till Växjö som
            skall baseras på den nya tekniken. Men den nya tekniken med återledare
            är ju inte heller prövad. Det vore väl lämpligt att man följde
            ellagen och elförordningen och lät myndigheten pröva. Myndigheten
            måste väl ändå vara den som har kompetens att avgöra om det är
            lämpligt med en kabel med återledare.
          </note>
          <note>
            Med tanke på den tidigare debatten i dag måste man också fundera
            över vem som skall skicka i väg el och vem som skall ta emot el.
            Är det meningen att
          </note>
          <note>
            Sverige skall sälja el till kontinenten samtidigt som vi skall
            avveckla kärnkraften? Priserna kommer då förmodligen att stiga.
            Kan vi konkurrera med brunkolsbaserad el som produceras i Polen?
            Om vi skall sälja kärnkraftsel eller vattenkraftsel på kontinenten,
            hur skall vi då kunna avveckla? Detta passar väldigt bra för dem
            som gillar kärnkraft. Professor Björn G
          </note>
          <note>
            Karlsson säger att det är jättebra med kablar, för då kan vi
            ha kvar våra tolv reaktorer och börja använda elen som råvara
            och sälja den. Men jag trodde att vi hade tänkt att bygga upp
            ett biobränslebaserat och förnybart system i Sverige och inte
            göra oss beroende av brunkolsbaserad elimport. Vill man vara riktigt
            vulgär, som moderaterna brukar vara, kan man säga att vi får också
            importera rysk kärnkraftsel. Det scenariot vill jag inte gärna
            se framför mig.
          </note>
          <note>
            Jag har fått ett TT-meddelande om att man nu har gått in på den
            stora gigantiska elmarknaden. Carl-Erik
          </note>
          <note>
            Nyquist i Vattenfall skall bli någon typ av chef eller ordförande
            för detta. Vi skall arbeta ihop med Ryssland och dess största
            bolag som har 80 % av marknaden. Ryssland ser Sverige som en potential
            att sälja elen till.
          </note>
          <note>
            Så jag frågar mig: Hur skall vi kunna bygga upp det förnybara
            systemet? Vad kommer det att få för miljökonsekvenser?
          </note>
          <note>
            Anf. 54 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Eva Goës tog upp tre saker.
          </note>
          <note>
            För det första frågade hon: Varför kabel? Det är en viktig fråga.
            Vi har ett tjugotal utlandsförbindelser och också många kablar
            - så det här med kablar är ingenting nytt, utan det har funnits
            under lång till -
          </note>
          <note>
            och skälet till att vi vill ha kabeln är vi helt enkelt vill
            skapa ett elförsörjningssystem som inte gör att vi i
          </note>
          <note>
            Sverige måste bygga en produktionskapacitet för el som klarar
            extrema högkonjunkturer kombinerat med extrema torrår kombinerat
            med de kallaste dagarna.
          </note>
          <note>
            Om vi inte har större nät eller utjämnar mellan hög- och lågkonjunktur,
            mellan vått och torrt, mellan kallt och varmt måste vi ju investera
            i en enorm total produktionskapacitet som kanske bara används
            vart tionde eller vart tjugonde år. Vi förstår ju alla att det
            innebär en väldig miljöförstöring att göra på det sättet. Då binder
            vi kapital och naturresurser till sådant som vi egentligen inte
            behöver. Därför skall vi ha ett ordentligt nät och ju större nätet
            är, desto bättre kan vi hantera svängningar i konjunktur och klimat.
            Det är skälet till att vi vill ha denna kabel.
          </note>
          <note>
            Den andra frågan löd: Varför ett nät runt Östersjön? Jo, därför
            att det i närområdet finns mycket produktionskapacitet och olika
            konjunkturcyklar.
          </note>
          <note>
            Vad är förutsättningen för att bygga ett sådant nät?
          </note>
          <note>
            En första förutsättning - som jag ser det - är ju att man har
            likvärdiga villkor när det gäller marknad och miljö. Vi kan alltså
            inte upprätta fungerande marknader runt Östersjön med någon form
            av social dumpning eller kärnkraftsdumpning. Det kommer jag aldrig
            att medverka till. Och det är viktigt att säga, men det innebär
            inte att jag för den skull inte vill arbeta för att åstadkomma
            en sådan kabel och en sådan struktur.
          </note>
          <note>
            Det är från miljösynpunkt långsiktigt riktigt. Men det kräver
            att vi ställer lika hårda krav på de produktionsanläggningar som
            finns utanför Sverige som på dem som finns i Sverige.
          </note>
          <note>
            Den tredje frågan som Eva Goës ställde var: Hur skall denna kabel
            se ut? Eva Goës har fel när hon säger att vi inte har kablar med
            återledare. Det finns sådana kablar också i Sverige i dag. Den
            teknik som nu den sökande föreslår och som vi skall pröva är en
            teknik som är väl känd och beprövad. Jag tycker att vi har hanterat
            den här frågan på ett korrekt sätt.
          </note>
          <note type="speaker">
            Anf. 55 EVA GOËS (mp):
          </note>
          <note>
            Fru talman! Från Blekinge anför man att man inte känner till
            just den här tekniken. Dimensionen är mycket större än vad den
            tidigare var.
          </note>
          <note>
            Professor emeritus Björn Nordenström vid Karolinska institutet,
            nybliven pristagare till Cancerfondens miljömedicinska pris på
            500 000 kr, vädjade den
          </note>
          <note>
            14 april i år till talman Birgitta Dahl och miljöminister Anna
            Lindh att inte bygga kabeln till Polen med elektrodstationer eller
            med återledarkablar. Båda metoderna ger allvarlig elektromagnetisk
            påverkan på
          </note>
          <note>
            BCEC-systemen hos fiskar, varnade professor Nordenström.
          </note>
          <note>
            Därför gäller försiktighetsprincipen. Det är fråga om en väldigt
            stor kabel. Fennoskans amperestyrka är bara en tiondel av den
            som den nya kabeln kommer att ha. Därför är inte denna jämförelse
            relevant.
          </note>
          <note>
            Efter mötet med Anders Sundström i Stockholm upplevde miljönämndens
            ordförande Anita Martinsson det som att Sundström ville påverka
            beslutet i
          </note>
          <note>
            Karlshamn. När Sundström var i Blekinge sade han:
          </note>
          <note>
            Vill ni ha ström i Blekinge, får ni acceptera kabeln, och därmed
            basta. Är inte det att påverka?
          </note>
          <note>
            Svenska kraftnät har inte presenterat en ny teknisk lösning för
            att tillmötesgå opinionen. Svenska kraftnät har ju förbjudits,
            med hot om vite, att anlägga en elektrodstation i havet utanför
            Ronneby. Krav från
          </note>
          <note>
            Vattendomstolen har också gjort att det tidigare alternativet
            med elektrodstationer har fått överges. Detta är vad som ligger
            bakom.
          </note>
          <note>
            När det gäller spotmarknaden och detta med miljökonsekvensbeskrivningar
            har vi fått många uppvaktningar från miljövänner. De har talat
            om att man borde göra en miljökonsekvensbeskrivning av den importerade
            elen från Danmark, och jag har hållit med dem fullständigt. Jag
            tycker också att det skall göras en miljökonsekvensbeskrivning
            av den importerade elen som kommer från Polen. Det tyckte de inte
            alls. Vi försöker åtminstone att vara konsekventa. Det vore bra
            om Anders Sundström kunde säga att det kommer att bli lika bra
            kvalitet på elen. Då skulle jag jubla, men hur i fridens dar skulle
            det gå till, om man har en avreglerad marknad och går ut på spotmarknaden
            och köper det som är billigast?
          </note>
          <note>
            Vi vill naturligtvis jobba tillsammans på den nordiska elmarkanden,
            precis som man hittills har gjort. I
          </note>
          <note>
            Norge säger man att det inte kommer att märkas när
          </note>
          <note>
            Barsebäck 1 och 2 läggs ned, kanske bara några små fluktuationer,
            eftersom överskottet av el är så pass stort, vilket vi också har.
            Vår marknad är mättad.
          </note>
          <note>
            Orsaken till att vi vill producera mera el är ju också för att
            kunna hålla någorlunda vettiga priser. Men hur skall man ha råd
            att bygga upp biobränslebaserad elproduktion om det är mycket
            billigare att köpa brunkolsbaserad el från Polen? Det undrar jag.
          </note>
          <note>
            Sedan detta med toppar: Vi i Sverige, linje 1 och linje 2 har
            varit dumma som först har byggt ut kärnkraften och sedan byggt
            in sig i ett beroende av att använda kärnkraft när det är som
            kallast och när det är toppar. Det är därför som man har byggt
            ut kärnkraften, för att kunna använda den fullt ut några månader
            om året. Det är det som är så vansinnigt. Dessutom spiller man
            två tredjedelar av värmen rakt ut i luft och vatten. Det anser
            jag vara kapitalförstöring och helt vansinnigt.
          </note>
          <note>
            Jag vill ha svar dessa frågor: Hur kommer det sig att Björn Nordenström
            anser att detta är allvarligt och att det är farligt även med
            återledarkablar? Hur har myndigheten fått chans att yttra sig
            om miljökonsekvenserna av den nya återledarkabeln? Hur kommer
            vi undan miljöpåverkan om det är spotmarknadspriserna som gäller
            och man vill köpa det billigaste?
          </note>
          <note>
            Anf. 56 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Eva Goës är fantastisk när hon ställer frågor och
            påstår nästan vad som helst så tvärsäkert.
          </note>
          <note>
            Jag önskar att jag själv kunde vara lika tvärsäker.
          </note>
          <note>
            Det är inte alls så att vi har förbjudit den första lösningen.
            Regeringen har behandlat den första lösningen med elektrodstationerna.
            Det har vi gjort efter en omfattande remissomgång, där olika myndigheter
            har haft möjlighet att tycka och säga sitt. Det viktigaste är
            vad sådana tunga myndigheter som Naturvårdsverket och Koncessionsnämnden
            säger. De tycker att det här är en fullt möjlig teknik.
          </note>
          <note>
            Det är inte så att Norge har ett stort överskott på el, utan
            de har ett underskott på el.
          </note>
          <note>
            Jag försöker hålla mig till frågorna, och den första frågan var
            om kabeln kommer till bara därför att vi skall kunna köpa billig
            brunkol. Nej, det står i ansökan när det gäller Polenkabeln att
            den skall användas för nettoexport. Sverige kommer alltså under
            de flesta år att ha en produktionskapacitet som är större än man
            har behov av, och under de åren kommer man att sälja. Vissa år
            har Sverige ett stort underskott, men det sammanhänger inte alls
            med kärnkraften utan med vattenkraften. Jag vet i alla fall att
            det där jag bor är olika snömängd från år till år, och det är
            det som bestämmer hur mycket vattenkraftsproduktion vi har.
          </note>
          <note>
            Därför kommer vi att behöva köpa vissa år. Det är trots allt
            bättre från miljösynpunkt, än att fatta beslut om att bygga ut
            alla älvar för att klara situationen när det är som torrast. Det
            har alltså med miljöfrågan att göra.
          </note>
          <note>
            Den andra frågan handlade om miljöprövningen.
          </note>
          <note>
            Den kompletterande ansökan som Svenska Kraftnät nu har lämnat
            in kommer att prövas i vanlig ordning.
          </note>
          <note>
            Remissinstanserna kommer att höras, och vi får se vad de säger
            om den här tekniken. Jag vill vänta på det.
          </note>
          <note>
            Det är ingen ny teknik, utan det är en beprövad teknik. Det blir
            intressant att se vilka synpunkter de kommer att ha. Vi får vänta
            med att döma tills vi har sett det.
          </note>
          <note type="speaker">
            Anf. 57 EVA GOËS (mp):
          </note>
          <note>
            Fru talman! Under hot om vite har Svenska Kraftnät dragit tillbaka
            den ursprungliga lösningen.
          </note>
          <note>
            Jag önskar att Anders Sundström hade träffat socialdemokraten
            Hermann Scheer, som sitter med i
          </note>
          <note>
            Eurosolar i Tyskland. Han talar om det decentraliserade energisystemet,
            med makten över energin. Den som har makt över energin har makten
            över ekonomin. Det kan vi väl vara överens om. Det är framtidens
            melodi att ha makten över energin. Vi skall inte sälja ut våra
            bolag - inte heller Härnösand.
          </note>
          <note>
            Jag funderar på den ryska marknaden. Man går in på den här gigantiska
            elmarknaden. Jag ser hur Carl
          </note>
          <note>
            Erik Nyqvist klappar sig för bröstet och mår gott.
          </note>
          <note>
            Hermann Scheer talar om ett decentraliserat system, att satsa
            på sol och på vind och på det som gör att vi får makten över energin.
            Det är smått mot stort, miljö mot vinstmaximering och enkelhet
            mot komplexitet.
          </note>
          <note>
            Det är så; det har jag läst i rapporten Tillståndet i världen,
            som är en klok sak. Trots att det finns hyggliga datormodeller
            för den globala ekonomin finns det inga som efterliknar jordens
            ekosystem eller det globala politiska systemet.
          </note>
          <note>
            Vi har en jord. Vi skall försöka samsas om det här energisystemet
            i Norden. Vore det inte bättre att ge bidrag och satsa på öst,
            så att de byter ut sina reaktorer, och att satsa på biobränsle
            och energieffektivitet?
          </note>
          <note>
            Hans Nilsson jobbar utmärkt med detta i Baltikum.
          </note>
          <note>
            Han jobbade tidigare med effektiv energianvändning på NUTEK men
            är nu i Paris på IEA. Han har t.o.m.
          </note>
          <note>
            lyckats få bankerna att gå in med lån för att börja energieffektivisera
            i Baltikum. Nu vänder man sig till
          </note>
          <note>
            Ukraina. Jag tycker att sådana lösningar är bättre än att bygga
            en massa kablar runt jorden.
          </note>
          <note>
            Anf. 58 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag måste säga att jag har en annan uppfattning,
            om man nu verkligen vill tänka på miljön. Det är klart att man
            kunde säga att vi inte skall ha några kablar, elledningar eller
            elgator utan att vi flyttar folk och produktion dit där produktionen
            finns. Vi skulle då kunna flytta stora delar av Sveriges befolkning
            till Porjus, Harsprånget och Jokkmokk och inte ha några kablar
            och ledningar. Jag är inte säker på att det är särskilt vettigt
            från miljösynpunkt. Det ligger faktiskt ett värde i att i stället
            flytta elen dit där människorna finns, än att flytta människorna
            dit där elen finns.
          </note>
          <note>
            Det är samma sak med den här kabelutbyggnaden runt Östersjön,
            att det syftar till att inte bygga dubbla kapaciteter. Det måste
            vi försöka åstadkomma.
          </note>
          <note>
            Sedan har vi som har makten över energin formulerat lagar så
            att vi har kontroll över utlandsförbindelserna. Jag har själv
            gått till riksdagen och ändrat den gamla lagstiftningen så att
            vi har denna kontroll över utlandsförbindelserna, just därför
            att vi skall äga kablarna, äga Svenska Kraftnät och äga Vattenfall.
            Vi skall själva kunna bestämma om vi vill ha import eller export.
            Som tanke och som idé är det en fördel om man bygger ihop detta
            nät och gör ett rikt, väl förgrenat nät. Men det skall bara användas
            på ett sådant sätt att det förhindrar miljödumpning.
          </note>
          <note>
            Vi har makten att göra det när det gäller Polenkabeln. Det är
            inte kabeln i sig som är ett bekymmer.
          </note>
          <note>
            Det vore bra om Eva Goës använde sin tid till att berätta att
            kabeln i sig är en bra miljöinvestering.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellationerna 1997/98:272 och
          </note>
          <note>
            298 om säpo
          </note>
          <note>
            Anf. 59 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Marianne Samuelsson har frågat vad jag avser att
            göra för att en sanningskommission om
          </note>
          <note>
            Säkerhetspolisen skall kunna förverkligas. Bo Könberg har å sin
            sida satt i fråga regeringens forskningsprogram om den militära
            underrättelsetjänsten och frågat dels om jag avser att ta ytterligare
            initiativ för att få en snabb och samlad belysning av det svenska
            inrikesspionaget, dels om jag är beredd att ta initiativ för att
            Säkerhetspolisens roll under efterkrigstiden utreds och ges största
            möjliga offentlighet.
          </note>
          <note>
            Marianne Samuelsson har i sin fråga sagt bl.a. att människor
            har rätt att få veta om de funnits med i
          </note>
          <note>
            Säkerhetspolisens register och att det behövs en kommission efter
            förebild av den norska Lundkommissionen för att öppna registren.
          </note>
          <note>
            Ett viktigt inslag i arbetet med att göra Säkerhetspolisen öppnare
            är att ge forskare och enskilda möjlighet att ta del av material
            i Säkerhetspolisens register. En regeländring för snart två år
            sedan innebär utvidgade möjligheter för forskare att ta del av
            sådant material, och denna riksdag kommer inom kort att ta ställning
            till regeringens förslag till ny polisregisterlagstiftning. Det
            förslaget ger för första gången enskilda en reell möjlighet att
            ta del av de eventuella uppgifter som finns registrerade om dem;
            självklart med de begränsningar som följer av behovet att inte
            äventyra brottsutredningar m.m. Förslaget öppnar registren i den
            utsträckning som är möjlig utan att samtidigt omöjliggöra Säkerhetspolisens
            verksamhet.
          </note>
          <note>
            En kommission behövs således inte för att åstadkomma detta. Lundkommissionen,
            som Marianne Samuelsson hänvisar till, gav för övrigt i sig inte
            de norska medborgarna någon möjlighet att kontrollera eventuella
            uppgifter om dem i säkerhetspolisens register.
          </note>
          <note>
            Många anser att det finns anledning att med perspektiv på historien
            och i ett större sammanhang undersöka vilka konsekvenser Säkerhetspolisens
            övervakning haft för enskilda. Behovet av en sådan utredning för
            tiden efter det att ett förbud mot åsiktsregistrering infördes
            har av en del anförts som det starkaste och av andra det enda
            skälet för en sanningskommission. Exempelvis anfördes inte något
            annat än detta skäl av de "76 kända svenskar", bland dem fyra
            partiledare, som i en debattartikel i Dagens Nyheter för några
            månader sedan krävde en kommission. Vad dessa tycks förbise är
            att även regeringen anser att det finns skäl för en sådan utredning.
            Det var ju också därför som regeringen redan i november 1997 lämnade
            ett tydligt uppdrag till Registernämnden: Undersök hur många fall
            liknande Torsten Leanders som personalkontrollsystemet kan ha
            orsakat! Uppdraget rör tidsperioden 1969 t.o.m. den 30 juni 1996.
            Därefter upphörde de gamla reglerna om personalkontroll att gälla.
          </note>
          <note>
            Nämnden måste i fullgörandet av sitt uppdrag bl.a.
          </note>
          <note>
            klarlägga vilka regler för registrering som har gällt under perioden,
            undersöka hur registreringar har ägt rum och söka efter sådana
            registreringar som kan sättas i fråga. Vidare skall nämnden kritiskt
            granska i vilken omfattning sådana uppgifter lämnats ut i personalkontrollärenden
            och hur anställningsmyndigheten har hanterat dessa uppgifter samt
            slutligen belysa vilka konsekvenser som sådana utlämnanden har
            fått för enskilda. Resultatet av nämndens omfattande arbete kommer
            förhoppningsvis att vara klart redan före utgången av 1998. Vi
            kan således relativt snart vänta oss en mycket intressant rapport
            i just det ämne som Marianne Samuelsson och många med henne begär
            klarhet i. Någon kommission behövs därför inte heller för detta
            ändamål.
          </note>
          <note>
            Bo Könberg har framför allt riktat in sig på regeringens uppdrag
            till Humanistisksamhällsvetenskapliga forskningsrådet (HSFR) om
            att genomföra ett särskilt forskningsprogram om den militära underrättelse-
            och säkerhetstjänsten. Han menar bl.a. att forskning tar tid och
            att det förefaller mycket osannolikt att det aviserade forskningsprojektet
            kommer att ge till resultat en samlad och tillförlitlig bild av
            det svenska inrikesspionaget under efterkrigstiden. Han beklagar
            också att riksdagsmajoriteten hittills avvisat kraven på en kommission.
          </note>
          <note>
            Det är sant att det tar tid att utföra forskning av hög kvalitet.
            Å andra sidan kan forskningen ge en grundlig och källkritisk belysning
            av frågeställningar och material och kommer på så sätt att bidra
            till att viktiga delar av vår historia blir belysta i sina politiska,
            kulturella och sociala sammanhang.
          </note>
          <note>
            Vi är alla överens om att vissa frågor om de svenska säkerhetstjänsternas
            historia bör belysas ytterligare. Enligt min mening har inte några
            starka och sakliga motiv framförts som övertygar om att en s.k.
            sanningskommission är den enda eller den bästa vägen till ett
            klarläggande. En kommission är ju inget annat än en statlig kommitté,
            med de begränsningar som följer av det till kommittén givna uppdraget,
            dess sammansättning och den tidspress som den måste arbeta under.
            De åtgärder som regeringen har vidtagit för att klarlägga de aktuella
            frågorna - och som bl.a.
          </note>
          <note>
            syftar till att garantera den oberoende forskningen -
          </note>
          <note>
            framstår därför som mer givande när det gäller såväl utredningskompetens
            som förväntad kvalitet på utredningsresultatet.
          </note>
          <note>
            Efter de första grundläggande utredningarna i slutet av 80-talet,
            bl.a. Säpokommitténs arbete, som ledde till total förändring av
            såväl organisation av som regelverk för Säkerhetspolisen, är det
            fördjupade studier i olika avseenden som framstår som mest angeläget.
          </note>
          <note>
            Genom att öppna både den militära och civila underrättelseverksamheten
            för en genomlysning av oberoende forskare utan partipolitiska
            bindningar skapas de bästa förutsättningarna för att klargöra
            omfattningen och konsekvenserna av den övervakning av personer
            och organisationer som ägt rum genom åren.
          </note>
          <note>
            När det gäller Säkerhetspolisen är jag dessutom övertygad om
            att Registernämndens rapport kommer att stimulera såväl vidare
            forskning som debatt om
          </note>
          <note>
            Säkerhetspolisen i ett historiskt perspektiv.
          </note>
          <note>
            Anf. 60 MARIANNE
          </note>
          <note type="speaker">
            SAMUELSSON (mp):
          </note>
          <note>
            Fru talman! Jag tackar så mycket för svaret. Jag är något förvånad
            över att svaret innehåller en så positiv stämning, att regeringen
            nu har klarat av hela problematiken med den kritik som finns på
            säpo och oron bland väldigt många människor ute i landet över
            hur frågorna har hanterats.
          </note>
          <note>
            Jag har funderat mycket kring hur detta skall hanteras utifrån
            ett medborgarperspektiv. I svaret säger justitieministern att
            det räcker med det aviserade forskningsprojektet. Det är för mig
            väldigt förvånande, dels därför att det redan från början finns
            klagomål på forskarnas möjligheter att bedriva forskning, dels
            därför att forskarna inte har den roll som man förväntar sig att
            en sanningskommission skall ha.
          </note>
          <note>
            Jag blev väldigt förvånad över hanteringen av IB-
          </note>
          <note>
            handlingarna, då det framgick att det inte fanns några handlingar
            kvar. De hade i panik förstörts när det uppstod oro över att det
            fanns registreringar som kanske inte var av den art som man hade
            förväntat sig.
          </note>
          <note>
            Försvarsministern sade ungefär så här vid den hearing som vi
            hade: Ja ja, men det kan ju ändå finnas några
          </note>
          <note>
            IB-papper hemma hos någon i garderoben.
          </note>
          <note>
            För mig blir detta ännu märkligare, för här har vi en säkerhetsaspekt
            på saker och ting, men ändå utgår man från att papper dräller
            runt i samhället, kan hamna i någons garderob och sedan kanske
            komma tillbaka så att eventuell forskare kan titta på dem. Det
            blir extra märkligt utifrån medborgarperspektivet när man säger
            att detta är så hemligt att arkiven i stort sett inte får öppnas,
            trots att det egentligen är gammal historia, och i nästa stund
            säger att om de har förstörts så finns de nog någon annanstans.
            Så kan det möjligen vara, men att bedriva forskning utifrån perspektivet
            att medborgarna skall känna sig trygga med detta tror jag blir
            väldigt svårt.
          </note>
          <note>
            En fråga som ministern inte berörde, men som jag tycker är viktig
            att ta upp är hur man kommer att göra med de få människor som
            fortfarande lever, vilka en gång i tiden hade insyn, och deras
            tystnadslöfte. Såvitt jag förstår har inte regeringen, i alla
            fall inte i svaret, antytt att man tänker lätta på tystnadslöftet.
            Det innebär ju att det blir i stort sett omöjligt att höra berörda
            personer, eftersom de vilar under ett tystnadslöfte som ligger
            kvar. Jag skulle gärna vilja ha ett svar på frågan, eftersom ministern
            så uppenbart hänvisar till forskningen som det enda sättet att
            vara öppen.
          </note>
          <note type="speaker">
            Anf. 61 BO KÖNBERG (fp):
          </note>
          <note>
            Fru talman! Det är tyvärr nödvändigt att ha en säkerhetspolis,
            därför att vi behöver skydda oss mot människor som vill omstörta
            den demokratiska samhällsordningen med våld. Har man det, är det
            klart att det alltid kommer att finnas misstankar om att man kommer
            nära eller överträder gränsen för förbud mot åsiktsregistrering
            m.m. Så de problemen är mer generella. Misstankar kommer alltså
            nästan jämt att finnas.
          </note>
          <note>
            De kommer kanske att vara extra starka i ett läge där ett parti
            som Socialdemokraterna så länge har haft ett dominerande inflytande
            i vårt land eller som exempelvis Socialdemokraterna i Norge.
          </note>
          <note>
            Det är inte underligt att det med jämna mellanrum dyker upp krav
            på en ordentlig utredning om vad som har försiggått. Det som har
            förvånat många av oss är att Socialdemokraterna ju har velat dra
            ut den här tanden successivt i stället för att göra det på en
            gång.
          </note>
          <note>
            I slutet på 80-talet och i början på 90-talet gjordes det flera
            utredningar. Det tillsattes en enmansutredning i vilken Carl Lidbom
            var utredare. Justitiekanslern hade ett speciellt uppdrag. Det
            fanns t.o.m. en parlamentarisk säpokommitté. Det är klart att
            det måste ha varit så att man från socialdemokratiskt håll i början
            på 90-talet trodde att saken var klar och att man hade utrett
            frågan ordentligt. Men hoppet grusades ju genom en så pass enkel
            sak som att innehållet i en enda persons akt läckte ut nu i höstas.
            Innehållet i
          </note>
          <note>
            Torsten Leanders akt kom ut i massmedierna. Det gav bilden till
            många människor i vårt land av att den inte innehöll speciellt
            upphetsande uppgifter. I olika sammanhang har man konstaterat
            att uppgifterna är harmlösa. I det betänkande som i morgon skall
            diskuteras har även majoriteten i konstitutionsutskottet ställt
            sig bakom den beskrivningen av innehållet i
          </note>
          <note>
            Leanderakten.
          </note>
          <note>
            Det restes då förnyade krav på en utredning av detta. Fyra riksdagspartier
            ställde sig bakom det hela.
          </note>
          <note>
            Krav framfördes på partiledaröverläggningar. De avvisades av
            regeringen, och Torsten Leander fick skadestånd.
          </note>
          <note>
            Nu åtta nio år senare tillsätts det under några månaders tid
            tre olika utredningar igen. Åtminstone två av dem har omnämnts
            i svaret från justitieministern.
          </note>
          <note>
            Dessutom har Underrättelsenämnden fått speciella uppgifter. Frågan
            är vad som händer sedan. Vad tror justitieministern händer sedan?
          </note>
          <note>
            Den norska erfarenheten är ju att när den s.k.
          </note>
          <note>
            sanningskommissionen väl utredde detta i ett sammanhang, uppfattade
            nästan alla det hela som att det var väldigt skönt att få det
            gjort. Det är såvitt jag kan förstå inte längre någon levande
            debatt i Norge som plågar exempelvis det norska arbeiderpartiet.
          </note>
          <note>
            Jag har ibland undrat om justitieministern och hennes kolleger
            har tagit till sig de norska erfarenheterna och med de norska
            partivännerna diskuterat om det ändå inte vore bättre att dra
            ut tanden på en gång i stället för att göra det stegvis.
          </note>
          <note>
            Vårt förslag har varit att man skulle ha det norska helhetsgreppet,
            att man skulle ha en kommission som är oberoende och som inte
            bara består av några partier i riksdagen, att man skulle kunna
            häva tystnadsplikten och att människor skulle kunna vittna under
            ed, trots att det inte är fråga om någon domstol och inte heller
            någonting som det skall utdömas straff för.
          </note>
          <note>
            Jag har försökt att förstå - det säger jag inte bara retoriskt,
            fru justitieminister - vad det är som gör att socialdemokraterna
            väljer denna oerhört långsamma och, även för dem själva, plågsamma
            vägen att skapa oss en bättre bild av vårt förflutna. Men, fru
            talman, jag måste erkänna att jag har misslyckats.
          </note>
          <note>
            Allt talar för att vi om något år eller två eller tre, beroende
            på hur lång tid processen tar, kommer att hamna i en liknande
            position som vi var i i höstas och i våras. Många människor är
            oroliga för att allt inte har kommit fram, och nya krav kommer
            att resas. Kan det verkligen vara en bra ordning?
          </note>
          <note type="speaker">
            Anf. 62 ROSE-MARIE FREBRAN (kd):
          </note>
          <note>
            Fru talman! Debatten om granskning av Övervakningssverige, som
            har förts sedan i höstas, har initierats utifrån ett säpoperspektiv.
            Detta har regeringen inte ställt upp på. Regeringen har ignorerat
            detta och lagt betoningen på de militära säkerhetsoch underrättelsetjänsterna.
            Det anser jag är en av de stora bristerna i regeringens hållning
            och upplägg av granskningen av Övervakningssverige. Det är fel
            att säpoperspektivet inte har fått vara basen och utgångspunkten
            för denna viktiga granskning. Därifrån hade man sedan kunnat utvidga
            till den militära delen och även till det som vi skulle kunna
            kalla för sapo.
          </note>
          <note>
            En annan minst lika stor brist i regeringens upplägg är just
            bristen på helhetsgrepp. Man får definitivt intryck av något slags
            fragmentiseringsstrategi från regeringens sida. Vi får alltså
            inget helhetsgrepp på det man skulle kunna kalla för järntriangeln,
            dvs.
          </note>
          <note>
            säpo, IB och det som kan kallas för försvarets eget säpo, som
            verkligen borde utredas med ett enda helhetsgrepp.
          </note>
          <note>
            Man borde också, som jag nämnde, utreda det som det socialdemokratiska
            partiet har sysslat med när det gäller granskning och övervakning,
            och för den delen även den övervakning på företagen som det ibland
            talas om att näringslivet självt har stått för.
          </note>
          <note>
            När det gäller sapodelen är det inte bara säkerhetsrisker och
            kommunister som man har varit ute efter, utan även borgerligt
            sinnade fackföreningsmän.
          </note>
          <note>
            Jag har uppgifter på hur man 1958 genomförde en undersökning
            och hittade 182 borgerliga representanter i styrelser i LO-fackföreningar.
            Den upptäckten gjorde att samma undersökning tre år senare visade
            att
          </note>
          <note>
            176 hade försvunnit. Det var sex stycken kvar av någon underlig
            anledning. Det visar på att det också har funnits ett stark inslag
            av makt i dessa kontroller, registreringar och övervakningar.
          </note>
          <note>
            Fragmentiseringen gör alltså att regeringen vill att
          </note>
          <note>
            Registernämnden skall ha ett uppdrag, forskningsrådet ett och
            underrättelsenämnden ett. Vi skall inte få någon helhetsbild.
            Man vill inte ha någon central sammanhållande och målstyrande
            instans. Som jag sade tycker jag att detta tydligt pekar på en
            fragmentiseringsstrategi. Man vill inte ha fram någon helhetsbild,
            där de olika bitarna kan länkas mot varandra för att ge ytterligare
            perspektiv och kasta ljus och klarhet över det som vi frågar efter.
          </note>
          <note>
            Jag kan inte låta bli att utifrån detta undra vad regeringen
            egentligen har emot att ta ett helhetsgrepp.
          </note>
          <note>
            Jag vill nog också säga att jag ser detta som en fördröjningsstrategi.
            Humanistisk-samhällsvetenskapliga forskningsrådet har redan sagt
            att det enligt planeringen är årsskiftet 2002/2003 som kommer
            att bli tidpunkten för slutrapporten.
          </note>
          <note>
            Anf. 63 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Låt mig ta en i taget av de olika frågor som har
            ställts. Marianne Samuelsson säger att frågan inte har behandlats
            ur ett säpo- eller medborgarperspektiv. Forskare kan redan gå
            in och undersöka, men det är någonting annat som behövs. Jag förstår
            inte vad Marianne Samuelsson är ute efter. Det är väl insynen
            i säpos verksamhet som är det viktiga för medborgarna? Jag ser
            egentligen bara ett sätt att tillmötesgå människors begäran att
            så långt det är möjligt få reda på vad säpo har sysslat med och
            hur man har fullgjort uppdraget från statsmakternas sida. Det
            är genom en ökad öppenhet. Det är det som är bakgrunden till det
            lagstiftningsarbete som riksdagen nu skall ta ställning till.
            Det skall säkerställa att inte bara forskare - dem tog vi om hand
            för flera år sedan -
          </note>
          <note>
            utan även vanliga människor har en möjlighet att få insyn i registren.
          </note>
          <note>
            Marianne Samuelsson tar upp problemet att det kommer information
            om att arkiven har förstörts eller att de finns någon annanstans.
            Arkiv har naturligtvis under årens lopp gallrats. Det har skett
            i enlighet med de regler som har funnits. Det finns alltid en
            baksida på gallringen, för då försvinner också intressant material
            som ur forskningssynpunkt hade varit värdefullt att ha tillgång
            till senare. Samtidigt vill vi ju inte att det skall lagras uppgifter
            av olika slag hur som helst.
          </note>
          <note>
            I dag har vi ett bra regelsystem, och vi har kompetent personal
            som skall avgöra vad som skall sparas för framtiden och vad som
            skall tas bort.
          </note>
          <note>
            Det har varit en av de centrala uppgifterna för dem som håller
            samman forskningsuppdraget att se till att det finns en erfaren
            arkivexpert som har till uppgift att säkerställa att man tar fram
            uppgifter om vilket material som finns, spårar det och säkerställer
            att det blir tillgängligt för de forskare som skall arbeta med
            det.
          </note>
          <note>
            Det tror jag är en av de viktigaste uppgifterna. Vi skall en
            gång för alla få veta vilket material som finns kvar. Det är ju
            ingen som har någon kontroll över det.
          </note>
          <note>
            Ingen av de myndigheter som är ansvariga tycks ha det. Att genom
            en ordentlig genomgång av olika arkiv få fram allt material som
            finns ser jag som en av de viktiga uppgifterna i forskningsuppdraget.
          </note>
          <note>
            Marianne Samuelsson tar upp tystnadsplikten för de människor
            som har arbetat med den militära delen och säger att regeringen
            borde släppa på den. Det är en av de allmänna fraser som man svänger
            sig med, precis som om regeringen hade en möjlighet att frångå
            de lagregler som finns om tystnadsplikt och sekretess och plötsligt
            påstå att de inte gäller i vissa fall.
          </note>
          <note>
            Den möjligheten finns inte. Däremot kan vi ändra på reglerna,
            och det är precis det vi gör nu. Vi ändrar reglerna för sekretess
            när det gäller dessa områden.
          </note>
          <note>
            I övrigt har Försvarets underrättelsenämnd, genom det uppdrag
            man fått, en möjlighet att höra de människor och inhämta den information
            som man behöver och göra de bedömningar som lagen kräver ur sekretessynpunkt.
          </note>
          <note>
            Bo Könbergs inlägg gick helt och hållet ut på att man inte skall
            göra processen långsam och plågsam om det finns en snabbare och
            mindre plågsam process. Jag tror inte på den bilden. Jag tror
            inte ett ögonblick att det finns någon enkel åtgärd som på något
            vis skulle ge oss information om vår historia, som spänner över
            många årtionden och omfattar väldigt många olika komplexa sammanhang.
            Jag tror att det är ett omfattande arbete att belysa och få klarhet
            i alla de olika frågor som ställs från olika håll. Jag tror att
            vi får acceptera att det tar lång tid och kräver mycket arbete.
            Det enda jag gläder mig åt är att vi började detta arbetet för
            över tio år sedan. Vi har fortfarande, tror jag, mycket arbete
            kvar framför oss.
          </note>
          <note>
            Det är icke plågsamt - det är nödvändigt.
          </note>
          <note>
            Anf. 64 MARIANNE
          </note>
          <note type="speaker">
            SAMUELSSON (mp):
          </note>
          <note>
            Fru talman! Jag vet inte om justitieministern medvetet försökte
            tolka det jag sade om medborgarperspektivet på ett annat sätt
            än jag avsåg när jag ställde frågan. Jag menar nämligen att det
            i dag hos vanliga människor finns en oerhörd misstro mot hanteringen
            av dessa register. Det gäller vilka som finns med och på vilka
            grunder de har kommit med. Det är inte bara vänstermänniskor som
            är oroliga. Även miljömänniskor som har varit aktiva i miljöorganisationer
            och medlemmar i djurskyddsorganisationer är oroliga. Det finns
            en mängd människor som har varit aktiva i vårt samhälle och som
            känner en oro för att de finns med i ett säkerhetspolitiskt register.
          </note>
          <note>
            Jag tycker inte att regeringen med sitt agerande, genom att tillskjuta
            de här pengarna till forskningen, lugnade dessa människor. Man
            skall samtidigt veta i det här sammanhanget att det blir ytterligare
            nya register med EU-medborgarskapet och det som därtill följer.
            Det gör att människor känner: Kan vi inte åtminstone få reda på
            vår historia? Kan vi inte åtminstone få öppna de gamla arkiven
            och få en tydlighet i vad som hände innan? Hur skall vi annars
            känna tilltro och trygghet i ett samhälle?
          </note>
          <note>
            Jag tror att det här faktiskt är mycket mer allvarligt när det
            gäller människors tilltro till politiker än vad justitieministern
            försöker göra det till. Det här är grunden för om man kan lita
            på de folkvalda eller inte. Jag tror att de flesta människor är
            helt ense om att det behövs ett säkerhetspolitiskt arbete i ett
            samhälle för att man skall ha en trygghet. Men det är ju också
            allt det här gamla, det som inte är relevant för dagens situation.
          </note>
          <note>
            Nu kommer en ny version om att arkiven har gallrats genom åren
            och att man därför inte vet vilka som finns kvar osv. Det som
            framgick för inte så länge sedan var ju att en av dem som hade
            varit med gick ut och sade att materialet förstördes i någon form
            av panik. Det är naturligtvis oerhört intressant att få reda på
            varför och hur. Då är det också oerhört viktigt att en sådan person
            kan höras under någon form av ed eller på annat sätt så att man
            verkligen får fram sanningen och att man kan lita på detta.
          </note>
          <note>
            Det är det som jag i dag upplever att regeringen missköter i
            sitt agerande utifrån vanliga människors perspektiv. Det är därför
            den här frågan håller på och ältas och ältas. Det är för att öppenheten
            saknas. Den modell som regeringen har valt uppfattas inte av vanliga
            människor som tillräcklig när det gäller att få insyn och att
            få den här frågan avklarad.
          </note>
          <note>
            Det är därför vi har krävt en sanningskommission av samma modell
            som man hade i Norge. Den ledde ju uppenbarligen till att människor
            i Norge kunde känna att man nu hade öppnat det här så att de i
            alla fall kunde lita på att få ut den information som de förväntade
            sig. Det är där skillnaden ligger, och det är därför detta är
            så oerhört viktigt och angeläget i en demokrati där vi naturligtvis
            också måste kunna känna till vår egen historia.
          </note>
          <note>
            Jag tycker att regeringen bör ta i det här på ett betydligt tydligare
            sätt. Jag tycker inte att det räcker med forskningspengarna. De
            kom ju till i något slags panik från regeringens sida när fyra
            partier började kräva en sanningskommission, när de krävde att
            frågan skulle komma upp i riksdagen och det blev en debatt. Då
            gjorde regeringen upp med Moderaterna om att man skulle lägga
            det här på riksdagens bord för att på något vis lugna. Men det
            hjälpte inte. Det är fortfarande samma oro, och tilltron är noll.
          </note>
          <note type="speaker">
            Anf. 65 BO KÖNBERG (fp):
          </note>
          <note>
            Fru talman! I den del av sitt svar där justitieministern kommenterade
            mina synpunkter var hennes huvudsakliga ståndpunkt att hon inte
            trodde på någon enkel åtgärd. Det här var mycket mer svårt och
            komplicerat.
          </note>
          <note>
            Jag vet inte om jag själv har gjort mig känd för att tro att
            det alltid finns enkla lösningar på svåra problem här i världen.
            Men just i det här fallet behöver vi ju inte gå så väldigt långt
            från Sverige. Vi behöver inte söka oss till det inre av Afrika
            eller till öarna utanför Indonesien någonstans för att se på alternativ
            till den lösning som den svenska regeringen har valt under höstens
            och vårens diskussioner.
          </note>
          <note>
            Vi behöver faktiskt bara vända oss till våra norska vänner, till
            ett samhälle som i mångt och mycket har en liknande historia som
            vi efter andra världskriget.
          </note>
          <note>
            De står oss ju också kulturellt och demokratiskt väldigt nära.
            Där har man valt en annan lösning - visserligen först efter att
            man i Stortinget hade hamnat i en situation där socialdemokraterna
            befann sig i minoritet och tvingades gå med på en uppläggning
            som sedan blev den s.k. sanningskommissionen.
          </note>
          <note>
            Det fanns väl en och annan i Norge som inte var övertygad om
            att det här var den bästa lösningen på ett svårt problem. Men
            såvitt jag har kunnat uppfatta situationen är det så att man i
            dag i Norge - inklusive, tror jag, justitieministerns partivänner
            på andra sidan kölen - gör bedömningen att det här var en bra
            metod. Det är väl ändå inget fel att lära av andra?
          </note>
          <note>
            Den fråga man skulle vilja ha svar på i den här debatten är därför:
            Vad är det som gör att justitieministern är så fullständigt övertygad
            om att den metod som fungerade väl i Norge är omöjlig i Sverige,
            och att vi behöver tio, femton eller tjugo år för att lösa detta
            svåra problem?
          </note>
          <note>
            Det kanske finns några fundamentala skillnader mellan norsk och
            svensk säkerhetstjänst och mellan
          </note>
          <note>
            Norges och Sveriges historia efter andra världskriget.
          </note>
          <note>
            Men de har inte framförts med någon större kraft i debatten.
            Nu har justitieministern chansen att berätta för oss om den stora
            skillnad som finns mellan Norge och Sverige.
          </note>
          <note>
            I det sammanhanget tog justitieministern också upp det här långa
            perspektivet genom att tala om att vi började redan för tio år
            sedan. Man ser framför sig hur socialdemokraterna planmässigt
            har gått igenom den här frågan med start någon gång 1987-1988
            fram till i dag. Den fråga som då pockar på ett svar är förstås:
            Skulle regeringen ha givit något av de här tre uppdragen - i november,
            i december och i mars i år -
          </note>
          <note>
            om inte Leanderakten hade läckt ut, om inte fyra partier i riksdagen
            hade krävt en norsk kommission?
          </note>
          <note>
            Det finns gott om tid för justitieministern att svara på den
            frågan. Jag tror inte att jag är den ende som ser fram emot att
            få höra svaret på detta.
          </note>
          <note>
            Till sist vill jag ta upp något annat i detta inlägg.
          </note>
          <note>
            Justitieministern förklarade att hon inte tror att det här är
            så plågsamt. Det är bara långvarigt och komplicerat. Det har hållit
            på länge. Låt oss hoppas att det inte är plågsamt. Men jag tror
            att det kan vara det, för det är så oerhört svårt med säkerhetspolis.
            Och det är förstås svårt att för generationer som kommer senare
            förklara hur det var en gång i tiden, när det t.o.m.
          </note>
          <note>
            fanns riksdagspartier i vårt land som förespråkade diktatur,
            och när vi på andra sidan Östersjön hade en av de mäktigaste diktaturer
            som världen har skådat.
          </note>
          <note>
            Jag har trott att det kan vara svårt. Jag har försökt att hitta
            förklaringar till detta när jag har försökt att förstå och för
            andra människor förklara varför socialdemokraterna väljer den
            strategi som man nu återigen har valt. Men om det inte ens är
            så är det väl väldigt lätt för justitieministern att välja den
            norska lösningen?
          </note>
          <note>
            Anf. 66 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Det är en sak som jag inte förstår med
          </note>
          <note>
            Marianne Samuelssons frågeställning - och det är ärligt att jag
            inte förstår det. Marianne Samuelsson talar om att människor har
            rätt att få veta vad som finns i säpos register, i det historiska
            materialet. Vilka registrerades och vad var det som registrerades?
            Så tycker Marianne Samuelsson att det inte räcker med forskningen.
          </note>
          <note>
            Men det är inte det som forskningen skall ge svar på i förhållande
            till vad människor vill veta. Forskningen skall ge svar av ett
            mer allmänt, övergripande slag: Vad höll säpo på med? Hur arbetade
            man? Hur följde man det regelverk som fanns? Man skall värdera
            detta och sätta in det i det historiska, kulturella och sociala
            sammanhanget.
          </note>
          <note>
            När det gäller människors rätt att få veta vad säpo registrerade,
            vad som finns i säpos register, är det ju ändringen av sekretessreglerna
            som är den viktiga åtgärden. Den berör inte Marianne Samuelsson
            över huvud taget. Har det inget intresse att det på riksdagens
            bord ligger ett lagförslag som innebär att vi häver den absoluta
            sekretessen för säpo? Vi öppnar och gör det möjligt - och det
            är faktiskt en historisk händelse - för enskilda människor att
            få rätt att veta vad som finns i säpos register. Har det ingen
            betydelse för människors möjlighet att få veta och ha förtroende
            för säpo i dag?
          </note>
          <note>
            Det här är nämligen ett av de viktigaste skälen i hela lagstiftningsarbetet.
            Vi har säkerställt att vi har ett helt annat säpo som arbetar
            på ett annat sätt och som har ett annat regelverk. Vi har en helt
            annan kontroll över vad de gör. Det är det som skall gälla i dag
            och framöver. Samtidigt ändrar vi regelverket så att man kan gå
            in och få veta hur det var tidigare och få svar på alla sina frågor.
          </note>
          <note>
            Marianne Samuelsson åberopar Norge som en förebild även i det
            här avseendet. Men det är som jag sade tidigare: Den norska utredningen
            har inte lett till en insyn för de norska medborgarna när det
            gäller vad som finns i deras säkerhetspolisarkiv. Det pågår nu
            i
          </note>
          <note>
            Norge ett lagstiftningsarbete som syftar till att göra vissa
            öppningar, men det går inte alls så långt som det förslag som
            riksdagen här i Sverige skall ta ställning till. Det är ett mycket
            begränsat förslag.
          </note>
          <note>
            Jag är inte alls övertygad om att det är som ni tydligen har
            fått för er, att den här processen i Norge är avslutad. Det tror
            inte jag. Jag tror inte att det är så stor skillnad mellan svenska
            medborgare och norska medborgare och att man i Norge kommer att
            nöja sig med att inte få en insyn i registren och få veta vad
            det finns för uppgifter där. Jag är övertygad om att den här debatten
            kommer att fortsätta i Norge. Det skulle den också ha gjort i
            Sverige om vi inte hade fattat beslutet att vi nu måste ändra
            sekretessreglerna, att vi måste öppna arkiven. Det är det arbetet
            har gått ut på.
          </note>
          <note>
            Bo Könberg har något slags föreställning om att det här är ett
            arbete som hela tiden genomförs under tvång. Vad skulle regeringen
            ha gjort om inte Leanderakten hade läckt ut? Men snälla Bo Könberg,
            att
          </note>
          <note>
            Leanderakten skulle bli känd var ju förutsatt när vi gjorde den
            här ändringen, när vi öppnade sekretessen och gjorde det möjligt
            för forskare att gå in och få del av vad som finns in säpos arkiv.
          </note>
          <note>
            Vi visste att i samma ögonblick vi öppnade för forskare kommer
            det naturligtvis att bli en debatt kring dessa frågor. Det var
            därför vi hade lagt upp ett arbete som innebar att vi redan visste
            att vi skulle gå steget vidare, nämligen att öppna även för vanliga
            människor att få insyn i registren. Det var då beslutet kom att
            inte bara enskilda människor skall få rätt att leta efter uppgifter
            efter sig själva och möjligtvis säga: Detta anser jag var fel.
          </note>
          <note>
            Vi uppdrog åt den myndighet som var inrättad för att kontrollera
            säpos verksamhet att ta reda på: Vad finns det för fall som är
            av det slag som Leanderfallet visar på existerar, dvs. att uppgifter
            som inte var av särskilt allvarligt slag användes vid personalkontroll
            på ett sådant sätt att det ledde till vad vi i dag anser vara
            orimliga konsekvenser för den enskilde? Vi vill att man skall
            ta reda på om det finns flera sådana fall.
          </note>
          <note>
            Vi arbetar alltså i båda riktningarna. Enskilda människor måste
            få rätt att veta det de är intresserade av. Men samtidigt måste
            det också bedrivas ett effektivt arbete för att kartlägga hur
            arbetet bedrevs och vilka konsekvenser det blev för enskilda.
          </note>
          <note>
            Det är detta jag menar är det stora och långsiktiga arbete som
            måste göras. Om ni tror att Lundkommissionen har löst alla problemen
            i ett land när det gäller människors krav på att få veta hur deras
            säkerhetstjänst arbetar tror jag att ni rent ut sagt är litet
            naiva.
          </note>
          <note>
            Anf. 67 MARIANNE
          </note>
          <note type="speaker">
            SAMUELSSON (mp):
          </note>
          <note>
            Fru talman! Det var intressant få veta att vi var naiva för att
            vi tyckte att Lundkommissionen i Norge hade hanterat dessa frågor
            bättre än vad man gjort i
          </note>
          <note>
            Sverige. Jag tror att vi delar den naiviteten med väldigt många
            svenskar som inte med den emfas som justitieministern har är övertygade
            om att regeringen hanterat den här frågan så perfekt. Det var
            precis så det lät. Alltihop har under tio år skett precis på det
            sättet, och helt enligt de önskemål som har framförts från de
            medborgare som vill ha insyn.
          </note>
          <note>
            Det är väldigt intressant att notera vad som sades i den debatt
            som var här i riksdagen den 20 november och som begärdes av de
            partier som ville ha en ökad insyn. Justitieministern meddelande
            då till riksdagen att dessa pengar skulle finnas för forskning
            och insyn.
          </note>
          <note>
            Justitieministern nämnde då att man också skulle forska på IB-affären
            och IB-materialet.
          </note>
          <note>
            Det har efter debatten framkommit att en hel del av IB-materialet
            lär vara förstört. I dag får vi höra att arkiven har gallrats
            genom åren. Sedan säger justitieministern med en lugnande stämma
            att riksdagen nu skall ändra ordningen så att medborgarna själva
            kan få reda på sina akter och få insyn. Vad är det de kan få reda
            på?
          </note>
          <note>
            Jag tycker att det blir alltmer förvirrande efter denna redogörelse
            från justitieministern. Finns det över huvud taget den dagen riksdagen
            fattar ett sådant beslut någon akt kvar på de personer som är
            berörda?
          </note>
          <note>
            Eller är det så att arkiven då är så rensade att om jag begär
            att få se min akt finns den helt enkelt inte, därför att den har
            regeringen under tiden lyckats rensa bort?
          </note>
          <note>
            Vad är det för demokrati, och vad är det för insyn för människor?
            Det är en skymf. Jag tycker faktiskt att det är ganska upprörande
            att höra justitieministern säga: Nu skall människor få kunna se
            och veta. Samtidigt vet man att allting har gallrats. De som finns
            kvar är naturligtvis de som är minst intressanta.
          </note>
          <note type="speaker">
            Anf. 68 BO KÖNBERG (fp):
          </note>
          <note>
            Fru talman! Det är möjligt att några av oss är naiva. Vi får
            väl leva med den anklagelsen.
          </note>
          <note>
            Jag tycker dock att jag inte fick svar på några av mina frågor,
            annat än att det syntes vara ett svar, men det var tydligen inget
            svar. Nu ställer jag frågan mycket enkelt inför den avslutande
            omgången. Hade justitieministern planerat uppdragen till Registernämnden,
            Humanistisk-samhällsvetenskapliga forskningsrådet och Underrättelsenämnden
            före november månad - ja eller nej?
          </note>
          <note>
            Vi är väldigt många som har bilden att regeringen och justitieministern
            släpats från position till position i den här frågan, släpats
            steg för steg, utredning för utredning och debatt för debatt till
            att ge med sig precis så mycket som man måste för att inte tappa
            majoriteten i denna kammare. Så länge man har med sig Moderaterna
            och delvis Centerpartiet kommer man att släppa precis så mycket
            som man vill.
          </note>
          <note>
            Jag talar nu - för att vara mycket tydlig - om det förflutna.
            Jag har redan i den debatt vi hade i höstas sagt att jag tycker
            att de steg som tas för framtiden på grund av Registerutredningen
            är bra. Nu skall vi tala om det förflutna. Då tycker jag det skulle
            vara väldigt bra att få detta klarlagt.
          </note>
          <note>
            Är det så, som justitieministern avslutade med att säga, att
            vi som vill ha en Lundkommission tror att den löser alla problem?
            Det har väl ingen sagt, och det har väl ingen trott. Frågan är
            i ett reformistiskt samhälle: Är det så att den metoden löser
            dessa problem på ett mycket bättre sätt? Tror man att den gör
            det på ett mycket bättre sätt är det klart att man skall välja
            den metoden.
          </note>
          <note>
            Återigen: Vore det inte bra om justitieministern tog kontakt
            med sina norska partivänner och försökte få en bedömning från
            deras sida om det är klokt att låta sig släpas från position till
            position eller om det inte vore bättre att ta ett helhetsgrepp?
          </note>
          <note type="speaker">
            Anf. 69 ROSE-MARIE FREBRAN (kd):
          </note>
          <note>
            Fru talman! Jag vill utifrån mitt första anförande snabbt upprepa
            två av mina viktiga frågor. För det första: Varför har regeringen
            lagt ned så stor energi på att förskjuta perspektivet från säpo
            till IB? För det andra: Vad har regeringen emot ett helhetsgrepp?
          </note>
          <note>
            Väldigt många med mig ser inte fördelarna med fragmentiseringen.
          </note>
          <note>
            Fru talman! Låt andra döma vilka som är naiva, vilka som möjligen
            är förslagna, och vilka som kan vara realister i den här frågan.
          </note>
          <note>
            Registernämnden har fått ett uppdrag. Underrättelsenämnden har
            fått ett annat. I debatten den 20 november i höstas utlovades
            att Registernämnden skulle breddas. Det har vi inte sett någonting
            av. Det är m och s som inte vill ha en kommission som sköter detta
            på eget bevåg.
          </note>
          <note>
            Underrättelsenämnden skall få sköta de utfrågningar som är så
            viktiga. Där är det politiker, inte av alla kulörer, utan av somliga,
            och inga historiker. På vilket material skall ledamöterna ställa
            frågor? Ja, inte utifrån helheten. Inte utifrån vad som växer
            fram i en övergripande utredning i en sammanhållen process.
          </note>
          <note>
            Vad blir det för frågor? Registernämnden och Underrättelsenämnden
            är ju själva delar av de strukturer som en kommission borde granska.
          </note>
          <note>
            Nej, jag kan faktiskt inte annat utifrån mina perspektiv än att
            underkänna hela upplägget. Jag tror att den här frågan tyvärr
            kommer att leva länge, i stället för att vi får en ordentlig utredningsprocess
            som många kunde vara nöjda med.
          </note>
          <note>
            Anf. 70 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Marianne Samuelsson frågar om jag anser att frågorna
            har blivit hanterade perfekt. Nej, det tror jag att man aldrig
            kan påstå. Däremot kan man säga att de har hanterats med hög ambition
            av alla regeringar som har haft ansvaret sedan slutet av
          </note>
          <note>
            80-talet.
          </note>
          <note>
            Jag reagerar mycket starkt mot Marianne Samuelssons antydan om
            att regeringen på något sätt i dag, eller nyligen, skulle ägna
            sig åt att rensa i säpos register. Det är en ren oförskämdhet.
            Det jag syftade på och som Marianne Samuelsson måste känna till
            - i varje fall var den frågan uppe i debetten när detta diskuterades
            tidigare - är den omfattande gallring som skedde i säpos verksamhet
            som skedde i anslutning till att riksdagen beslutade om nya personalkungörelsen
            år 1970, då förbudet mot åsiktsregistrering infördes. Då skedde
            en omfattande gallring av säpos register. Någon gallring sker
            inte i dag annat än inom de lagliga ramar som finns för hur arkiv
            skall hanteras över huvud taget.
          </note>
          <note>
            Bo Könberg undrar om det fanns en planläggning av varenda åtgärd
            som skulle göras. Nej, det är inte så man arbetar. Det tror jag
            att Bo Könberg också vet, som antagligen är ambitiös i det arbete
            han utför. Man fattar inte beslut om vad nästa steg skall vara
            förrän man ser resultatet av det steg man har tagit. Det är när
            man har ett underlag för att bedöma vad som är nödvändigt i nästa
            steg som man fattar beslut om det.
          </note>
          <note>
            Jag kan försäkra Bo Könberg att efter att de utredningar som
            gjordes på 80-talet, när vi påbörjade det stora lagstiftningsarbetet
            och förändringen av säpo, visste vi att det var många steg som
            skulle behöva tas.
          </note>
          <note>
            Jag är fullständigt övertygad om att när Registernämnden redovisar
            sitt uppdrag i en rapport kommer vi att behöva ta ställning till
            vad nästa steg är. Jag kan inte svara på det i dag. Kan Bo Könberg
            det?
          </note>
          <note>
            Rose-Marie Frebran är inte nöjd med hur den här frågan har hanterats.
            Jag kan förstå det. Hennes parti har ju inte varit involverat
            i mycket av detta. Men jag vill påminna om att även Rose-Marie
            Frebrans parti har suttit i regeringsställning och haft ansvaret
            för hur säpos verksamhet, och även försvarets del av säkerhetstjänsten,
            har bedrivits. Kanske det kan finnas anledning för henne att gå
            tillbaka till sina partikamrater och fråga hur de agerade i sin
            ansvarsställning och be dem fundera över om de då tyckte att de
            gjorde ett bra jobb.
          </note>
          <note>
            I varje fall anser jag att de regeringar som under de senaste
            tio åren har hanterat de här frågorna har gjort det med en hög
            ambition. Varje anspelning på att det skulle ligga någonting annat
            bakom än att kasta så mycket ljus som möjligt över det säkerhetspolitiska
            arbetet i Sverige under andra världskriget och tiden därefter
            tycker jag är oförsynt. Det krävs att ni sätter er mer in i vad
            det arbete som nu pågår innebär, och att ni inte vilseleder allmänheten
            om innebörden av det.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1997/98:265 om årsredovisningslagen
          </note>
          <note>
            Anf. 71 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Fru talman! Rune Evensson har frågat mig om regeringen är beredd
            att omedelbart initiera sådana ändringar i årsredovisningslagen
            (1995:1554) att små och medelstora företag får samma villkor som
            sina konkurrenter på den internationella marknaden. Jag har förstått
            att hans fråga framför allt gäller om ifall ett företag i sin
            redovisning skall vara skyldigt att lämna ut information som är
            känslig från konkurrenssynpunkt, t.ex. uppgifter om omsättning
            och kostnader i resultaträkningen.
          </note>
          <note>
            Jag vill först understryka att reglerna om redovisning fyller
            en viktig roll i ett ekonomiskt väl utvecklat samhälle. Det är
            väsentligt att aktörerna på marknaden kan skaffa sig viss grundläggande
            information om olika företags förhållanden. Därigenom får de bättre
            möjligheter att fatta ekonomiskt välgrundade beslut.
          </note>
          <note>
            Detta gynnar hela näringslivet och därmed i förlängningen också
            samhället. Inte minst för mindre företag, som ofta inte själva
            kan förhandla sig till information om motpartens kreditvärdighet,
            är det viktigt att det finns offentliga redovisningar och att
            dessa innehåller relevant information.
          </note>
          <note>
            Samtidigt bör naturligtvis kraven på redovisning ligga på en
            rimlig nivå. Kraven på redovisning får inte ge upphov till kostnader
            och andra olägenheter för den enskilde företagaren som inte står
            i proportion till den nytta som redovisningen för med sig. Det
            innebär emellertid inte att kraven på redovisningen bör ligga
            på den ofta lägre nivå som finns i andra länder med andra traditioner
            på redovisningsområdet. Det är nämligen bra för det svenska näringslivet
            att svenska företag upprättar informativa redovisningar.
          </note>
          <note>
            Årsredovisningslagen som trädde i kraft den
          </note>
          <note>
            1 januari 1996 innebär ett genomförande i svensk lagstiftning
            av de regler som har beslutats om inom
          </note>
          <note>
            EG angående redovisning. I en del avseenden går den svenska lagen
            längre än vad EG-rätten kräver. Det beror på att Sverige inte
            har velat genomföra direktiven på ett sådant sätt att den svenska
            redovisningsnormering som fanns redan före årsredovisningslagen,
            och som allmänt har ansetts vara av hög standard, försämras.
          </note>
          <note>
            Eftersom den nya lagen än så länge bara har tilllämpats under
            en kortare tid är det för tidigt att utvärdera den. En sådan utvärdering
            kommer dock så småningom; sådana utvärderingar görs regelmässigt
            när en lag har varit i tillämpning under ett antal år. En naturlig
            fråga i samband med en sådan utvärdering är om företagets uppgiftsskyldighet
            har hamnat på en lämplig nivå eller om det kanske finns uppgiftsskyldigheter
            som bör utmönstras. I det sammanhanget anser jag att det särskilt
            finns skäl att granska uppgiftsskyldigheten för de mindre företagen.
          </note>
          <note>
            En sådan allmän utvärdering bör dock anstå ett par år till dess
            att vi har bättre erfarenhet att bygga på.
          </note>
          <note>
            Men det bör inte hindra att man dessförinnan tar itu med de enstaka
            frågor som påkallar åtgärder. Regeringen har i dagarna överlämnat
            en proposition till riksdagen med förslag till förenklingar i
            redovisningslagstiftningen bl.a. avseende tilläggsupplysningar
            i årsredovisningar och koncernupplysningar i delårsrapporter.
          </note>
          <note>
            Regeringen har också gett den s.k. Förenklingsutredningen i uppdrag
            att överväga förenklingar i redovisningen för vissa mindre företag.
            Ytterligare förenklingsförslag har lämnats av Redovisningskommittén
            i betänkandet Översyn av redovisningslagstiftningen. De förslagen
            kommer regeringen troligen att ta ställning till under hösten.
          </note>
          <note>
            Justitiedepartementet kommer också att ta itu med en annan fråga,
            nämligen de under våren diskuterade reglerna kring s.k. förkortad
            resultaträkning. Det handlar här om huruvida aktiebolag skall
            vara tvungna att ange omsättningen och kostnaderna i resultaträkningen.
            Lagen säger att uppgifterna skall lämnas, men den medger samtidigt
            att posterna slås samman till en gemensam post om det finns
          </note>
          <note>
            "konkurrensskäl". Rätten att slå samman posterna är framför allt
            tänkt för de fall då en öppen redovisning av samtliga poster skulle
            tvinga särskilt konkurrensutsatta företag att avslöja sina vinstmarginaler.
            I Danmark har man en liknande regel, men företagen får själva
            avgöra om det finns konkurrensskäl. Det har enligt uppgift lett
            till att 60 % av de danska företagen utelämnar uppgift om omsättning.
            Det är mot den bakgrunden som den svenska regeln har kommit att
            utformas som en dispensregel så att den här informationen, som
            ofta är av stor betydelse för kreditbedömning o.d., kan utelämnas
            endast där det verkligen finns skäl för det.
          </note>
          <note>
            Frågan om dispens prövas av Patent- och registreringsverket.
            Verkets beslut kan överklagas till regeringen. Regeringen har
            i flertalet ärenden som hittills har prövats gett bolagen de begärda
            tillstånden.
          </note>
          <note>
            Prövningen av ärendena har emellertid gett oss anledning att
            fråga oss om reglerna är alltför stränga.
          </note>
          <note>
            Jag är därför angelägen om att så snart som möjligt se över bestämmelsen.
            Det är emellertid ännu för tidigt att säga vad den översynen kommer
            att leda till.
          </note>
          <note type="speaker">
            Anf. 72 RUNE EVENSSON (s):
          </note>
          <note>
            Herr talman! Jag vill tacka justitieministern för svaret på min
            interpellation. Jag ser svaret som positivt.
          </note>
          <note>
            Anledningen till att jag tar upp detta är att vi i min hemkommun
            har ett mycket framgångsrikt företag med 140 anställda. Dess existens
            hotas av de här reglerna för årsredovisning. Företaget är ett
            av Sveriges finaste tillväxtföretag - ett företag som blev utnämnt
            till årets företag i Sverige härom året. Det kanske är ett blivande
            LM Ericsson. Företaget är ledande i sin bransch, och ligger i
            teknikutvecklingens absoluta framkant. Det lägger ned stora summor
            årligen på forskning och utveckling. 80 % av produktionen går
            på export. Jag använder detta företag som exempel i min interpellation.
          </note>
          <note>
            Nu tycker jag att vi politiker har krånglat till det för företaget
            genom att fatta beslut om en årsredovisningslag som kräver lika
            stor öppenhet för detta nischföretag som för vilket börsnoterat
            företag som helst. Jag har inget emot den större insyn som den
            nya lagen ger, men undantag måste göras för små och medelstora
            företag i likhet med vad som görs i andra europeiska länder.
          </note>
          <note>
            Meningen med den nya årsredovisningslagen är att aktieägarna
            i de börsnoterade företagen skall få större insyn och bättre information.
            Det är positivt. Men privata bolag får inte sprida sina aktier.
            Därför föreligger inte samma behov för dem. Ägarna har all den
            information och insyn de behöver.
          </note>
          <note>
            Det företag som jag har åberopat i min interpellation, och många
            andra som befinner sig i samma utsatta läge, är mycket oroade
            inför framtiden om inte lagen ändras. Vi jobbar ju ändå mot samma
            mål, justitieministern! Vi vill ha fler jobb och lättnader för
            små och medelstora företag. Den lag som vi nu debatterar hotar
            att få stora konsekvenser i rakt motsatt riktning. Därför måste
            regeringen vidta åtgärder för att förhindra detta.
          </note>
          <note>
            Oseriösa konkurrenter kan nu med lätthet gå in i årsredovisningen
            och ta reda på företagets styrka, uthållighet, forskningsresurser,
            marknadsandelar m.m.
          </note>
          <note>
            Detta kan sedan kompletteras med statistik från tull och import,
            och användas för att manövrera bort företaget från marknaden.
          </note>
          <note>
            Varför skall Sverige ha dessa regler när andra länder i Europa
            och Nordamerika - länder som det här företaget konkurrerar med
            - inte har dem? Lagen bör omfatta offentliga företag. Generell
            dispens bör ges till privata små och medelstora företag. Jag tycker
            att vi i Sverige skall ha samma länder som våra konkurrentländer.
            Vi behöver ju inte vara först med allt.
          </note>
          <note>
            Vi måste lyssna på dessa tillväxtföretag och ge dem möjlighet
            att konkurrera på samma villkor som konkurrenterna. Nischföretag
            är extremt känsliga, och måste ges möjlighet att utveckla sina
            produkter utan att vi politiker slår undan fötterna för dem.
          </note>
          <note>
            Anf. 73 Justititeminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Jag delar Rune Evenssons uppfattning om att reglerna
            för redovisning inte får vara sådana att de slår undan fötterna
            för t.ex. ett nischföretag så att det inte kan utvecklas. Jag
            vill nog påstå att reglerna inte heller är utformade så. Men som
            jag pekade på i mitt svar kan det finnas vissa problem med den
            dispensregel som finns för att tillgodose mindre och medelstora
            företags behov i det här avseendet.
          </note>
          <note>
            Det är inte riktigt att påstå att vi skulle vara strängast i
            det här avseendet eller ensamma om sådana här regler. Det är riktigt
            att de svenska reglerna för redovisning av resultaträkning, nettoomsättning
            och kostnader är strängare än reglerna i de flesta andra
          </note>
          <note>
            EU-länder, men det finns länder som har ännu strängare regler.
            Dessutom har vi alltså en dispensregel. Någon sådan finns t.ex.
            över huvud taget inte i
          </note>
          <note>
            Finland. I andra länder har man gjort andra avgränsningar som
            innebär att det inte heller där är så lätt för de små och medelstora
            företagen att undgå en omfattande redovisning.
          </note>
          <note>
            Som jag pekade på i mitt svar finns det ett problem med en av
            de här bestämmelserna, som kanske har blivit för sträng. Jag tror
            att det är just den frågan som Rune Evensson har skjutit in sig
            på. I och med den praxis som har utvecklats i samband med överklaganden
            av de här ärendena till regeringen har vi visat att vi menar att
            den skall användas på ett sådant sätt att företag inte hamnar
            i konkurrensunderläge.
          </note>
          <note>
            Det är det som är avsikten med hela dispensregeln, och då skall
            den också fungera på det viset. Om den praxis som regeringen har
            börjat lägga fast inte är tillräcklig är jag beredd att göra ändringar
            i själva regelverket.
          </note>
          <note type="speaker">
            Anf. 74 RUNE EVENSSON (s):
          </note>
          <note>
            Herr talman! Justitieministerns inlägg var bra. Det är alldeles
            självklart att vi har samma uppfattning i de här frågorna.
          </note>
          <note>
            Jag tolkar justitieministerns svar som positivt. Hon säger där
            att det är bra för det svenska näringslivet att svenska företag
            upprättar informativa redovisningar.
          </note>
          <note>
            Men för nischföretag som lever på en unik produkt som man forskat
            fram kan det få förödande konsekvenser. Eftersom de inte har en
            diversifierad verksamhet kan känslig information läsas ut på ett
            sätt som inte är möjligt för företag med mer diversifierad verksamhet.
            Dessa företag är alltså rädda för att konkurrenterna i exportländerna
            slår ut dem genom den information som de tvingas lämna men som
            deras konkurrenter inte behöver lämna ut.
          </note>
          <note>
            Justitieministern säger också i sitt svar att vi har lagstiftat
            i denna fråga enligt de regler som utfärdats genom EU. Jag vill
            påstå att vi i en del avseenden har gått längre än vad EU:s regler
            säger, medan andra länder har lägre krav på mindre och medelstora
            företag. Jag tycker inte att vi skall gå längre än vad EU:s rätt
            kräver och på detta sätt utsätta våra känsliga företag för risker.
          </note>
          <note>
            Justitieministern talar också i sitt svar om en utvärdering.
            Jag hoppas att den sker skyndsamt och omfattar de delar som jag
            har berört i min interpellation och de frågor som bör påkalla
            de åtgärder som justitieministern pratar om i sitt svar. Det förslag
            som departementet jobbar med och som innebär att poster i redovisningen
            får slås ihop av konkurrensskäl är ett steg i den riktning som
            jag förespråkar.
          </note>
          <note>
            Justitieministern pratar också om dispensmöjligheten, men jag
            anser att dispensmöjligheten är ett trubbigt instrument, eftersom
            underlaget för ansökan om sådan dispens är offentlig handling
            och företagen är mycket försiktiga med att lämna ut de utgifter
            som behövs för att man skall kunna ta ställning till dispensansökan.
            Företagen har i det här sammanhanget alltså hamnat i något av
            en Moment 22-situation.
          </note>
          <note>
            Justitieministern uttrycker i slutet av sitt svar att hon är
            angelägen om att så snart som möjligt se över de delar i lagen
            som jag har kritiserat, och det tycker jag är ett mycket positivt
            besked. Jag ser fram emot att de ändringarna kommer till stånd.
          </note>
          <note>
            Anf. 75 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Jag vill återigen understryka att det som Rune Evensson
            vill uppnå faktiskt är precis det som dispensregeln är avsedd
            att uppnå. Den skall förhindra konkurrensmässigt negativa konsekvenser
            för nischföretag av det slag som Rune Evensson beskriver. Detta
            är inte alls ett trubbigt instrument, utan det är ett utmärkt
            instrument för att göra en avvägning. När öppenhet är enbart positivt
            och inte innebär någon nackdel för företaget skall den också efterlevas,
            men när den leder till konkurrensnackdelar skall regeln om öppenhet
            inte vara lika sträng.
          </note>
          <note>
            Att det skulle vara ett problem att handlingar hos
          </note>
          <note>
            Patent- och registreringsverket är offentliga handlingar måste
            jag med det bestämdaste invända mot.
          </note>
          <note>
            Handlingar som lämnas in till en myndighet är självfallet allmänna
            handlingar, men sedan har vi ju sekretessregler som gör det möjligt
            att affärshandlingar inte blir offentliga om det skulle innebära
            negativa konsekvenser för företagen. Detta är ju en regelmässig
            situation i denna typ av handläggning av ärenden. Det är icke
            någon Moment 22-situation som företag hamnar i när de vänder sig
            med krav på dispens till Patent- och registreringsverket.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1997/98:290 om samhällets förhållningssätt
            till dem som drabbats av sexuellt våld
          </note>
          <note>
            Anf. 76 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Lennart Rohdin har frågat mig vad regeringen avser
            att göra för att se till att offer för sexualbrott alltid informeras
            omedelbart om gärningsmannen avviker under straffets avtjänande.
          </note>
          <note>
            Underrättelser till brottsoffer om att en frihetsberövad gärningsman
            har avvikit eller av andra skäl vistas utanför anstalten utan
            bevakning är i många fall av stor betydelse. Detta gäller inte
            bara offer för sexualbrott. Jag vill dock poängtera att det som
            huvudregel är målsäganden som skall avgöra om han eller hon vill
            ha sådan information.
          </note>
          <note>
            Bestämmelser om underrättelser till målsäganden finns för olika
            former av frihetsberövanden.
          </note>
          <note>
            När det gäller personer som avtjänar fängelsestraff finns bestämmelser
            i 35 § lagen (1974:203) om kriminalvård i anstalt. Om det är fråga
            om brott som riktar sig mot liv eller hälsa, frihet eller frid,
            skall målsäganden tillfrågas om han eller hon vill bli underrättad
            om den intagnes vistelser utanför anstalten. Om målsäganden vill
            ha sådan information skall information ges om i vilken anstalt
            den intagne befinner sig, om förflyttningar till öppen anstalt,
            om permissioner och andra vistelser utanför anstalten, om frigivning
            samt om rymning eller uteblivande efter permission.
          </note>
          <note>
            Informationen skall lämnas så tidigt som möjligt.
          </note>
          <note>
            Information om frigivning skall lämnas i lämplig tid före frigivningen.
          </note>
          <note>
            I propositionen Ändringar i kriminalvårdslagstiftningen, m.m.
            (prop. 1997/98:95) föreslås att underrättelseskyldigheten enligt
            35 § anpassas till fall där den fyller ett verkligt behov. Underrättelseskyldigheten
            föreslås utvidgad till att också gälla frigång och obevakade fritidsvistelser
            utanför anstalten.
          </note>
          <note>
            Dessutom föreslås att underrättelse skall kunna underlåtas när
            den på grund av beslutad bevakning eller andra förhållanden är
            uppenbart obehövlig. Här avses i första hand s.k. lufthålspermissioner
            som sker på platser där det är osannolikt att målsäganden kommer
            att befinna sig. En underrättelse skall också kunna underlåtas
            när den skulle kunna innebära fara för den intagnes liv eller
            hälsa, t.ex. när målsäganden tillhör ett rivaliserande mc-gäng.
          </note>
          <note>
            När det gäller den nya påföljden för unga lagöverträdare, sluten
            ungdomsvård, föreslås i propositionen
          </note>
          <note>
            Vissa reformer av påföljdssystemet (prop.
          </note>
          <note>
            1997/98:96) en bestämmelse som i huvudsak motsvarar den som föreslås
            för 35 § lagen om kriminalvård i anstalt.
          </note>
          <note>
            Beträffande personer som har dömts till rättspsykiatrisk vård
            med särskild utskrivningsprövning kan, enligt 28 § lagen (1991:1129)
            om rättspsykiatrisk vård, en målsägande som så önskar i vissa
            fall få information om den dömdes vistelser utanför vårdinrättningens
            område och om beslut att vården skall upphöra. Målsägande skall
            kontaktas och ges möjlighet att få sådan information om det är
            påkallat med hänsyn till brottet eller övriga omständigheter.
            Kontakt skall i första hand tas om patienten har begått ett grovt
            våldsbrott och det med hänsyn till målsägandens säkerhet är befogat
            att information lämnas (prop.
          </note>
          <note>
            1990/91:58, s. 327 f.). En rätt till information finns också
            om målsäganden själv kontaktar vårdinrättningen och begär att
            få bli underrättad. Om det finns särskilda skäl för det får underrättelse
            dessutom lämnas utan att målsäganden har begärt det. Det kan t.ex.
            ske om det finns en överhängande risk för att patienten kommer
            att utöva våld mot målsäganden (prop.
          </note>
          <note>
            1991/92:59, s. 31 f.).
          </note>
          <note>
            I betänkandet Rättssäkerhet, vårdbehov och samhällsskydd vid
            psykiatrisk tvångsvård (SOU 1998:32)
          </note>
          <note>
            föreslås dels att underrättelseskyldigheten skall utvidgas till
            situationer när vården övergår till öppen vård med särskilda villkor,
            dels att det skall dokumenteras i patientjournalen om målsäganden
            önskar bli underrättad och när sådana underrättelser lämnas. Sistnämnda
            förslag är föranlett av de problem med underrättelseskyldigheten
            som visat sig förekomma i vissa fall.
          </note>
          <note>
            När det gäller personer som är gripna, anhållna eller häktade
            skall målsäganden enligt 13 c § förundersökningskungörelsen (1947:948)
            endast underrättas i de fall den frihetsberövade personen avviker
            och om det behövs. Bestämmelsen diskuterades i propositionen Brottsoffren
            i blickpunkten - en brottsofferfond och andra åtgärder för att
            främja brottsoffrens ställning (prop. 1993/94:143, s. 48 f.).
            Med hänsyn till att det är en grannlaga uppgift att sprida upplysningar
            om personer som endast är misstänkta - inte dömda - för brott
            begränsades underrättelseskyldigheten jämfört med vad som gäller
            i andra fall.
          </note>
          <note>
            I samma proposition diskuterades frågan om underrättelse i de
            fall påföljden för brottet blir överlämnande till vård, men några
            bestämmelser om underrättelser till målsägande i dessa fall föreslogs
            inte. Frågan om underrättelser avseende dem som har omhändertagits
            enligt lagen (1990:52) med särskilda bestämmelser om vård av unga
            togs också upp i den proposition om påföljdssystemet som jag nyss
            nämnde och som bl.a. rör påföljder för unga lagöverträdare
          </note>
          <note>
            (prop. 1997/98:96, s. 171). Då underlag saknades för att ta ställning
            till frågan lämnades inga förslag i den delen.
          </note>
          <note>
            Som framgår av min redogörelse finns bestämmelser som i stor
            utsträckning säkerställer att offer för brott underrättas om gärningsmannen
            avviker eller av andra skäl vistas på fri fot utan bevakning.
            Våra regler är dock inte heltäckande. Det kan naturligtvis inträffa
            att de regler som finns i något fall inte följs på ett korrekt
            sätt. Regeringen har följt upp de fall där det har visat sig att
            reglerna inte har fungerat tillfredsställande. I de fall reglerna
            inte tillämpats korrekt har jag stor tilltro till att de ansvariga
            myndigheterna ser till att de åtgärder vidtas som är nödvändiga,
            t.ex. för att förbättra rutiner och förbättra kunskapen om de
            regler som gäller.
          </note>
          <note>
            Det finns dock ytterligare behov att förbättra regelverket. En
            sådan situation har påvisats av Justitieombudsmannen i ett beslut
            så sent som den 24 april i år. Beslutet rörde ett fall där en
            man som var intagen i kriminalvårdsanstalt hade meddelats ett
            besöksförbud till skydd för en kvinna som inte var offer det brott
            mannen avtjänade straff för. I ett sådant fall har en kriminalvårdsanstalt
            inte någon författningsenlig skyldighet att lämna underrättelse
            om den intagnes vistelser utanför anstalten. JO påpekar att det
            kan finnas behov av en underrättelseskyldighet också i ett sådant
            fall. Det håller jag med om.
          </note>
          <note>
            En annan situation där det finns behov av en ändring är den som
            jag tror att Lennart Rohdin syftar på i sin interpellation. Det
            är ett fall som har uppmärksammats i pressen och som gäller en
            kvinna som utsatts för en mycket allvarlig våldtäkt. Gärningsmännen
            skulle efter avtjänat straff utvisas ur Sverige. En av männen
            begärde hos regeringen att utvisningsbeslutet skulle upphävas.
            När mannen frigavs från fängelsestraffet togs han i förvar enligt
            bestämmelser i utlänningslagen i avvaktan på regeringens beslut
            med anledning av mannens ansökan. Innan regeringen hade fattat
            sitt beslut att inte upphäva utvisningen avvek han från Invandrarverkets
            förvarslokal. Det finns inte någon författning eller annan föreskrift
            som innebär att målsägaren skall underrättas om att den dömde
            befinner sig på fri fot i ett sådant fall. Även här finns ett
            behov av en ändring.
          </note>
          <note>
            Jag kommer att se till att åtgärder vidtas för att täppa till
            den form av luckor i lagen som de här fallen är exempel på. Kontakt
            har redan tagits med Invandrarverket som kommer att se över rutinerna
            när det gäller underrättelse beträffande personer som är tagna
            i förvar.
          </note>
          <note>
            Som Lennart Rohdin alldeles säkert känner till har
          </note>
          <note>
            Brottsofferutredning nyligen överlämnat sitt betänkande Brottsoffer
            - Vad har gjorts? Vad bör göras?
          </note>
          <note>
            (SOU 1998:40). Där behandlas vissa frågor om underrättelse till
            brottsoffer om frihetsberövade gärningsmän. Betänkandet remissbehandlas
            för närvarande.
          </note>
          <note>
            Jag kommer att fortsätta reformarbetet för brottsoffer med stöd
            av den ytterligare kunskap som arbetet med utredningsförslaget
            kommer att ge. Jag kommer också att arbeta vidare med åtgärder
            för att förebygga våld mot kvinnor och att underlätta för kvinnor
            som har utsatts för brott med utgångspunkt i de åtgärder vi har
            vidtagit och som har redovisats i propositionen Kvinnofrid (prop.
            1997/98:55).
          </note>
          <note>
            Då Lennart Rohdin, som framställt interpellation nr 290, anmält
            att han var förhindrad att närvara vid sammanträdet medgav tredje
            vice talmannen att Ann-
          </note>
          <note>
            Kristin Føsker i stället fick delta i överläggningen.
          </note>
          <note type="speaker">
            Anf. 77 ANN-KRISTIN FØSKER (fp):
          </note>
          <note>
            Herr talman! Jag tackar för svaret på Lennart
          </note>
          <note>
            Rohdins vägnar. Jag tycker att det är bra att vår justitieministern
            kommer att fortsätta reformarbetet för brottsoffer. Jag tycker
            också att det är bra att ministern kommer att arbeta vidare med
            åtgärder för att förebygga våld mot kvinnor och underlätta för
            kvinnor som har utsatts för brott.
          </note>
          <note>
            Den aktuella frågan gäller kvinnan som inte fick veta att den
            gärningsman som ca 3 ½ år tidigare utsatte henne för ett fruktansvärt
            avskyvärt brott hade avvikit från den plats där han satt i förvar.
            Hon som brottsoffer fick inte veta att han, gärningsmannen, var
            på rymmen slarvigt uttryckt. Att den aktuella händelsen skulle
            bero på en lucka i lagen är för mig en gåta.
          </note>
          <note>
            Den aktuella gärningsmannen hade vid ett flertal tillfällen under
            sin fängelsevistelse gjort framställningar till regeringen om
            att utvisningen av honom efter avtjänat fängelsestraff skulle
            upphävas.
          </note>
          <note>
            Eftersom jag fick det här på mitt bord i dag och inte hade bakgrunden,
            har jag i dag varit i kontakt med såväl Invandrarverket i Malmö
            som polisen i
          </note>
          <note>
            Malmö.
          </note>
          <note>
            Regeringen avslog, säkert med all rätt, gärningsmannens önskan
            under tiden han satt i fängelset. Trots detta inhiberas verkställigheten
            av utvisningen på livstid, dvs. den skjuts upp. Det är faktiskt
            justitieministern själv som gör det. Gärningsmannen tas i förvar.
            En grov brottsling sätts i Invandrarverkets förvarslokal. Det
            är i sig anmärkningsvärt att mannen inte hålls kvar i fängelset
            eller sätts i häktet, som det är svårare att avvika från.
          </note>
          <note type="speaker">
            Anf. 78 TREDJE VICE TALMANNEN:
          </note>
          <note>
            Jag måste erinra om att kammaren inte bör överlägga om det enskilda
            fallet.
          </note>
          <note type="speaker">
            Anf. 79 ANN-KRISTIN FØSKER (fp):
          </note>
          <note>
            Herr talman! Jag måste i alla fall säga att sex månader efter
            avviker mannen. Rapporten lämnas till
          </note>
          <note>
            Justitiedepartementet.
          </note>
          <note>
            Jag har svårt att förstå var luckan i lagen finns.
          </note>
          <note>
            Här borde väl Justitiedepartementet, som hade ärendet på sitt
            bord, kunnat se till så att kvinnan fick informationen. Därför
            är min fråga till justitieministern:
          </note>
          <note>
            På vilket sätt är det exempel som interpellationen handlar om
            en lucka i lagen?
          </note>
          <note>
            Sedan vill jag också fråga om det beror på en lucka i lagen att
            polisen inte får vetskap om detta förrän tre veckor efter att
            mannen har avvikit. Beror allt det verkligen på luckor i lagen?
            Eller är det så att man faktiskt har slarvat i det här enskilda
            ärendet?
          </note>
          <note>
            Anf. 80 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Jag anser nog att det är en lucka i lagen, nämligen
            i utlänningslagen. Det är ju den lag som reglerar förvarstagandet
            av personer. Det är inte längre lagen om vård i anstalt som gäller,
            eftersom han är frigiven från fängelsestraffet och nu är frihetsberövad
            i avvaktan på att bli utvisad från landet. Då är det alltså förvarstagandereglerna
            i utlänningslagen som gäller. Där finns det en lucka vad gäller
            skyldighet att informera målsäganden i samband med t.ex. en rymning
            som det här är frågan om. Det är den luckan jag anser måste fyllas
            igen.
          </note>
          <note>
            Sedan finns det ju andra frågeställningar som
          </note>
          <note>
            Ann-Kristin Føsker med rätta, tycker jag, lyfter fram.
          </note>
          <note>
            Är det lämpligt att en person av det här slaget förvaras i Invandrarverkets
            förvarslokaler? Borde inte häkteslokal användas i stället?
          </note>
          <note>
            Jag vill inte gå in på den diskussionen utifrån det enskilda
            fallet. Men rent principiellt måste de myndigheter som har att
            fatta beslut i den här typen av ärenden naturligtvis överväga
            vilken säkerhetsnivå som behövs på den lokal där en person skall
            förvaras.
          </note>
          <note>
            Det finns ju möjlighet att använda t.ex. häkteslokaler i de här
            sammanhangen. Det är viktigt att myndigheter, när de fattar dessa
            beslut, alltid överväger vad säkerhet och andra förhållanden kräver
            vid val av lokal att förvara personer i.
          </note>
          <note type="speaker">
            Anf. 81 ANN-KRISTIN FØSKER (fp):
          </note>
          <note>
            Herr talman! Då vill jag ställa en följdfråga. Justitieministern
            lovar här i dag att se över och täppa till de luckor som finns
            lagen. Det är ju en process som brukar ta sin tid innan det kommer
            fram till ett regelrätt beslut och innan lagen träder i kraft.
            Det är propositioner som skall ut och behandlas osv. Har justitieministern
            varit i kontakt med t.ex. Invandrarverket och polisen för att
            under den här tiden, med gällande lag, kunna förhindra att sådana
            här saker inträffar fram till dess att vi får en regelrätt lag
            som styr det hela?
          </note>
          <note>
            Anf. 82 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Invandrarverket har, efter samtal från
          </note>
          <note>
            Justitiedepartementet, redan satt i gång att överväga hur detta
            kan regleras. Det sker i samarbete med
          </note>
          <note>
            Kriminalvårdsstyrelsen som är den myndighet som ansvarar för
            verkställighet av fängelsestraff och i många fall också för verkställighet
            av beslut om förvar. Det går inte i dag att säga om det är författningsändringar
            som behövs eller om den här frågan kan omhändertas genom att man
            lämnar föreskrifter av något slag. Det är en betydligt enklare
            åtgärd som kan gå mycket snabbare.
          </note>
          <note type="speaker">
            Anf. 83 ANN-KRISTIN FØSKER (fp):
          </note>
          <note>
            Herr talman! Det var det som jag åsyftade inledningsvis. Det
            är för mig en gåta att det här bara skulle bero på en lucka i
            lagen. Det gläder mig att justitieministern skall se över detta
            och kanske ordna det på ett enklare sätt.
          </note>
          <note>
            Det hör ju också till fakta i det här ärendet att det hamnade
            mellan stolarna precis samtidigt som Invandrarverket tog över
            ärenden från polisen den
          </note>
          <note>
            1 oktober förra året.
          </note>
          <note>
            Det här är kanske ett olycksfall i arbetet. Men det är ett mycket
            olyckligt olycksfall i arbetet för det brottsoffer som lever under
            skräck. Jag vill ändå säga det.
          </note>
          <note>
            Anf. 84 Justitieminister LAILA
          </note>
          <note type="speaker">
            FREIVALDS (s):
          </note>
          <note>
            Herr talman! Utan att kommentera det enskilda fallet vill jag
            säga att det naturligtvis är oerhört viktigt att myndigheter,
            särskilt i samband med förändringar när ansvar övergår från en
            myndighet till en annan, är särskilt uppmärksamma på frågor som
            har att göra med människors säkerhet.
          </note>
          <note>
            Jag är övertygad om att det finns en mycket djup insikt hos myndigheterna
            om det. Likafullt kan ibland mindre övervägda beslut komma att
            fattas, och det är mycket olyckligt.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1997/98:281 om offentlig upphandling
          </note>
          <note>
            Anf. 85 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Yvonne Ruwaida har frågat hur jag avser att verka
            för att kommuner inte fråntas rätten att ställa miljökrav vid
            offentlig upphandling.
          </note>
          <note>
            Lagen om offentlig upphandling reglerar i det närmaste all offentlig
            upphandling av varor, tjänster och byggentreprenader. Över vissa
            värden, de s.k.
          </note>
          <note>
            tröskelvärdena, grundar sig lagen i huvudsak på EG-
          </note>
          <note>
            direktiv. Under tröskelvärdena motsvarar bestämmelserna i stort
            de bestämmelser som gällde för stat och kommun innan lagen trädde
            i kraft den 1 januari
          </note>
          <note>
            1994.
          </note>
          <note>
            Enligt bestämmelserna i lagen skall en kommun vid en upphandling
            anta antingen det anbud som är det ekonomiskt mest fördelaktiga
            eller det anbud som har lägst anbudspris. Vid bedömningen av vilket
            anbud som är det mest fördelaktiga skall kommunen ta hänsyn till
            bl.a. pris, leveranstid, driftskostnader, kvalitet, miljöpåverkan
            m.m.
          </note>
          <note>
            Europeiska gemenskapernas kommission har framfört kritik mot
            vårt sätt att införliva upphandlingsdirektiven i denna del. Kommissionen
            anser att en upphandlande enhet inte har rätt att ställa miljökrav
            på det sätt som den svenska lagen om offentlig upphandling medger.
            Vi har inte samma inställning som kommissionen och har därför
            inte ändrat lagen.
          </note>
          <note>
            Kommissionen har nyligen i ett meddelande om offentlig upphandling
            inom Europeiska unionen tagit upp miljöfrågan. Kommissionen anser
            att gällande upphandlingsregler gör det möjligt att i viss utsträckning
            beakta miljöaspekter. Men kommissionen betonar att upphandlingsreglernas
            syfte är ekonomiskt och att miljöaspekter noga bör värderas från
            denna utgångspunkt.
          </note>
          <note>
            Kommissionen avser att i ett tolkningsmeddelande utveckla och
            klarlägga möjligheterna att ta hänsyn till miljöaspekter vid offentlig
            upphandling. Samtidigt säger man emellertid att ett tolkningsmeddelande
            inte kan användas för att vidga hänsynstagande till miljön, utan
            i så fall fordras ändringar i upphandlingsdirektiven.
          </note>
          <note>
            Kommissionens meddelande om offentlig upphandling har nyligen
            diskuterats vid inre marknadsrådsmötet. Sverige och Danmark gjorde
            då ett gemensamt uttalande i miljöfrågan. I detta understryker
            vi vikten av att miljöhänsyn tas inom alla områden. Vi anser att
            det vore önskvärt att analysera om den rätta balansen har uppnåtts
            i den gällande gemenskapslagstiftningen rörande offentlig upphandling.
          </note>
          <note>
            Slutligen uppmanar vi kommissionen att ta hänsyn till miljöaspekter
            när ny lagstiftning inom området föreslås.
          </note>
          <note>
            Nämnden för offentlig upphandling har på regeringens uppdrag
            analyserat hur miljökrav och andra krav på ekologisk hållbarhet
            kan ställas vid offentlig upphandling. Av rapporten framgår att
            miljöfaktorer kan tillmätas betydelse vid val av det mest fördelaktiga
            anbudet endast under förutsättning att det föreligger ett samband
            mellan miljökraven och föremålet för upphandlingen.
          </note>
          <note>
            En särskild delegation för ekologiskt hållbar upphandling har
            tillsatts med uppgift att arbeta pådrivande för att den offentliga
            upphandlingen skall vara ett instrument för att åstadkomma en
            ekologiskt hållbar samhällsutveckling.
          </note>
          <note>
            Slutligen har det inom Regeringskansliet tillsatts en arbetsgrupp
            som skall ta fram en svensk position om vilka miljökrav som bör
            kunna ställas vid offentlig upphandling. Gruppen skall även analysera
            hur dessa krav överensstämmer med upphandlingsdirektiven.
          </note>
          <note>
            Det händer således mycket inom detta område som är viktigt för
            regeringen. Mot bakgrund av vad jag nu har sagt kommer jag i dagsläget
            inte att vidta några ytterligare åtgärder.
          </note>
          <note type="speaker">
            Anf. 86 YVONNE RUWAIDA (mp):
          </note>
          <note>
            Herr talman! Jag vill tacka för svaret. Även om det arbete som
            regeringen gör framkommer av svaret vill jag ändå ställa några
            klargörande frågor.
          </note>
          <note>
            Vilka miljökrav skall man kunna ställa? Situationen i samhället
            i dag är att många kommuner vill kunna ställa olika miljökrav
            vid offentlig upphandling. Ofta vänder man sig till sin inköpschef
            eller till sin tekniska chef för att få klarhet i om man kan ställa
            de här miljökraven.
          </note>
          <note>
            Dessa vänder sig i sin tur ofta till Nämnden för offentlig upphandling.
            Nämnden har hårda riktlinjer för när man kan ställa miljökrav
            vid offentlig upphandling. Ofta får kommunfullmäktige ett besked
            av inköpschefen eller den tekniska chefen att man inte kan ställa
            de kraven.
          </note>
          <note>
            Det finns i landet också en stor oro. Vad är det för krav som
            gäller? På vilket sätt kan vi verka? Det finns en bild av att
            miljökrav inte är förenliga med offentlig upphandling.
          </note>
          <note>
            Nämnden för offentlig upphandling å sin sida har i sin rapport
            sagt just det som finansministern också säger, nämligen att miljöfaktorer
            kan - observera kan
          </note>
          <note>
            - tillmätas betydelse vid val av det mest fördelaktiga anbudet
            endast under förutsättning att det föreligger ett samband mellan
            miljökraven och föremålet för upphandlingen.
          </note>
          <note>
            Det nämnden pratar om är just föremålet för upphandlingen. Vid
            flera tillfällen och även i den senaste rapporten skiljer Nämnden
            för offentlig upphandling på två olika former av miljökrav. Jag
            vill ta ett exempel. Tvättmedel innehåller tensider. Det är ett
            miljökrav att man inte vill ha tensider vad gäller föremålet.
            När det gäller papper kanske man vill ha icke klorblekt papper.
            Produktionssättet är alltså det man vill angripa. Man vill inte
            att det vid tillverkningen skall finnas klor. Man vill köpa upp
            papper utan klor.
          </note>
          <note>
            I många fall vågar inte kommuner lägga anbud och ställa miljökrav
            därför att Nämnden för offentlig upphandling gör en väldigt hård
            bedömning. Nämnden säger att miljökrav oftast är oförenliga med
            den offentliga upphandlingen.
          </note>
          <note>
            Jag vill veta om regeringen vill klargöra vilka miljökrav som
            gäller. Vilka miljökrav skall man kunna ställa? Jag tycker inte
            att finansministern ger något svar på det.
          </note>
          <note>
            Jag tycker att det är anmärkningsvärt om det är så att man har
            tillsatt en arbetsgrupp för att ta fram en svensk position om
            vilka miljökrav som bör kunna ställas vid offentlig upphandling.
            Har regeringen i dag ingen egen åsikt om och ingen egen analys
            av vilka miljökrav som man skall kunna ställa? I landet är det
            många som vill ha miljövänlig konsumtion för att ta steget mot
            ett ekologiskt hållbart samhälle och som inte vågar göra detta.
          </note>
          <note>
            Jag vill gärna ha svar på de två frågorna.
          </note>
          <note>
            Anf. 87 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det är viktigt att ha klart för sig grunderna för
            att vi har en reglering när det gäller offentlig upphandling.
            Syftet med de regler som finns är att skapa garantier för att
            upphandlingen sker på ett så ekonomiskt rationellt sätt som möjligt.
            Det innebär att kommunen, eller vilken den upphandlande enheten
            nu är, sammanväger de olika aspekterna. Dit hör inte bara priset
            utan även en rad andra faktorer som sammantaget ger det bästa
            ekonomiska utfallet. Det är grunden för den lagstiftning vi har
            på området. Det nämns särskilt att en av de aspekter som man skall
            kunna beakta är miljökraven.
          </note>
          <note>
            När det sedan gäller tolkningen av miljökraven får man skilja
            på två olika förhållanden. Det ena är om varan eller produkten
            i sig kan förorsaka miljöproblem. Då är det helt klart en viktig
            aspekt som kan vägas in i bedömningen när man fattar beslut om
            upphandling.
          </note>
          <note>
            En annan sak är det däremot inte möjligt att ta hänsyn till.
            Det är om själva produktionsprocessen har miljöaspekter men som
            inte har någon direkt inverkan på upphandlaren. Då finns det inte
            möjlighet att ta samma hänsyn.
          </note>
          <note>
            Sedan är vi naturligtvis i viss mån bundna av EU-
          </note>
          <note>
            reglerna på området. Jag har redogjort för det i mitt svar. Man
            kan sammanfatta läget som att Sverige är ett av de länder som
            driver miljökraven hårdast. Vi är inte ensamma - Danmark har intagit
            en likartad ståndpunkt - men man kan konstatera att vi befinner
            oss i minoritet. Flertalet av medlemsländerna är inte beredda
            att gå lika långt som vi. Det är naturligtvis ett bekymmer.
          </note>
          <note>
            Å andra sidan kan det inte gärna leda till någon annan slutsats
            än att vi skall fortsätta våra ansträngningar att bilda opinion
            och påverka andra länder i en mer miljövänlig riktning. Miljöfrågorna
            är ju i synnerligen hög grad av den karaktären att de har internationella
            återverkningar. Det kan alltså inte vara något alternativ att
            vi drar oss ur ett internationellt samarbete därför att vi inte
            omedelbart får gehör för våra ståndpunkter. Tvärtom måste vi fortsätta
            och kanske ytterligare förstärka våra ansträngningar för att så
            småningom också få gehör för våra uppfattningar.
          </note>
          <note>
            Yvonne Ruwaida tog också upp den arbetsgrupp som är tillsatt
            i Regeringskansliet och frågade om vi inte har någon egen uppfattning.
            Syftet med den här arbetsgruppen är ju att skaffa ett ytterligare
            underlag som kan påverka vårt kommande agerande. Arbetsgruppen
            har inte slutfört sitt arbete. Jag tycker att den skall få göra
            det, och jag hoppas och räknar med att den kommer att ge ett viktigt
            bidrag i den fortsatta miljöpolitik som vi skall bedriva från
            regeringens sida.
          </note>
          <note type="speaker">
            Anf. 88 YVONNE RUWAIDA (mp):
          </note>
          <note>
            Herr talman! Det är någonting jag inte riktigt förstår här. I
            en marknadsekonomi, i en fri konkurrens, måste ju jag som konsument
            ha möjlighet att ställa de krav jag vill ställa. Det innefattar
            både krav på varans miljöeffekter och krav på produktionssättets
            miljöeffekter.
          </note>
          <note>
            Anledningen till att jag ställde den här frågan var att Ekerö
            kommun hade beslutat att upphandla s.k.
          </note>
          <note>
            grön eller miljömärkt el till kommunens fastigheter och anläggningar.
            Detta anmäldes till länsrätten, som beslöt om inhibition av detta
            beslut. Inhibitionsbeslutet kom upp i kammarrätten, och nu har
            kammarrätten i en dom upphävt inhibitionsbeslutet och fastställt
            att
          </note>
          <note>
            Ekerö kommun har rätt att upphandla grön el samt att detta inte
            strider mot någon lag eller något EG-
          </note>
          <note>
            direktiv. Detta var kammarrättens bedömning, som alltså skiljer
            sig från finansministerns åsikt i den här frågan.
          </note>
          <note>
            Detta skapar naturligtvis en situation som blir väldigt förvirrande
            för alla som vill upphandla olika varor eller tjänster.
          </note>
          <note>
            I morgon skall Ekerö kommun på nytt ta upp det här och gå ut
            med ett anbudsförfarande för att försöka upphandla grön el. Det
            är alltså produktionssättet man vill komma åt. Vad jag undrar
            är: Skulle finansministern vilja råda Ekerö kommun att inte göra
            detta? Det blir konsekvensen av det finansministern har sagt.
          </note>
          <note>
            Jag tycker att situationen i dag är väldigt olycklig.
          </note>
          <note>
            Hela arbetet med att få en hållbar utveckling och en miljövänlig
            konsumtion hämmas av att man inte vet vad som gäller, och också
            av att det kommer olika signaler från olika departement på regeringsnivå.
          </note>
          <note>
            Miljödepartementet anser ju att man skall vara mer progressiv
            och även försöka angripa produktionssättet, inte bara varornas
            egna miljöeffekter.
          </note>
          <note>
            Den fråga jag ställer är: Hur skall Ekerö kommun agera? Är finansministerns
            råd att man inte skall gå ut med detta anbud?
          </note>
          <note>
            Jag tycker att det här är en viktig frågeställning.
          </note>
          <note>
            Nämnden för offentlig upphandling har tagit ställningen att man
            inte kan påverka produktionsprocessen. Men i t.ex. arbetet med
            certifiering är ju produktionssättet en av de saker man skall
            försöka angripa när man upphandlar. Man kommer då i ett dilemma
            där olika beslut står mot varandra. Denna situation är som sagt
            olycklig.
          </note>
          <note>
            Anf. 89 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! När det gäller Ekerö kommun och dess önskan att
            upphandla grön el är det ju inte jag som har uttryckt en uppfattning
            utan länsrätten. I
          </note>
          <note>
            enlighet med gällande lagar har länsrätten beslutat om inhibition,
            dvs. att ställa in upphandlingen tills vidare i ärendet. Detta
            kan möjligen förebåda att länsrätten i sin kommande prövning kommer
            till slutsatsen att man upphäver kommunens beslut. Det är inte
            mitt agerande, utan det är länsrätten som agerar.
          </note>
          <note>
            Sedan kan man diskutera hur lagarna är utformade. Det är naturligtvis
            möjligt att anse att de bör ändras på det ena eller andra sättet.
            Jag tycker att vi skall ha ordentligt på fötterna om vi skall
            revidera lagen om offentlig upphandling. Grunden för den lagstiftningen
            är, som jag sade i mitt föregående inlägg, att skapa garantier
            för att offentliga myndigheter, inklusive kommuner, uppträder
            på ett ekonomiskt rationellt sätt. Det handlar om att hantera
            skattebetalarnas pengar på ett så ansvarsfullt sätt som möjligt.
            Vägledande när man bestämmer sig för att upphandla en viss produkt
            skall vara vad som totalt sett är mest fördelaktigt ekonomiskt.
            Där ingår priset, men där ingår också en rad andra faktorer som
            kan vara viktiga. Miljöaspekter hör till dessa.
          </note>
          <note>
            Om man vill gå ifrån den ordningen får man, som sagt, tänka sig
            noga för. Den offentliga sektorn har genom sin storlek en mycket
            stor inverkan på olika marknader, och om helt andra typer av hänsyn
            skall tas än vad som gäller i dag kan det få långtgående effekter.
            Jag avvisar inte att vi för en sådan diskussion, och de exempel
            jag har nämnt visar också att vi från regeringen är öppna och
            lyhörda när det gäller att ta fram ett ytterligare underlag på
            det här området.
          </note>
          <note>
            Jag har också redovisat att vi aktivt driver de här frågorna
            i EU-sammanhang, där vi utan tvivel är ett av de länder som är
            mest pådrivande för att låta miljöhänsyn spela en större roll
            än vad som hittills varit fallet. Fortfarande ligger dock en majoritet
            av medlemsländerna på en annan linje som är mer restriktiv.
          </note>
          <note>
            Det kan man beklaga, men det tillhör realiteterna i internationellt
            samarbete. Slutsatsen kan, som jag sade förut, inte gärna bli
            en annan än att vi skall fortsätta att driva på. Vi kan inte mäla
            oss ur detta samarbete. Tvärtom måste vi fortsätta att anstränga
            oss för att få större förståelse för våra ståndpunkter.
          </note>
          <note type="speaker">
            Anf. 90 YVONNE RUWAIDA (mp):
          </note>
          <note>
            Herr talman! Som jag sade förut har ju kammarrätten upphävt inhibitionsbeslutet.
            Man har också sagt att Ekerö kommuns beslut att upphandla grön
            el inte strider mot någon av de lagar som finns i dag, varken
          </note>
          <note>
            EU-lagar eller svenska lagar. Detta var kammarrättens bedömning,
            som alltså skiljer sig från länsrättens.
          </note>
          <note>
            Finansministern säger att skattebetalarnas pengar skall användas
            på ett så ekonomiskt rationellt sätt som möjligt. Att ställa miljökrav
            är ju ett sätt att se till helheten i ekonomin, för miljö är också
            ekonomi. Det handlar om en hållbar utveckling. Det handlar om
            de kostnader vi får på grund av miljöutsläpp och annat som påverkar
            både hälsa och miljö på olika sätt.
          </note>
          <note>
            Skattebetalarnas pengar borde alltså, tycker jag, kunna användas
            för att handla miljövänligt, eftersom det är ekonomiskt lönsamt
            i längden.
          </note>
          <note>
            Jag blir litet förundrad, ty för mig är fri konkurrens och marknadsekonomi
            att man också har rätten att ställa vissa krav. Att ställa kravet,
            såsom Ekerö kommun har gjort, att till sina fastigheter få upphandla
            grön el är ett val som beslutsfattarna i Ekerö kommun har gjort.
            De som är valda av folket på Ekerö har fattat detta beslut utifrån
            den folkliga opinion som finns på Ekerö: Så här vill vi använda
            våra pengar.
          </note>
          <note>
            Därför förstår inte jag vare sig finansministerns demokratisyn
            eller hans syn på marknadsekonomi. Att säga att vissa miljökrav
            kan vara befogade är inte detsamma som att säga att man skall
            kunna påverka miljökraven i större omfattning. Här verkar finansministern
            dela den bedömning som Nämnden för offentlig upphandling gör.
            Om det är så kan jag bara be finansministern att svara på det.
          </note>
          <note>
            Anf. 91 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Jag har ingen anledning att överpröva vare sig länsrättens
            eller kammarrättens bedömningar. Domstolarna agerar i enlighet
            med gällande lagar och sina tolkningar av lagarna, och den processen
            får ha sin gång. Vad vi som politiker kan göra är att diskutera
            om lagarna är ändamålsenliga eller inte.
          </note>
          <note>
            Det är naturligtvis en rättighet som vi har även i detta fall.
            Man kan naturligtvis diskutera om lagen om offentlig upphandling
            är ändamålsenligt utformad.
          </note>
          <note>
            Men jag menar att grundfilosofin bakom den upphandlingen har
            starka skäl som talar för sig, att utgångspunkten och de avgörande
            kriterierna skall vara en sammanvägning av de olika faktorer som
            är ekonomiskt mest fördelaktiga för den upphandlande enheten.
            Att gå ifrån detta kan leda till väldigt svåröverskådliga konsekvenser.
          </note>
          <note>
            Eftersom vi talar om att hantera skattebetalarnas pengar så effektivt
            och rationellt som möjligt, vill jag återigen säga att det finns
            mycket som talar för att detta även i framtiden bör vara grundfilosofin.
            Sedan kan jag dela uppfattningen att miljöhänsyn och ekonomiska
            hänsyn i långa stycken kan gå hand i hand.
          </note>
          <note>
            Jag vill inte gå så långt som att säga att de alltid går hand
            i hand, så enkelt är det inte här i tillvaron. Men i väldigt stor
            utsträckning är det säkert på det sättet, att det som är miljömässigt
            förnuftigt också är ekonomiskt förnuftigt. Därför behöver detta
            i normalfallet inte innebära någon stor konflikt, utan till stor
            del kan miljömässiga och ekonomiska hänsyn peka i samma riktning.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1997/98:303 om barns rätt i samhället
          </note>
          <note>
            Anf. 92 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Marianne Samuelsson har frågat statsministern dels
            vad han avser att göra för att främja barns positiva utveckling,
            dels vad han avser att göra för att få kommuner att ta sitt ansvar
            för att det finns personal inom förskola, skola och övrig social
            verksamhet som omfattar barnen. Arbetet är så fördelat inom regeringen
            att det är jag som skall svara på frågorna.
          </note>
          <note>
            Den socialdemokratiska familjepolitiken sätter barnets bästa
            i centrum och syftar genom generella åtgärder till att minska
            klyftorna i samhället. Vi vill ha ett bra samhälle för barn att
            leva i. En viktig del är att deras föräldrar har en acceptabel
            tillvaro utan arbetslöshet, med rimliga ekonomiska resurser och
            med tillräcklig tid för att bygga upp stabila och trygga relationer
            med barnen. Kampen mot arbetslösheten är således ett betydelsefullt
            led i arbetet för en god barnpolitik. Utöver de generella åtgärderna
            finns det möjligheter till stöd och hjälp från samhällets sida
            från olika verksamheter som exempelvis socialtjänst och barn-
            och ungdomspsykiatrin.
          </note>
          <note>
            Regeringens uppgift under mandatperioden har framför allt varit
            att sanera statens finanser för att kunna trygga framtidens välfärd.
            Saneringen av ekonomin har inneburit att också barnfamiljerna
            har fått vara med och betala. Den kommunala sektorn har också
            tvingats genomföra en rad besparingar. Det är mot den bakgrunden
            regeringen, så snart det funnits möjlighet till det, ställt extra
            pengar till kommunernas och landstingens förfogande för att de
            skall kunna motsvara de krav som medborgarna ställer på dem.
          </note>
          <note>
            Regeringen har klart angivit att de extra pengarna bör gå till
            vård, omsorg och utbildning. Det ger förutsättningar för kvalitetshöjande
            satsningar. Från den 1
          </note>
          <note>
            januari 1998 har vi också kunnat höja barnbidrag och flerbarnstillägg.
          </note>
          <note>
            Förskolan är en av samhällets viktigaste resurser när det gäller
            att skapa goda uppväxtvillkor för barnen. Förskolan och skolan
            har genomgått stora förändringar under senare år. Förskolan har
            fått en läroplan för sin verksamhet som tydliggör förskolans uppdrag,
            mål och riktlinjer. Regeringen har också lagt fram ett förslag
            om en gemensam läroplan för skolan, förskoleklassen och fritidshemmet.
            Genom detta ökar möjligheterna att utveckla en helhetssyn på barn
            och barns lärande och utveckling. På många håll pågår intressant
            utvecklingsarbete med att integrera förskoleklassen, den obligatoriska
            skolan och fritidshemmet till en helhet.
          </note>
          <note>
            Jag delar Marianne Samuelssons uppfattning att de förebyggande
            momenten är viktiga delar i arbetet med att förbättra villkoren
            för barnen.
          </note>
          <note>
            De generella åtgärder som kommer alla barn till del är av största
            vikt. Till dessa kommer de särskilda insatser som är nödvändiga
            för att stödja och hjälpa barn i utsatta situationer. Ändringar
            har bl.a. genomförts i socialtjänstlagen för att stärka barnets
            ställning inom socialtjänsten. Flera statliga utredningar har
            under senare år behandlat barnfrågor. Det gäller bl.a.
          </note>
          <note>
            Barnkommittén, Utredningen om föräldrautbildning och Barnpsykiatrikommittén.
            De frågor som tagits upp i dessa utredningar kommer att redovisas
            i propositioner som avses lämnas dels i vår, dels i vinter.
          </note>
          <note>
            Arbetet med att förbättra barns och ungdomars livsvillkor måste
            ständigt pågå. Barnkommittén pekar på hur viktigt det är att det
            finns ett tydligt barnperspektiv vid allt beslutsfattande som
            berör barn; i statliga myndigheter lika väl som hos landsting
            och kommuner och att barnets bästa finns med som riktmärke för
            besluten.
          </note>
          <note>
            Anf. 93 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Jag tackar ministern för svaret. I stort kan jag
            säga att jag också skulle vilja att det vore på detta sätt i dag,
            att alla myndigheter, kommuner och landsting kunde sätta barns
            bästa som riktmärke i alla sina beslut. Tyvärr ser det inte ut
            så och har inte heller gjort det under denna besparingsperiod.
          </note>
          <note>
            I dag kunde vi läsa i Expressen om en rapport som
          </note>
          <note>
            Barnombudsmannen har skrivit. Enligt rapporten stämplas 200 000
            svenska barn som fattiga. Detta är bara en del av problemet, att
            besparingspolitiken har slagit väldigt ojämlikt. Barnfamiljerna
            och de svaga grupperna i samhället har fått bära mer av saneringspolitiken
            än vi som har det någorlunda bra ställt. Det kan man se om man
            tittar på hur mycket de med dålig ekonomi procentuellt har drabbats
            av nedskärningar jämfört med oss som har litet bättre ekonomi.
            Detta leder naturligtvis till konsekvenser i samhället.
          </note>
          <note>
            Det stora bekymmer som vi i dag ser och som har gjort att jag
            har framställt denna interpellation är att våra barn i många fall
            mår fysiskt bra men att de börjar må allt sämre psykiskt. Detta
            är naturligtvis konsekvenser bl.a. av de nedskärningar som har
            skett i barnens värld.
          </note>
          <note>
            Jag har ägnat en del tid åt att besöka barn- och ungdomspsykiatriska
            mottagningar. Där har man fått
          </note>
          <note>
            60-100 % ökning av köerna, men man har inte fått mer personal.
            Det innebär att ett barn som är i kris, mår dåligt, hotar att
            ta livet av sig, osv. ställs i väntekö och kan inte längre få
            komma akut som tidigare.
          </note>
          <note>
            De vackra mål som man har klarar man inte av eftersom resurserna
            inte räcker till. Detta tycker jag är oerhört allvarligt, och
            det var därför som jag framställde interpellationen till statsministern,
            eftersom jag tycker att han har ett övergripande ansvar för samhället
            som helhet och borde lyfta in barnfrågorna mycket tydligare i
            all planering än vad som hitintills har synts i regeringens beslut.
          </note>
          <note>
            Ministern säger att de nya ordningarna inom skolan och förskolan
            skall ge bättre möjligheter. Men problemet är att det inte finns
            tillräckligt med tid för barnen. Det finns inte tillräckligt med
            personal. Det finns inte resurspersoner i barnens värld längre.
            Man har ryckt undan kuratorn, barnpsykologen, vaktmästaren och
            skolsköterskan har mindre tid. Detta drabbar barn väldigt hårt,
            barn som har behov av att få tid.
          </note>
          <note>
            Jag tycker att det är mycket fint att ministern skriver att en
            mycket viktig del är att man skall ha tid med barnen. Därför är
            jag litet förundrad över att regeringen så konsekvent sätter sig
            emot 35-timmarsveckan.
          </note>
          <note>
            Det är precis det som barnen skulle behöva, kortare arbetstid
            för föräldrarna så att de får möjlighet till mer tid för barnen.
          </note>
          <note>
            Den andra delen vill jag också ställa några frågor om. Arbetslösheten
            är ju ett problem som innebär ökade kostnader för samhället och
            ökade problem därför att människor mår sämre av den. Men varför
            inte flytta en del av de kostnader som man i dag har för arbetslösheten
            till kommuner och landsting så att de kan ha personal. Det kom
            ju nyligen en rapport där det framkom att arbetslösheten kostar
            155 miljarder per år. Det är ju våra gemensamma pengar som vi
            använder för att betala människor för att inget göra.
          </note>
          <note>
            Varför inte använda pengar för att låta människor ha ordinarie
            jobb där de behövs?
          </note>
          <note>
            Anf. 94 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Det är väldigt bra att Marianne Samuelsson har tagit
            upp den här frågan och att vi har möjlighet att på nytt diskutera
            barnens situation. Jag tror att vi är många som är engagerade
            och som är intresserade av att påverka politiken i en sådan riktning
            att det blir ännu bättre för barnen i vårt land.
          </note>
          <note>
            Vi har haft en tuff saneringstid - dessbättre har vi nu den bakom
            oss. Därigenom har vi skaffat oss ett ekonomiskt och politiskt
            handlingsutrymme. Det skall vi nu använda väl. På många håll,
            det vet vi, behöver vi satsa mera. Det gör vi också genom de extrapengar
            som nu går till kommuner och landsting, 72 miljarder kronor under
            fem år.
          </note>
          <note>
            Detta bygger naturligtvis på den insikt som vi alla har: Det
            behövs fler vuxna i barnens värld. Vi behöver öka kvaliteten i
            förskolan och skolan. I början, när barnen är små, är det alltid
            föräldrarna och det närmaste nätverket som är viktigt. Men föräldrarna
            är viktiga även när barnen växer upp. De är de viktigaste personerna
            men andra människor tillkommer också.
          </note>
          <note>
            Genom de generella åtgärderna finns det ett nätverk som består
            av vuxna på barnavårdscentralen, på mödravårdscentralen och i
            förskolan och skolan. På många håll finns det möjligheter för
            föräldrar att få stöd i deras föräldraskap. Vidare finns det vuxna
            i en rad fritidsverksamheter för barn, i samhällets regi men också
            i organisationers och frivilliga föreningars regi.
          </note>
          <note>
            Vi vet att det är de allmänna insatserna, de insatser som riktas
            till alla, som ger det bästa resultatet. Vi vet också att det
            finns barn som behöver extra stöd. Ett exempel på att de generella
            åtgärderna, som alltså riktar sig till alla barn, är bra för barnen
            är väl vad vi vet om barns hälsoläge. Även jag delar Marianne
          </note>
          <note>
            Samuelssons oro inför detta med att det ser ut som att den psykiska
            ohälsan ökar hos barnen, medan den fysiska hälsan blir allt bättre.
          </note>
          <note>
            Vidare är det i dag roligt att det händer så mycket ute i kommunerna.
            Regeringen har ju lagt fram en storstadsproposition som handlar
            om en fortsatt satsning på generella åtgärder och på förskoleverksamhet,
            i första hand i de områden runt våra storstäder där det behövs
            litet extra. I dag hörde jag på nyheterna att
          </note>
          <note>
            Stockholms kommun tänker gå i gång med en deltidsförskoleverksamhet
            för alla barn. När jag rest ute i landet har jag sett många exempel
            på hur man utvecklar verksamheten, hur man gifter samman olika
            områden - BVC, MVC, öppna förskolan och socialtjänstens stöd till
            familjerna - för att få ut så mycket som möjligt av de gemensamma
            resurser som vi har för att satsa på barn. Mycket som är spännande
            är alltså på gång. Därför är det väldigt bra att vi nu kan ge
            de här extrapengarna till kommuner och landsting som ett ytterligare
            stöd för att få ytterligare en process i gång.
          </note>
          <note>
            Anf. 95 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Detta låter lovvärt men jag tycker mig känna igen
            tongångarna. De har funnits med ganska länge. Ändå ser det ut
            som det gör i dag när det gäller våra barn.
          </note>
          <note>
            Jag tycker att det är helt oacceptabelt att behöva höra att sjuåringar
            hämtas i skolan av polis därför att man inte klarar av en liten
            sjuåring. Det är en signal som barnet ger om att det inte mår
            bra, en signal om att resurserna inte räcker till. Det här är
            dock bara en del i det hela. Därtill kommer att det är ett ökat
            våld och en ökad mobbning. Egentligen finns det ofantligt stora
            problem i barnens värld som vi på något sätt inte tar itu med.
          </note>
          <note>
            Det är gott och väl att vi äntligen har fått upp ögonen för att
            personalen inte räcker bland de gamla. Det behövs alltså mera
            personal där. Där är det tydligt vad som händer när det inte finns
            tillräckligt med personal. De gamla får trycksår och kommer inte
            ur sängen osv. När det däremot gäller våra barn finns inte den
            tydligheten eftersom barn reagerar annorlunda när de inte mår
            bra. Det är då som det blir ett ökat våld, en ökad aggressivitet
            osv. Det är barnens sätt att försöka väcka uppmärksamhet.
          </note>
          <note>
            Jag hör många lärare klaga och säga att de inte orkar. Man hinner
            inte med barnen i skolan på det sätt som man borde. Klasserna/grupperna
            är alltför stora -
          </note>
          <note>
            det är för många barn per vuxen.
          </note>
          <note>
            Samtidigt möter jag ganska ofta människor som är arbetslösa och
            som skulle kunna göra en insats om pengarna användes till att
            betala dessa människor för att de gör ett jobb; detta i stället
            för att betala dem för att ingenting göra. Samhällsekonomiskt
            är det väl billigare att ha människor i ordinarie jobb än att
            de är föremål för en åtgärd. Här borde det alltså gå att, för
            barnens skull, använda våra gemensamma pengar på ett bättre sätt.
          </note>
          <note>
            Det skulle vara intressant att samlas kring att det borde finnas
            en bättre ekonomisk rapportering om hur beslut och annat slår
            för barnens del och om hur barn mår.
          </note>
          <note>
            I medierna i dag får vi många rapporter om hur finansmarknaden
            reagerar. Det kom en rapport när regeringen sänkte barnbidraget.
            Då reagerade finansmarknaden positivt. En kommentar var ungefär
            följande: Den förväntade räntesänkningen blev något mindre än
            väntat eftersom många aktörer på marknaden hoppats på en ännu
            större sänkning av barnbidraget.
          </note>
          <note>
            Ingen rapporterade om de familjer vars ekonomi drabbades. Ingen
            ens räknade på konsekvenserna för barnen och deras situation.
            Det är ganska allvarligt när vi hemma vid våra TV-apparater får
            en bild av att besparingar avseende barnen ger en positiv effekt;
          </note>
          <note>
            detta utan att någon vill visa på den andra sidan av det hela.
          </note>
          <note>
            Litet sådant tycker jag borde läggas in i ledarskapet, i detta
            med att vara politiker. Det gäller alltså att våga visa på konsekvenserna
            av besluten, hur besluten slår och vilka som drabbas. I alla ekonomiska
            beslut gäller det att ha tydliga konsekvensberäkningar på hur
            barnen drabbas av neddragningar eller förändringar i samband med
            olika beslut.
          </note>
          <note>
            Sedan vill jag säga några ord om kommunernas ekonomi och förbättrade
            möjligheter. Det är gott och väl att kommunerna nu får litet mera
            pengar men samtidigt blir det höjda egenavgifter, vilket innebär
            att i stort sett större delen av extrapengarna äts upp av att
            egenavgiften slår undan möjligheterna att få en bättre ekonomi.
          </note>
          <note>
            Anf. 96 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Jag tror att det är viktigt att vi, när vi skall
            diskutera barnens situation, också vinnlägger oss om att ha en
            nyanserad debatt, att se att det finns olika bilder och olika
            intryck.
          </note>
          <note>
            Den årsrapport som Barnombudsmannen för en tid sedan avlämnade
            och som belyser situationen för tioåringar i Sverige var en glädjande
            läsning. Det visar sig att tioåringen i Sverige mår bra både fysiskt
            och psykiskt, tycker om att vara med vuxna, gillar skolan, har
            goda kamratrelationer osv. Den här rapporten var det alltså väldigt
            roligt att läsa.
          </note>
          <note>
            Sedan har vi den rapport som kom i går, som jag i och för sig
            inte har tagit del av. Även jag har bara läst tidningarna i dag.
            Det handlar om statistikredovisning avseende gruppen upp till
            18 år. För att även där nyansera debatten vill jag säga att den
            grupp som drabbats mest av en sämre disponibel inkomst faktiskt
            var gruppen 18-29 år, alltså inte barnen utan de unga i Sverige.
            Det handlar om att de inte har kommit in på arbetsmarknaden. Arbetslösheten
            är således en väsentlig orsak till den sämre ekonomiska situationen.
          </note>
          <note>
            Sedan var Marianne Samuelsson också inne på konsekvensanalyser
            som en del i att mer se vad vi gör och vad det får för effekter.
            Det är en fråga som finns med i Barnkommitténs genomgång och som
            vi nu håller på och bereder i Regeringskansliet.
          </note>
          <note>
            Marianne Samuelsson var också inne på frågan om finansmarknadseffekter.
            Det är väl i så fall också intressant att komplettera den bilden
            med att finansmarknaden inte reagerade negativt när vi höjde barnbidraget.
          </note>
          <note>
            Men kanske är det sista jag vill säga i den här repliken det
            viktigaste när det gäller hur vi skall se på våra möjligheter.
            Det handlar om att också se att vi fortfarande har mycket stora
            resurser till vårt förfogande. Då är det, som jag var inne på
            i min förra replik, oerhört glädjande att se hur man på väldigt
            många håll i landet försöker att utveckla arbetsformer för att
            använda våra gemensamma resurser så effektivt och så bra som möjligt
            så att de skall komma barnen till godo.
          </note>
          <note>
            Anf. 97 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Jag håller helt med om det sista, att vi skall använda
            våra resurser så effektivt som möjligt så att de kommer barnen
            till del. Men vi är nog inte ense om hur effektiviteten skall
            se ut. Jag tycker t.ex.
          </note>
          <note>
            att en av effektivitetsdelarna skulle vara att korta arbetstiden
            till 35 timmar per vecka. Därmed skulle fler få arbete, eftersom
            det är ett problem att många mår dåligt av att inte behövas i
            samhället. Dessutom skulle fler få mer tid över för sina barn.
          </note>
          <note>
            Den andra delen av att använda resurserna på rätt sätt tycker
            jag är att använda de pengar som vi i dag betalar människor för
            att inget göra till att i stället betala människor för att göra
            de nödvändiga jobb som behöver göras, inte minst i och kring barnen
            och deras verksamhet. Vi har inte för många som har tid för våra
            barn, utan vi har för få. Det är för litet personal på väldigt
            många av de ställen där barnen är, för få lärare, för få på dagiset
            osv. Det har varit en mycket kraftfull resursneddragning de senaste
            åren när det gäller antalet vuxna per barn. Det drabbar naturligtvis
            barnen, hur de mår och hur vi har tid med dem.
          </note>
          <note>
            Det är väl en oändlig tur att inte majoriteten av barnen mår
            dåligt, utan att majoriteten mår och har det bra, trivs bra med
            livet. Det är den grupp som är mest utsatt och som kanske mår
            sämst som vi i första hand måste satsa resurserna på för att få
            dem att må bra. För att klara av det behövs det riktade åtgärder.
          </note>
          <note>
            Där tror jag att man inte minst måste satsa på barnoch ungdomspsykiatriska
            mottagningarna och på de resurspersoner som behövs i barnens värld,
            i skolan, t.ex. kuratorn och skolpsykologen.
          </note>
          <note>
            Anf. 98 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Låt mig först bara säga till Marianne
          </note>
          <note>
            Samuelsson att jag inte behöver övertygas om det positiva med
            en förkortad arbetsdag. Jag har arbetat länge i kvinnoförbundet
            med den frågan. Det är någonting som har diskuterats länge och
            som uppenbarligen Miljöpartiet är inne på.
          </note>
          <note>
            Jag vill egentligen bara i min avslutande replik tacka Marianne
            Samuelsson för den här debatten. Vi har ett gemensamt ansvar när
            det gäller att förbättra barns villkor. Jag tror inte att det
            råder någon egentlig motsättning om hur vi skall göra. Jag tror
            att även
          </note>
          <note>
            Marianne Samuelsson tycker att det utvecklingsarbete som pågår
            framför allt ute i kommunerna är mycket bra. Det har vi all anledning
            att stödja och att även stödja det med de extra pengar som nu
            kommer att gå ut till kommuner och landsting.
          </note>
          <note>
            Varje debatt som vi har om barn och barns villkor sätter också
            barnen ytterligare på dagordningen. Varje gång vi pratar om detta
            i Sveriges riksdag understryker vi frågans betydelse. Jag tror
            också att det är ett viktigt sätt att föra frågan om barns rättigheter
            och förbättrade levnadsvillkor vidare.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1997/98:270 om patientcentrerad rehabilitering
          </note>
          <note>
            Anf. 99 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Roland Larsson har frågat socialminister Margot
            Wallström på vilket sätt regeringen avser att underlätta en patientcentrerad
            rehabilitering i linje med de metoder som bedrivs vid det psykosomatiska
            centret Hälsonätet AB i Stockholm. Arbetet i regeringen är så
            fördelat att jag skall svara på frågan.
          </note>
          <note>
            Regeringen har i olika sammanhang betonat rehabiliteringens betydelse.
            Framgångsrika rehabiliteringsinsatser är positiva ur såväl den
            enskildes som samhällets synvinkel. Regeringen har därför vidtagit
            en rad åtgärder för att främja rehabiliteringsarbetet.
          </note>
          <note>
            Våren 1997 lämnade regeringen den s.k. samverkanspropositionen
            (prop. 1996/97:63) till riksdagen.
          </note>
          <note>
            Propositionen understryker att det är mycket viktigt att utveckla
            samverkan mellan olika aktörer när det gäller rehabilitering.
            Den enskilde individen bör stå i centrum och få stöd och hjälp
            utifrån ett helhetsperspektiv i stället för att skickas mellan
            olika myndigheter som alla ser till just sin del i rehabiliteringsarbetet.
          </note>
          <note>
            Förutom att det är till den enskildes fördel gynnas effektiviteten
            om samverkan kan förbättras och fördjupas.
          </note>
          <note>
            Riksdagen biföll propositionen och i budgetpropositionen för
            år 1998 har vissa ytterligare preciseringar gjorts, bl.a. har
            vissa hinder undanröjts för kommun och landsting att delta i och
            finansiera samverkansinsatser. Försäkringskassorna har också fått
            särskilda medel för samverkan och rehabilitering.
          </note>
          <note>
            Dessa medel har skapats bl.a. genom att regeringen har lagt ihop
            de flesta delkontona i rehabiliteringsanslaget till ett konto.
            I stället för att tänka kameralt och på enskilda kontoställningar
            skall nödvändiga insatser finansieras genom de särskilda medlen.
            Tillsammans med de medel som de andra aktörerna, t.ex. landsting,
            ställer till förfogande bör det inte vara brist på pengar som
            avgör resultatet.
          </note>
          <note>
            Jag kan konstatera att verksamheten vid Hälsonätet AB, som Roland
            Larsson beskriver den, ligger väl i linje med regeringens tankar
            och intentioner i samverkanspropositionen, dvs. den enskilde sätts
            i centrum, övriga aktörer samarbetar kring den enskilde, det upprättas
            en individuell handlingsplan osv.
          </note>
          <note>
            Roland Larsson påpekar att socialförsäkringens gräns på ett år
            för den arbetslivsinriktade rehabiliteringen ofta är en för kort
            tid för en person som varit sjuk i åratal. Här vill jag göra följande
            förtydligande:
          </note>
          <note>
            22 kap. lagen om allmän försäkring (AFL) anger mål och ramar
            för rehabilitering. Rehabilitering enligt detta kapitel skall
            syfta till att återge den som har drabbats av sjukdom sin arbetsförmåga
            och sina förutsättningar att försörja sig själv genom eget arbete.
          </note>
          <note>
            Rehabiliteringsåtgärder skall planeras i samråd med den försäkrade
            och utgå från dennes individuella förutsättningar och behov. I
            lagen anges inte någon begränsning av rehabiliteringstiden till
            ett år.
          </note>
          <note>
            Enligt lagens förarbeten bör inriktningen på rehabiliteringsarbetet
            vara att en försäkrad skall ha återfått sin arbetsförmåga efter
            ett år och att i vart fall en eventuell utbildning bör vara avslutad
            inom denna tid. Ett övergripande mål är dock att en sjuk person
            verkligen blir rehabiliterad och kan komma tillbaka i arbete.
            Utbildningstiden kan också vara beroende av utbildningsbehovet
            och omständigheterna i det enskilda fallet. Särskilt när det gäller
            handikappade personer kan det bli nödvändigt med längre utbildningstider.
          </note>
          <note>
            Det finns således inte något krav att rehabiliteringsarbetet
            skall vara avslutat inom ett år. Det är i stället omständigheterna
            i det enskilda fallet som avgör rehabiliteringstidens längd.
          </note>
          <note>
            Jag kan hålla med Roland Larsson om att gränsen mellan behandling
            och rehabilitering ibland riskerar att bli kontraproduktiv. Men
            med de nya riktlinjer och regler för samverkan som gäller fr.o.m.
            årsskiftet har regeringen skapat förutsättningar för att motverka
            denna gränsdragningsproblematik.
          </note>
          <note>
            Roland Larsson påstår att samhället inte satsar på rehabilitering
            för den som fått förtidspension eller är över 55 år. Enligt gällande
            regler kan även en förtidspensionär vara skyldig att genomgå rehabiliteringsåtgärder
            enligt 22 kap. lagen om allmän försäkring. Om den försäkrade utan
            giltig anledning vägrar att delta i åtgärder kan han eller hon
            helt eller delvis förlora sin rätt till förtidspension.
          </note>
          <note>
            Förtidspensionsutredningen (SOU 1997:166)
          </note>
          <note>
            överlämnade den 13 november 1997 ett förslag till ett nytt system
            för förtidspension och sjukbidrag. Utredningen föreslår bl.a.
            att den som beviljats hel förtidspension inte skall vara skyldig
            att medverka i rehabiliteringsåtgärder. Däremot skall en förtidspensionär
            ha möjlighet att med vissa begränsningar ansöka om att få ta del
            av sådana åtgärder.
          </note>
          <note>
            Regeringen har den 11 mars överlämnat propositionen 1997/98:111
            Reformerad förtidspension m.m.
          </note>
          <note>
            till riksdagen. I propositionen anges principerna för ett nytt
            system för förtidspension och sjukbidrag. Av propositionen framgår
            även att de förändrade reglerna om förtidspension skall utformas
            så att de stimulerar till arbetslivet och ett i övrigt aktivt
            liv. Mot bakgrund av pågående utredningsarbete tog regeringen
            inte ställning till utredningens förslag om rehabilitering.
          </note>
          <note>
            Avslutningsvis kan jag också informera Roland
          </note>
          <note>
            Larsson om att rehabiliteringsområdet har varit föremål för flera
            utredningar. Statskontoret har haft regeringens uppdrag att göra
            en översyn av de senaste årens rehabiliteringssatsningar med inriktning
            på den arbetslivsinriktade rehabiliteringen. En promemoria om
            företagshälsovården har utarbetats inom Regeringskansliet, och
            ett betänkande har överlämnats till
          </note>
          <note>
            Socialdepartementet med förslag om den den framtida rollen för
            Riksförsäkringsverkets sjukhus.
          </note>
          <note>
            Slutligen kan jag också nämna att en särskild utredare för närvarande
            har i uppdrag att utreda arbetsgivarens åtgärds- och kostnadsansvar
            vid rehabilitering.
          </note>
          <note>
            Uppdraget, som skulle ha redovisats i mars 1998, har fått förlängd
            tid till den 10 augusti 1998.
          </note>
          <note>
            Regeringen kommer i den fortsatta beredningen att noga överväga
            vilka åtgärder som ytterligare behöver vidtas för en effektiv
            rehabilitering.
          </note>
          <note>
            Den sammanfattning som jag nu har gjort dels om regelförändringar,
            dels om aktuella utredningar som bereds eller kommer att beredas
            inom Regeringskansliet anser jag mycket tydligt visar på de ambitioner
            som regeringen har för att främja patientcentrerad rehabilitering.
            Syftet med regeringens arbete är att öka människors möjligheter
            till såväl medicinsk som arbetslivsinriktad rehabilitering vid
            nedsatt arbetsförmåga.
          </note>
          <note type="speaker">
            Anf. 100 ROLAND LARSSON (c):
          </note>
          <note>
            Herr talman! Fru statsråd! Jag vill börja med att tacka så mycket
            för svaret. Det var ett uttömmande och tydligt svar, som gav många
            bra besked. Jag tycker också att det är ett positivt svar så till
            vida att regeringen genom statsrådet ger klara besked om att ett
            mål som är överordnat över detaljregler på olika områden är att
            den enskilde skall kunna bli rehabiliterad och återkomma i arbete.
          </note>
          <note>
            Hälsonätet är inte det enda exemplet på att regelverket kan leda
            till problem och förhindra att ett påbörjat arbete fullföljs.
            Detta har vi stött på också i andra sammanhang.
          </note>
          <note>
            Jag tycker därför att det är bra att statsrådet och regeringen
            på det här sättet klargör att den principiella utgångspunkten
            måste vara den enskildes möjligheter att bli rehabiliterad och
            återgå i arbete.
          </note>
          <note>
            Herr talman! Här aktualiseras litet grand också en annan frågeställning
            som jag tycker hänger ihop med det här. Jag har någon gång emellanåt
            sett att det finns något slags problem i överföringen av information
            mellan å ena sidan regeringen och å andra sidan regeringens myndigheter.
            Ibland går intentionerna på något sätt förlorade i de detaljregler
            som utformas t.ex. av Riksförsäkringsverket.
          </note>
          <note>
            Jag skulle vilja vädja till statsrådet att skicka en kopia av
            sitt uttömmande svar även till Riksförsäkringsverket. Om det skulle
            föranleda något problem, skulle jag kunna tänka mig att i stället
            göra det själv.
          </note>
          <note>
            Det kunde vara lämpligt för att tydliggöra intentionerna på det
            här området. Är det så, statsrådet, att man när man utfärdar regeringsbrev
            o.d. inte kan komma förbi sådana här detaljregler? Utgör de, i
            detta och i andra fall, hinder mot goda ambitioner i viktig lagstiftning?
            Jag tycker att jag som ledamot i socialutskottet har stött på
            det här problemet förut.
          </note>
          <note>
            Jag är tacksam för svaret, men jag skulle gärna också vilja höra
            statsrådets synpunkter på hur man skall få igenom de intentioner
            som kan sägas vara mjukvaran i den hårdvara som texten och lagstiftningen
            utgör.
          </note>
          <note>
            Anf. 101 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Regeringens och min ambition är naturligtvis att
            vi skall ha en tydlig och klar lagstiftning. Efter att ha lyssnat
            på Roland Larssons inlägg tror jag också att Roland Larsson och
            jag är väldigt överens på den punkten. Det är väldigt spännande
            att se att vi har en utveckling på gång på rehabiliteringsområdet
            när det gäller att öka kompetensen och att utveckla arbetsmetoder
            men också när det gäller utvärdering.
          </note>
          <note>
            Något som vi också framgent behöver för att bli ännu bättre är
            att ta till vara sådan kunskap som forskningen ger oss om behandlingsmetoder
            och effekter av olika åtgärder.
          </note>
          <note>
            Vi väntar nu på remissvar, bl.a. på Statskontorets utvärdering
            av departementspromemorian om företagshälsovården. I det fortsatta
            arbetet skall regeringen börja bereda frågan om rehabilitering
            och sedan återkomma till riksdagen med förslag. Den här frågan
            står alltså högt på dagordningen bland de ärenden som jag arbetar
            med.
          </note>
          <note type="speaker">
            Anf. 102 ROLAND LARSSON (c):
          </note>
          <note>
            Herr talman! Det kan kanske vara av värde att litet grand kommentera
            det arbete som bedrivs av Hälsonätet. Denna verksamhet har, som
            framgått här, nått ett mycket gott resultat. Man arbetar med en
            grupp av människor som har varit mycket svåra att rehabilitera,
            oftast personer som på ett eller annat sätt upplevt sig ha blivit
            misshandlade inom vården eller ha blivit missförstådda av myndigheterna.
            Det är fråga om åkommor som ibland är litet svårgripbara både
            för läkare och för försäkringskassa, eftersom de är diffusa. Kanske
            saknas det ibland också tillräcklig kunskap om vilka effekter
            olika åkommor egentligen har. Jag tänker på sådant som whip-lash-skador,
            fibromyalgi och liknande saker.
          </note>
          <note>
            Det är ofta fråga om människor som under mycket lång tid har
            gått igenom vårdapparaten och inte känt att de har fått det stöd
            som de hade önskat sig. Hälsonätet har lyckats med att nå ett
            mycket gott resultat just inom den gruppen.
          </note>
          <note>
            Sådant här skulle jag gärna vilja se litet varstans i landet.
            Hälsonätet arbetar i Stockholm, men jag skulle gärna se en sådan
            verksamhet också i mitt hemlän. Jag vet att det finns liknande
            problem där.
          </note>
          <note>
            Det är viktigt att det inte växer upp en sådan typ av detaljregler
            som inte utgår från lagtexten och inte heller från regeringens
            intentioner utan som formuleras på vägen från regeringen och ut
            i systemet. Här finns en stor grupp människor som vi skulle kunna
            hjälpa att återgå i arbete. Det gäller dessutom att återkomma
            till ett värdigt liv, att återfå den livskvalitet som deltagandet
            i arbetslivet ger. Detta innebär naturligtvis också att inte bara
            dessa personer själva utan också människor i deras omgivning,
            familjer och anhöriga, mår bättre.
          </note>
          <note>
            Det är alltså en stor social välgärning som görs i det här arbetet.
            Jag skulle som sagt gärna se att det kunde vidareutvecklas. Jag
            är därför, fru statsrådet, väldigt tacksam för det svar som har
            lämnats. Det ger en antydan om att det här sättet att jobba är
            eftersträvansvärt och att man bör försöka komma längre på den
            här vägen. Det är också viktigt att det går ut besked om att ettårsgränser
            och liknande regler som inte är grundade på lagstiftning inte
            får tillämpas in absurdum.
          </note>
          <note>
            Anf. 103 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Jag tror inte att det finns så mycket att tillägga.
            Jag tror att Roland Larsson och jag är väldigt överens om behovet
            av en tydlig lagstiftning utan några krångligheter. Jag tycker
            att jag i svaret har försökt vara väldigt tydlig just vad avser
            de frågor som Roland Larsson ställt.
          </note>
          <note>
            Jag kan inte kommentera just det här aktuella privata rehabiliteringsalternativet.
            Jag kan bara konstatera att man på många håll i landet både i
            samhällelig och i privat regi kan visa på goda resultat från rehabiliteringsverksamhet.
            Det är också det som skall vara vägledande för försäkringskassornas
            köp av rehabilitering.
          </note>
          <note type="speaker">
            Anf. 104 ROLAND LARSSON (c):
          </note>
          <note>
            Herr talman! Det finns en sak till som det finns anledning att
            kommentera. Det gäller bemötandet från myndigheters sida och offentliga
            verksamheter som människor kommer i kontakt med. Det är oerhört
            viktigt inte bara på det sociala området utan även vid t.ex. arbetsförmedlingar
            att dessa personer kan känna empati och har förmåga att sätta
            sig in i enskilda människors situation. Det är inte alltid lätt
            när man inte själv är drabbad. Men det är viktigt att denna förmåga
            finns med.
          </note>
          <note>
            Även om vi är överens, kan jag inte låta bli att peka på att
            utbildning är en viktig sak som måste finnas med i bilden. Utan
            kunskap och kompetens hos de människor som har att hantera denna
            typ av frågor blir ofta detaljregler överordnade de grundläggande
            och övergripande principerna.
          </note>
          <note>
            Anf. 105 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Självklart har man rätt att bli bemött med respekt.
            Det är en självklarhet, och på den punkten är vi helt överens.
          </note>
          <note>
            Visst handlar det hela om kunskap och kompetens.
          </note>
          <note>
            Det är också en viktig del i den utveckling jag ser framför mig.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.31 på förslag av tredje vice talmannen
            att ajournera förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            11 § Svar på interpellation 1997/98:289 om valfrihet i barnomsorgen
          </note>
          <note>
            Anf. 106 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Chatrine Pålsson har frågat mig om regeringen avser
            att vidta åtgärder för att svenska föräldrar själva skall få välja
            vilken barnomsorg som passar dem bäst. Chatrine Pålsson har vidare
            frågat om regeringen avser att vidta åtgärder för att skapa förutsättningar
            för mer tid med barnen samt om regeringen avser att lägga fram
            förslag för att förbättra barnfamiljernas ekonomiska situation,
            framför allt för dem med de lägsta inkomsterna.
          </note>
          <note>
            Chatrine Pålsson ställde i juni förra året frågor i en interpellation
            med i huvudsak samma innebörd som de nu aktuella. Eftersom jag
            inte har ändrat uppfattning i frågan lämnar jag ett svar som i
            långa stycken är detsamma som jag då lämnade.
          </note>
          <note>
            Målet för den socialdemokratiska familjepolitiken är att barnets
            behov och rättigheter skall sättas i främsta rummet. Familjepolitiken
            har inriktats på att stödja barnfamiljerna ekonomiskt, främst
            via ett barnbidrag lika för alla barn, men också genom bostadsbidrag
            till barnfamiljer med låga inkomster och stor försörjningsbörda.
            Familjepolitiken skall också underlätta för föräldrar att välja
            den omsorg för barnen och den arbetsfördelning som passar dem
            och barnen bäst. Den svenska föräldraförsäkringen är unik i världen.
            Den sätter barnet i centrum och har genom sin flexibilitet givit
            familjer med mycket olika villkor möjlighet till tid med barnen
            efter vars och ens behov.
          </note>
          <note>
            Om varje familj får möjlighet att lösa barnomsorgsfrågan på det
            sätt som den själv önskar skapas större trygghet för barn och
            föräldrar. Det innebär att det måste finnas en barnomsorg utanför
            hemmet för dem som vill ha det. De flesta av dagens föräldrar
            ser det också som självklart att det skall finnas daghemsplats
            till deras barn när föräldrarna skall börja att arbeta efter föräldraledigheten.
            Riksdagen har därför beslutat att kommunerna är skyldiga att utan
            oskäligt dröjsmål tillhandahålla barnomsorg för barn vars föräldrar
            förvärvsarbetar eller studerar eller på grund av barnens eget
            behov.
          </note>
          <note>
            De samhälleliga målen för barnomsorgen täcker in två viktiga
            områden, dels skall barnomsorgen göra det möjligt för småbarnsföräldrar
            att kombinera arbete eller studier med sitt föräldraskap, dels
            skall barnomsorgen ge barnen pedagogisk stimulans. Barnomsorgen
            fyller både en arbetsmarknadspolitiks och en pedagogisk/utbildningspolitisk
            funktion. Målet att kunna erbjuda föräldrarna möjligheter att
            kombinera föräldraskap med arbete eller studier har varit styrande
            vid valet av barnomsorgsform under utbyggnaden.
          </note>
          <note>
            Sverige har till skillnad från vissa andra länder valt att utforma
            barnomsorgen så att det är möjligt för båda föräldrarna att arbeta
            heltid. Daghem som är öppna hela dagarna och under hela året har
            därmed kommit att bli den vanligaste svenska barnomsorgsformen.
            De pedagogiska målen för barnomsorgen har i första hand varit
            styrande för verksamhetens inre utformning.
          </note>
          <note>
            Den svenska modellen har rönt internationell uppmärksamhet just
            av den anledningen att vi i Sverige har klarat av att möta både
            omsorgsbehovet och behovet av pedagogisk stimulans i samma verksamhet.
          </note>
          <note>
            Vad som skiljer årets interpellation från den tidigare är att
            Chatrine Pålsson i klartext uttalar att hon önskar återinföra
            vårdnadsbidraget, denna gång med ett betydligt högre belopp. Inte
            heller när det gäller vårdnadsbidraget har vare sig jag eller
            regeringen ändrat uppfattning. Argumenten är desamma som vi tidigare
            har fört fram.
          </note>
          <note>
            Jag anser att vårdnadsbidraget innebär ett allvarligt hot mot
            jämställdheten och att det skulle bli en klar kvinnofälla. För
            deltidsarbetande och lågavlönade kvinnor skulle det knappt bli
            lönsamt att arbeta.
          </note>
          <note>
            Med ett vårdnadsbidrag skulle det bli ännu svårare för unga kvinnor
            att ta sig in på arbetsmarknaden. Vi får i dag signaler om att
            unga kvinnor när de söker arbete får frågan om de tänker skaffa
            barn. Ensamstående mammor skulle i de flesta fall inte få någon
            nytta av ett vårdnadsbidrag eftersom de - i de fall att de har
            ett arbete - har betydligt längre arbetstider än kvinnor i parförhållanden.
          </note>
          <note>
            Samtidigt som bidraget skulle göra det olönsamt för lågavlönade
            kvinnor att arbeta skulle bidraget, trots att ett något högre
            belopp föreslås, knappast innebära att någon pappa skulle stanna
            hemma med barnen. Därmed skulle också barnens möjligheter till
            nära kontakt med pappan försämras.
          </note>
          <note>
            Ett återinfört barnbidrag skulle bli ett bidrag till dem som
            redan har råd att stanna hemma. Mest lönsamt skulle det bli för
            familjer där bägge föräldrarna förvärvsarbetar, har höga inkomster
            och t.ex. har barnflicka. De skulle få behålla hela bidraget eftersom
            de också skulle kunna göra avdrag för kostnaderna för barnflickan
            vid taxeringen.
          </note>
          <note type="speaker">
            Anf. 107 CHATRINE PÅLSSON (kd):
          </note>
          <note>
            Fru talman! Jag vill börja med att tacka för svaret.
          </note>
          <note>
            Jag hade kanske hoppats att ett år i regeringen skulle ha givit
            Maj-Inger Klingvall litet mera insikt om hur oerhört viktigt det
            är med situationen för våra barn i dag.
          </note>
          <note>
            Tyvärr får vi dagliga rapporter om att barn inte mår bra. Det
            är kanske nyttigt för oss alla att utifrån olika perspektiv analysera
            hur vi skall kunna skapa en lagstiftning som ger förutsättningar
            för flexibla lösningar.
          </note>
          <note>
            Barnen först, säger vi ofta. Vi talar väldigt ofta om
          </note>
          <note>
            FN:s barnkonvention som bl.a. säger att konventionsstaterna skall
            se familjen som den grundläggande enheten i samhället och som
            den naturliga miljön för alla dess medlemmar och särskilt för
            barnens utveckling och välfärd.
          </note>
          <note>
            Ofta blir det tyvärr bara fagert tal. Jag kan ännu en gång konstatera
            att socialdemokratisk familjepolitik är en familjepolitik med
            ett och två sätt att ordna barnomsorg och med avsaknaden av flexibilitet.
          </note>
          <note>
            Det som är bekymmersamt är de dubbla budskapen. På s. 1 i svaret
            säger statsrådet: "Om varje familj får möjlighet att lösa barnomsorgsfrågan
            på det sätt den själv önskar, skapas större trygghet för barn
            och föräldrar." Vi är överens, Maj-Inger Klingvall. Det står säkert
            också i det kristdemokratiska programmet.
          </note>
          <note>
            Statsrådet fortsätter: "Det innebär att det måste finnas barnomsorg
            utanför hemmet för dem som vill ha det."
          </note>
          <note>
            Det ställer jag också upp på. Vidare: "De flesta av dagens föräldrar
            ser det också som självklart att det skall finnas daghemsplats
            till deras barn när de skall börja arbeta efter föräldraledigheten."
            Det är också en bra målsättning.
          </note>
          <note>
            Men på s. 2 i svaret talas det om kvinnofälla, och då blir jag
            genast mer skeptisk till vad som egentligen ligger bakom den socialdemokratiska
            familjepolitiken, om man inte tror att föräldrar själva klarar
            av att bestämma hur vilken barnomsorgsform de vill ha. Det finns
            ju inte heller någon valfrihet i familjepolitiken i dag. Det ställer
            sig alla - småbarnsföräldrar och andra
          </note>
          <note>
            - bakom. Man är hänvisad till en eller två modeller i en kommun,
            oftast dagis och familjedaghem. Vill man ha ett annat alternativ
            är det omöjligt. Man har inte laglig rätt. Man har inte ens laglig
            rätt att anordna ett föräldrakooperativ. Det är kommunen och staten
            som bestämmer hur föräldrarna skall ordna sin barnomsorg. Väljer
            man någonting annat får man inte del av samhällets subventioner.
          </note>
          <note>
            Det är detta som vi kristdemokrater har reagerat mycket kraftigt
            mot. Vi säger att det är självklart att det är familjerna själva
            som skall bestämma hur de vill ordna sin barnomsorg. Staten och
            kommunen skall se till att det finns de alternativ som man vill
            ha.
          </note>
          <note>
            För att det inte skall råda den minsta osäkerhet om det vill
            jag säga att vi kristdemokrater tycker att det skall finnas bra
            barnomsorg i kommunal regi, självfallet. Det är också självklart
            att familjer som väljer något annat som passar deras behov bäst
            också skall få del av samhällets resurser till familjepolitiken.
          </note>
          <note>
            Jag vill fråga Maj-Inger Klingvall: Tycker Maj-
          </note>
          <note>
            Inger Klingvall att det är rättvist som det är i dag?
          </note>
          <note type="speaker">
            Anf. 108 MONICA GREEN (s):
          </note>
          <note>
            Fru talman! När jag såg rubriken på interpellationen, Valfrihet
            i barnomsorgen, tänkte jag: Vad roligt om kd också vill vara med
            och jobba för de här frågorna! Men sedan tittade jag närmare på
            interpellationen och insåg att det handlade om den icke-valfrihet
            som man kallar vårdnadsbidrag. Man insinuerar att det skulle innebära
            ökad valfrihet för barnfamiljer, vilket det inte är. Det är raka
            motsatsen.
          </note>
          <note>
            Det innebär ju, precis som statsrådet tidigare sade, att det
            inte blir någon valfrihet för t.ex. lågavlönade kvinnor och ensamstående
            mammor. Det ökar inte möjligheterna för papporna att ta en större
            del av ansvaret för barnens uppväxt. Det ökar inte heller valfriheten
            när vi inte vet hur man skulle finansiera ett vårdnadsbidrag.
          </note>
          <note>
            När jag såg rubriken om valfrihet tänkte jag mera på sådana saker
            som ännu inte är riktigt bra i samhället, t.ex. att de som är
            arbetslösa i vissa kommuner inte får behålla sin barnomsorgsplats.
            Där finns ingen valfrihet. Det finns kommuner som fortfarande
            har det så att barn till föräldralediga inte får träffa sina kompisar
            under den tiden. Där finns ingen valfrihet. Det finns kommuner
            som har så hög barnomsorgsavgift att föräldrar inte kan välja
            det alternativet. Det är inte heller någon valfrihet.
          </note>
          <note>
            Jag vill - och s-kvinnorna jobbar för det - att vi på sikt skall
            ha en barnomsorg som är gratis, att den skall trappas ned stegvis
            så att det räknas som skolan, som är gratis för alla. Den möjligheten
            vill jag ha. Jag ser att vi har en valfrihet när vi har barnomsorg
            för alla barn och att man några timmar per dag skall kunna träffa
            andra vuxna och andra barn och få en pedagogisk stimulans. Det
            är mycket bra för både föräldrarna och barnen. Det är det som
            ger den ökade valfriheten.
          </note>
          <note>
            I dag måste vi jobba mer för jämställdheten på arbetsplatserna
            och få upp kvinnors löner. Så länge som kvinnorna tjänar mindre
            än männen har vi ingen valfrihet när det gäller att vara hemma
            hos barnen. Det är kvinnorna som väljer för att familjen inte
            skall förlora så mycket i inkomst.
          </note>
          <note>
            Vi måste också jobba mer för den delade föräldraledigheten. Det
            är då som vi får den ökade valfriheten för barnfamiljerna. Vi
            skall naturligtvis också uppmana de som har små barn att jobba
            sextimmarsdag, dvs.
          </note>
          <note>
            både mamman och pappan. Det är när barnen får möjlighet att träffa
            både mamma och pappa som vi ger ökad valfrihet.
          </note>
          <note>
            Det är de här sakerna jag ser i valfriheten. Jag blev besviken
            över att kd inte hade vägt in de begreppen i valfriheten.
          </note>
          <note>
            Anf. 109 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Jag kan förstå av Chatrine Pålssons interpellation
            att valet närmar sig. Jag kan också förstå av den motion som kd
            har väckt i anslutning till regeringens vårbudget att valet närmar
            sig. Nu är det en löfteskarusell som är i gång igen med ofinansierade
            kostnadsökningar och ofinansierade skattesänkningar.
          </note>
          <note>
            Om vi ser på ämnet för interpellationen, nämligen samhällets
            stöd till barnfamiljerna - det är så som jag har uppfattat Chatrine
            Pålssons inlägg - består det av en rad olika delar som tillsammans
            utgör en helhet.
          </note>
          <note>
            Det är barnbidraget, som går till alla barn. Det är flerbarnstillägget,
            som tack vare att vi har lyckats få ordning på de offentliga finanserna
            kan återinföras för alla barn födda efter den 1 januari 1995.
            Det är bostadsbidraget, som är behovsprövat men som också är en
            viktig del. Det är föräldraförsäkringen, som ger stora möjligheter
            för föräldrarna att bestämma hur mycket de vill arbeta och hur
            mycket de vill vara hemma hos sina barn. Inkomstbortfallsprincipen
            i föräldraförsäkringen gör också att papporna har möjlighet att
            vara hemma och ta ansvar för sina små barn.
          </note>
          <note>
            Vi har en barnomsorgslag, som är nog så viktig i detta stöd,
            som stadgar att kommunerna har en skyldighet att utan oskäligt
            dröjsmål tillhandahålla barnomsorg för barn över ett år för de
            föräldrar som så önskar.
          </note>
          <note>
            Föräldrarna skall också få möjlighet att säga sitt när det gäller
            val av barnomsorgsform, t.ex. föräldrakooperativ. Jag förstod
            för övrigt inte vad Chatrine
          </note>
          <note>
            Pålsson menade när hon nämnde föräldrakooperativen.
          </note>
          <note>
            Vi har också ett viktigt stöd, som går bl.a. till barnomsorgen
            och till kvaliteten i barnomsorgen, och det är statsbidraget.
            Tack vare att vi har fått ordning på ekonomin under fem år kan
            vi nu öka det så att vi ger 72 miljarder extra till kommuner och
            landsting.
          </note>
          <note>
            Den här uppräkningen som bildar ramen för vårt stöd till barnfamiljerna
            ger också en väldigt stor valfrihet. Här kan man kombinera arbete
            och studier med att ta ett stort ansvar för sina barn och sin
            familj. Vi vet att det finns ett starkt stöd för den här livsformen
            och det här sättet att leva. Det handlar inte om att alla barn,
            alla föräldrar och alla familjer är lika, utan tvärtom finns det
            stora olikheter. Det finns olika önskemål och olika sätt att välja
            hur man vill leva tillsammans i en familj. De som vill vara hemma
            får naturligtvis vara hemma med det stöd som samhället ger. Den
            här ramen, som jag kallar den, för stöd och service är det som
            skapar den stora valfriheten för dagens barnfamiljer.
          </note>
          <note>
            Det vårdnadsbidrag som vi levde med under några månader 1994,
            som kd nu uppenbarligen vill återinföra, verkade dessvärre i rakt
            motsatt riktning. Det gav inte valfrihet åt någon lågavlönad ensamstående
            mamma att välja något annat än att fortsätta att förvärvsarbeta
            och försörja sig själv.
          </note>
          <note>
            Det skulle vara väldigt intressant att i den här interpellationsdebatten
            få svar från kd på frågan: På vilket sätt ökar valfriheten för
            de ensamstående mammorna med förslaget om vårdnadsbidrag? På vilket
            sätt gör vårdnadsbidraget det lättare för papporna att vara hemma
            hos sina barn? Hur tänker kd finansiera det här förslaget? Om
            jag har förstått det rätt handlar det om flera miljarder; i synnerhet
            när
          </note>
          <note>
            Chatrine Pålsson också säger att hon vill bevara barnomsorgen.
          </note>
          <note>
            Detta är en stor kostnadsökning, och jag har inte fått något
            grepp om hur den skall finansieras.
          </note>
          <note type="speaker">
            Anf. 110 CHATRINE PÅLSSON (kd):
          </note>
          <note>
            Fru talman! Det är ingen kostnadsökning.
          </note>
          <note>
            Jag blir så beklämd varje gång när socialdemokratiska företrädare
            inte vill lyssna på sakskäl. De frågar: På vilket sätt ökar detta
            valfriheten för ensamstående mammor? Jag undrar vilken valfrihet
            de har i dag - det finns ju ingen valfrihet. Jag har träffat många
            som vill vara hemma litet längre med sina barn, men de har inte
            råd utan tvingas ut för att kunna existera.
          </note>
          <note>
            Vi kristdemokrater har lagt ett förslag - statsrådet skall få
            det innan vi lämnar kammaren - som är till fördel för alla. Även
            en ensamstående som väljer att arbeta deltid får ett vårdnadsbidrag,
            som är reducerat.
          </note>
          <note>
            Där lägger vi upp ett sätt som gör det möjligt att klara ekonomin.
          </note>
          <note>
            Det finns ingen valfrihet i dag. Den är ju beskuren.
          </note>
          <note>
            Då får man säga vad man vill, men föräldrar piskas ut.
          </note>
          <note>
            Det är den största ofrihet som finns. Maj-Inger Klingvall säger
            att svenska kvinnor skulle piskas tillbaka till spisen. De väljer
            väl själva om de vill vara hemma! Det är inget som förvärrar för
            någon. Man har fortfarande möjlighet att välja den kommunala barnomsorgen,
            men det gäller inte om man vill ha privata alternativ. Jag skall
            tala om för statsrådet vad jag menade när jag talade om föräldrakooperativen.
            Det finns ingen laglig rätt att få bidrag till ett föräldrakooperativ,
            utan i dag är det kommunens välvillighet som avgör, och den är
            inte stor på många ställen.
          </note>
          <note>
            Det låter som om Maj-Inger Klingvall tror att den kommunala barnomsorgen
            är gratis. Den kommunala barnomsorgen subventioneras i dag för
            barn i åldersgruppen mellan ett och tre år, som vi kristdemokrater
            har räknat på, med i snitt 70 000-80 000 kr per år.
          </note>
          <note>
            Det är samhällets subvention. Att då påstå att samhället inte
            skulle ha råd att omfördela om någon förälder vill ha det är ju
            en skymf. Det är att lura både sig själv och andra.
          </note>
          <note>
            Sedan undrar jag: Vilket stöd ger samhället till den som väljer
            att vara hemma? Statsrådet sade nyss att den förälder som vill
            får vara hemma med det stöd som samhället ger. Jag vill fråga
            vilket stöd det är.
          </note>
          <note>
            Föräldraförsäkringen är inte heller rättvis. Den bygger på att
            man har hunnit få ett jobb. Alla får inte del av föräldraförsäkringen
            - en del får nästan ingenting. Jag tycker inte att den är någonting
            som man skall lovprisa, utan det är de som redan har det bra som
            får den. De ensamstående som inte har hunnit ha något arbete har
            det sannerligen inte för fett.
          </note>
          <note>
            Sedan detta med ofinansierade förslag: Vår budgetmotion är finansierad
            i alla sina delar, men det är riktigt att det innebär en omfördelning
            därför att vi kristdemokrater gör en annorlunda prioritering.
            Vad vi har hävdat och vad jag vill säga en gång till är att våra
            förslag inte försvårar för någon utan ökar valfriheten för alla.
            Ingen tvingas till någonting, vare sig man är pappa eller mamma,
            utan vi vill underlätta för fler än de allra rikaste att kunna
            ordna sin barnomsorg på annat sätt.
          </note>
          <note type="speaker">
            Anf. 111 MONICA GREEN (s):
          </note>
          <note>
            Fru talman! Det förs här fram argument om att vårdnadsbidraget
            skulle öka valfriheten. Det är märkligt att man försöker göra
            detta till en sanning genom att säga det tillräckligt många gånger.
            Det kan ju vara en taktik i och för sig. På vilket sätt skulle
            det öka valfriheten? Det blir ju en avgrundsskillnad så länge
            vi inte ser till att vi har ett jämställt samhälle. Eftersom vi
            fortfarande har en maktstruktur som gör att det är männen som
            beslutar i samhället och som har de höga inkomsterna, skulle det
            inte bli någon valfrihet om ett vårdnadsbidrag skulle införas.
            Det skulle i stället bli kvinnorna som så att säga skulle välja
            vårdnadsbidraget, eftersom man inte vill förlora för mycket i
            inkomst. Det innebär alltså definitivt ingen valfrihet för papporna
            att införa ett vårdnadsbidrag.
          </note>
          <note>
            Det skulle tvärtom försvåra för papporna att ta del i sina barns
            uppväxt.
          </note>
          <note>
            När det gäller argumentet att barnomsorg kostar mycket pengar
            vill jag säga att de föräldrar som är ute i produktionen bidrar
            till produktionen, de gör en insats och betalar skatt. Man kan
            inte säga att daghemsplatserna kostar så mycket för samhället
            som
          </note>
          <note>
            Chatrine Pålsson här säger. De som väljer att gå ut i produktionen
            får också möjlighet till barnomsorg. På sikt tycker jag att vi
            skall ha barnomsorg till alla. Vi har en barnomsorgslag som alla
            kommuner tyvärr inte lever upp till, eftersom de arbetslösas barn
            inte ges möjlighet att behålla sin plats. Föräldrarna får inte
            ens möjlighet att söka arbete. På sikt vill jag att den valfriheten
            ytterligare utökas genom att erbjuda gratis barnomsorg till alla
            barnfamiljer. En riktig valfrihet i samhället är när alla barn
            får samma möjligheter att träffa kompisar och andra vuxna.
          </note>
          <note>
            Anf. 112 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Jag kan bara konstatera att jag inte fick något svar
            på mina tre frågor om på vilket sätt valfriheten skulle öka för
            den lågavlönade ensamstående mamman eller hur papporna skulle
            få mer tid.
          </note>
          <note>
            När det gällde finansieringen talade Chatrine Pålsson om omfördelning
            men inte från vad. Därför är det väldigt svårt att förstå vad
            det är man skall spara på för att ge det här utrymmet på rätt
            många miljarder.
          </note>
          <note>
            Det är möjligt att vi inte fick något svar från
          </note>
          <note>
            Chatrine Pålsson därför att vårdnadsbidraget ju inte ger någon
            ökad valfrihet utan mindre valfrihet. Det lönar sig dåligt att
            arbeta. Det ger sämre villkor i arbetslivet, försämrad löneutveckling,
            sämre pension.
          </note>
          <note>
            Kvinnorna blir mer ekonomiskt beroende av mannen.
          </note>
          <note>
            Ett vårdnadsbidrag kommer därigenom att öka orättvisorna, minska
            valfriheten och hota jämställdheten.
          </note>
          <note>
            Chatrine Pålsson talade om rättvisa i sitt första inlägg. Då
            kan man undra vari rättvisan består när den ensamstående lågavlönade
            mamman genom sin skatt skall betala vårdnadsbidraget till dem
            som ändå har möjlighet att vara hemma eftersom vårdnadsbidraget
            ligger på en så låg nivå.
          </note>
          <note>
            Chatrine Pålsson var också inne på detta med ekonomi. Hon nämnde
            kostnaden för barnsomsorgen. Det är väldigt viktigt att vara tydlig
            på den här punkten.
          </note>
          <note>
            Det som har gjort att vi i vårt land har haft möjligheter att
            bygga ut välfärden är att både män och kvinnor har förvärvsarbetat
            och förvärvsarbetar, för det ger ju inkomster och möjligheter
            till familjestöd. Föräldrarna betalar genom sitt eget förvärvsarbete
            kostnaderna för barnomsorgen. De är också genom skatten med och
            betalar till de bidrag som går till barn som har en förälder hemma.
          </note>
          <note>
            Förutom de frågor som jag redan tidigare har upprepat men inte
            fått svar på vill jag ställa frågan: Tror
          </note>
          <note>
            Chatrine Pålsson verkligen att det är mer lönsamt för samhället
            att människor inte förvärvsarbetar?
          </note>
          <note type="speaker">
            Anf. 113 CHATRINE PÅLSSON (kd):
          </note>
          <note>
            Fru talman! Maj-Inger Klingvall, tiden för en interpellationsdebatt
            är inte tillräcklig för att jag skall kunna föredra vår budget.
            Jag vill bara tala om att den är balanserad. Som sagt, jag skall
            lämna över vårt förslag där vi gör beräkningar för olika familjetyper.
          </note>
          <note>
            Hur tror Maj-Inger Klingvall att det känns för småbarnsföräldrar
            i Sverige i dag, som blir omyndigförklarade den ena gången efter
            den andra därför att de vill välja ett annat alternativ? 70 %
            av alla småbarnsföräldrar som under den borgerliga regeringens
            tid hade barn mellan ett och tre år valde vårdnadsbidraget och
            valde bort någonting annat, nämligen den kommunalt subventionerade
            barnomsorgen.
          </note>
          <note>
            Det andra jag vill fråga är: Hur skulle vårdnadsbidraget försvåra
            för papporna, som Monica sade? Det är för mig obegripligt att
            någon pappa skulle få det försvårat med vårt förslag.
          </note>
          <note>
            Sedan är det ju otäckt att både jag och svenska folket gång på
            gång skall få i oss att den insats man gör om man vårdar sina
            barn hemma eller om någon annan gör det inte är värt någonting
            i bruttonationalprodukttermer. Detta arbete är värt noll och räknas
            inte heller med i bruttonationalprodukten, utan det är först när
            man går utanför husknuten och vårdar någon annans barn och barn
            på dagis som det är värt någonting arbetsprestationsmässigt. Detta
            är ju obehagligt.
          </note>
          <note>
            Är det inte så enligt den nya pensionsuppgörelsen
          </note>
          <note>
            - det borde väl Maj-Inger Klingvall veta - att barnledighetsåren
            också skall räknas som en merit? Jag hoppas att vi är överens
            om det. Äntligen finns det en punkt där man kan säga att detta
            arbete har uppvärderats.
          </note>
          <note>
            Jag kan tala om att vi kristdemokrater kämpar för familjepolitik
            varenda år, vare sig det är val eller inte, så det är inget nytt.
            Vi kommer att fortsätta kämpa även efter valet, var så säker.
          </note>
          <note>
            Jag skall nu lämna över vårt förslag.
          </note>
          <note>
            Anf. 114 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Fru talman! Jag kan på nytt bara notera att jag inte har fått
            svar på mina frågor, inte heller på frågan om vi skulle tjäna
            mer på att föräldrar inte förvärvsarbetade. Jag är nog av den
            uppfattningen att föräldrars förvärvsarbete är ett oerhört viktigt
            bidrag både för dem själva och för samhället.
          </note>
          <note>
            Jag blir oerhört ledsen när Chatrine Pålsson talar om att familjer
            och föräldrar i Sverige i dag inte skulle vara myndiga. I Sverige
            är föräldrarna oerhört väl medvetna. De vet vad som är bra för
            deras barn, och de tar naturligtvis ett väldigt stort ansvar för
            sina familjer.
          </note>
          <note>
            Det var inte så att man valde bort barnomsorgen när man ansökte
            om vårdnadsbidrag. Det finns inga siffror i kommunernas barnomsorgsredovisningar
            som visar att föräldrar valde bort barnomsorgen. Det är inte sant,
            som Chatrine Pålsson säger, att det skulle ha fått en sådan effekt.
          </note>
          <note>
            Sedan har jag aldrig sagt någonting om piska, vilket var något
            som Chatrine Pålsson påstod i sitt förra inlägg.
          </note>
          <note>
            Min uppfattning är väldigt klar: Om man vill förbättra barnfamiljernas
            ekonomi och samtidigt öka valfriheten och jämställdheten, krävs
            det helt andra åtgärder än de som kristdemokraterna föreslår.
            Om jag hade de pengar som vårdnadsbidraget kostar, skulle jag
            använda dem till helt andra reformer. De pengar som kristdemokraterna
            vill lägga på ett vårdnadsbidrag, som jag har uppfattat handlar
            om ungefär
          </note>
          <note>
            5 miljarder, skulle faktiskt räcka till en barnbidragshöjning
            för en miljon barnfamiljer med 250 kr per barn och månad eller
            till ytterligare sex månaders ersättning på sjukpenningnivå i
            föräldraförsäkringen.
          </note>
          <note>
            Det måste vi sätta i relation till de ca 150 000 barnfamiljer
            som skulle få del av ett vårdnadsbidrag.
          </note>
          <note>
            Många av de familjer som i dag är hemma med ett- och tvååringar
            har genom att utnyttja flexibiliteten fortfarande ersättning från
            föräldraförsäkringen eller föräldrapenning för ännu ett barn.
          </note>
          <note>
            Den socialdemokratiska familjepolitiken har faktiskt lett till
            att vi i dag lever i ett av världens mest jämställda länder. Den
            svenska modellen betraktas också i många länder som en förebild.
            Det tycker jag att vi svenskar kan vara stolta över.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1997/98:301 om barnkonsekvensbeskrivningar
          </note>
          <note>
            Anf. 115 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Per Lager har frågat socialministern om hon avser
            att verka för att barnkonsekvensbeskrivningar görs vid alla statliga
            offentliga utredningar. Arbetet är så fördelat inom regeringen
            att jag skall svara på frågan.
          </note>
          <note>
            Det är angeläget att det finns med ett barnperspektiv i allt
            offentligt beslutsfattande som rör barn.
          </note>
          <note>
            Det gäller oavsett om besluten fattas på statlig eller kommunal
            nivå. Besluten kan också vara av olika karaktär. Det kan gälla
            budget, lagstiftning eller utredningsdirektiv. Det kan gälla sociala
            frågor, skola, trafik eller den fysiska miljöns utformning.
          </note>
          <note>
            Barnens bästa har länge varit en ledstjärna i den lagstiftning
            som direkt tar sikte på barn. Nu finns det skäl att gå vidare
            och föra in ett barnperspektiv i allt beslutsfattande som rör
            barn. Detta understryks av att
          </note>
          <note>
            Sverige anslutit sig till FN:s konvention om barnets rättigheter.
          </note>
          <note>
            Den parlamentariska barnkommittén har gjort en genomgång av hur
            svensk lagstiftning förhåller sig till barnkonventionen och har
            därvid konstaterat att svensk lagstiftning inte står i strid med
            åtagandena enligt konventionen. Kommittén betonar dock i sitt
            betänkande Barnets bästa i främsta rummet (SOU
          </note>
          <note>
            1997:116) hur viktigt det är att utveckla former för att förverkliga
            barnkonventionens anda och innebörd också i det praktiska handlandet
            på såväl nationell och regional som lokal nivå. I detta arbete
            med genomförandet är barnkonsekvensbeskrivningar vid offentligt
            beslutsfattande ett viktigt inslag.
          </note>
          <note>
            Kommittén betonar också att det faktum att Sverige ratificerat
            barnkonventionen innebär särskilda åtaganden när det gäller att
            befrämja barns intressen.
          </note>
          <note>
            Barnkonventionens bestämmelser, som Sverige således anslutit
            sig till, innebär att barn har en särskild prioritet. Barnkonventionen
            bör därför beaktas också vid utformningen av utredningsdirektiv.
          </note>
          <note>
            Regeringen kommer under våren att lämna en proposition där bl.a.
            Barnkommitténs betänkande behandlas.
          </note>
          <note type="speaker">
            Anf. 116 PER LAGER (mp):
          </note>
          <note>
            Herr talman! Jag får tacka för svaret. Det är alltid barnen som
            kommer först i kläm och som råkar värst ut. Barnen har aldrig
            kunnat få sina röster hörda i den utveckling av det moderna industrisamhället
            vi haft.
          </note>
          <note>
            Det är inte bara rent fysiskt våld som barnen råkar ut för bland
            en massa olyckliga vuxna människor, utan det är också effekterna
            av den teknifierade värld av stress och livsfarliga transportmedel,
            buller, samhällets elektrifiering och kemikalisering med bl.a.
            allergiframkallande inomhusmiljöer, materialexperimentering, byggteknik
            och vatten- och luftförödelse.
          </note>
          <note>
            Jag har många gånger funderat på säkerhetsavstånd, som är ett
            begrepp vi använder. Hur ser säkerhetsavståndet ut till en bil
            för ett barn? Det är rätt intressant att tänka sig att själva
            avgasröret kommer ut precis i höjd med det lilla barnet. Det går
            på något sätt inte ihop. Det finns ett systemfel någonstans.
          </note>
          <note>
            Det är vi vuxna som formar och ger förutsättningar för framtiden,
            och det är barnen själva som är framtiden. Om vi skall ta vårt
            ansvar på allvar innebär det att alla våra beslut borde ha barnens
            bästa i fokus.
          </note>
          <note>
            För att komma ett steg längre skrev jag en motion i höstas, där
            jag just föreslog att alla offentliga utredningar skall förses
            med ett särskilt barndirektiv precis på samma sätt som man gör
            med jämställdhetsperspektivet i dag. Ministern har i interpellationssvaret
            lyft fram barnkonventionen, och det tycker jag är väldigt bra.
            Hon har också understrukit vikten av att föra in just ett barnperspektiv
            i allt beslutsfattande som rör barn på nationell, regional och
            lokal nivå, dvs. i så gott som alla beslut. Ministern hänvisar
            också till Barnkommitténs mening att detta bl.a. innebär att barnkonsekvensbeskrivningar
            är ett viktigt inslag vid offentligt beslutsfattande.
          </note>
          <note>
            Betyder detta att den föranmälda propositionen kommer att innehålla
            just förslag till generellt utredningsdirektiv om barnkonsekvensbeskrivningar
            i alla offentliga utredningar? Det är min fråga till ministern.
          </note>
          <note>
            Jag vet att man inte brukar avslöja vad som står i propositioner,
            men jag skulle ändå vilja höra ministerns personliga inställning
            till detta. Det verkar ändå som om vi har ungefär samma åsikt
            i frågan.
          </note>
          <note>
            Anf. 117 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Jag tror inte att Per Lager och jag har särskilt
            mycket att vara oense omkring. Det konkreta förslag som finns
            i interpellationen ligger med som ett förslag från Barnkommittén.
            Vi håller nu på och bereder Barnkommitténs betänkande och de remissvar
            vi har fått. Detta är en viktig och angelägen punkt.
          </note>
          <note>
            Det kommer att ges svar när propositionen läggs fram.
          </note>
          <note type="speaker">
            Anf. 118 PER LAGER (mp):
          </note>
          <note>
            Herr talman! Det låter hoppfullt. Det var åtta år sedan som barnkonventionen
            ratificerades av Sverige.
          </note>
          <note>
            Ändå fanns det i slutet av 1997 faktiskt bara fyra kommuner som
            införlivat barnkonventionen i sina beslutande organ. Det är Trollhättan,
            Jönköping,
          </note>
          <note>
            Krokom och Stockholm. Enligt Barnombudsmannen
          </note>
          <note>
            Louise Sylwander, som följt denna fråga, har kommunerna egentligen
            inget val. De måste helt enkelt införliva barnkonventionen. Det
            är litet tragiskt att det har gått så trögt.
          </note>
          <note>
            Positivt är i alla fall att Trollhättan, som ligger i
          </note>
          <note>
            Västra Götaland, numera har en barnchecklista för politiska nämnder
            och styrelser. Där utropade man
          </note>
          <note>
            1997 till barnens år. Sedan har kommunerna i Halland, Bohuslän
            och Skaraborg satsat på en Rädda-
          </note>
          <note>
            Barnen-utbildning av konventionspiloter, som skall informera
            lokala beslutsfattare om konventionens paragrafer.
          </note>
          <note>
            Jag har samma uppfattning som utredningen - det vet jag inte
            om ministern har - när det gäller att inrätta en särskild enhet
            på Regeringskansliet underställd en minister, precis som när det
            gäller jämställdhetsfrågorna. Då får man en samordningsfunktion
            för frågor som rör barn. Jag menar att en samordning av barnpolitiken
            i hela samhället är så viktig. I dag kan man konstatera att det
            på såväl nationell som regional och lokal nivå saknas samlad uppföljning
            av politiska beslut vad det gäller barnen. Vad betyder t.ex. budgetnedskärningar
            för barnen?
          </note>
          <note>
            Vad har ministern för åsikt om en särskild enhet?
          </note>
          <note>
            Anf. 119 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Per Lager nämnde fyra kommuner.
          </note>
          <note>
            Jag tror att vi kan lägga till Hässleholms kommun, som är en
            femte kommun som har kommit litet längre än andra.
          </note>
          <note>
            När det gäller barnkonventionen är det viktigt att man ser arbetet
            som en process. För att uttrycka mig litet drastiskt kan jag säga
            att man inte lagstiftar fram barnkonventionen. Det handlar väldigt
            mycket om en process när det gäller att införliva andan och intentionerna
            i barnkonventionen.
          </note>
          <note>
            Som en extra puff i den processen beslutade regeringen 1996 att
            satsa 20 miljoner från Allmänna arvsfonden på projekt. Det är
            frivilligorganisationerna på barnområdet som söker dessa projektpengar.
            Jag har redan beviljat 10 miljoner, och nu är jag inne i nästa
            omgång med beslut om pengar till dessa projekt.
          </note>
          <note>
            De riktar sig till beslutsfattare, politiker och tjänstemän i
            kommuner och landsting. Vi gör också detta tillsammans med Barnombudsmannen
            och kommun- och landstingsförbunden. Jag ser detta som ett led
            i en sådan här process - med ringar på vattnet naturligtvis.
          </note>
          <note>
            Sedan vill jag säga något om de här konkreta förslagen från Barnkommittén.
            Nu tog Per Lager upp ett annat sådant förslag, nämligen förslaget
            om en samlad enhet. Då vill jag på nytt säga att alla de här idéerna,
            tankarna och förslagen i Barnkommittén nu behandlas i det beredningsarbete
            som pågår inom Regeringskansliet.
          </note>
          <note type="speaker">
            Anf. 120 PER LAGER (mp):
          </note>
          <note>
            Herr talman! Som avslutning vill jag säga att det verkar som
            om ministern och jag egentligen är överens om alltihop. Det enda
            man får hoppas är att det här också kommer att synas i den proposition
            som vi kanske gemensamt kan tycka bra om.
          </note>
          <note>
            För mig är det så att barnkonventionen är oerhört viktig. Men
            det finns också en rad andra områden i samhället som är dolda.
            Det kanske är svårt för oss att förstå att de har samband med
            just barnen. Vi använder en begreppsapparat som jag tycker att
            vi måste vara väldigt observanta på. Vi talar t.ex. om hushåll.
          </note>
          <note>
            Ibland är barnen hushåll. Ibland är de antal kvadratmeter yta.
            Ibland är de familj.
          </note>
          <note>
            Då menar jag att man måste säga: Var finns barnen? Man måste
            plocka fram barnen. Man måste visa dem. Barnen måste få ett ansikte
            för oss. När vi gör konsekvensbeskrivningar som rör barn måste
            vi veta att det är för barnen och inte för något annat som vi
            gör dem. Vi är ju säkert överens om att barnen är framtiden. Därför
            måste de så att säga alltid ha företräde i våra beslut, framför
            allt i våra långsiktiga beslut.
          </note>
          <note>
            Jag hoppas att man särskilt inom mitt eget område, som handlar
            om bostäder och byggande, tittar på konsekvenserna av vår ny-
            och ombyggnation, att man tittar på vad det har för konsekvenser
            för barnen.
          </note>
          <note>
            Vi har inte riktigt kommit till rätta med det här. Vi måste vi
            bygga ekologiskt och hälsomässigt riktigt.
          </note>
          <note>
            Men vi måste också få byggt så att barnen får möjlighet att leva
            sunt och riktigt. Vi får inte ha inomhusmiljöer som skapar de
            allergi- och överkänslighetsproblem som uppgår till 30-40 %. I
            Stockholm har man ju passerat 50 %. Så får det helt enkelt inte
            vara.
          </note>
          <note>
            Inomhusmiljön måste rensas upp med hjälp av barnkonsekvensbeskrivningar.
            Utomhusmiljön likaså.
          </note>
          <note type="speaker">
            Anf. 121 MAJ-INGER KLINGVALL (s):
          </note>
          <note>
            Herr talman! Jag säger gärna detsamma till Per
          </note>
          <note>
            Lager som jag sade till Marianne Samuelsson. Jag tycker att det
            är väldigt bra att vi gång på gång diskuterar barnfrågorna här
            i riksdagen. Vi tar hela tiden ett steg framåt, tror jag, för
            att göra barnen mer synliga, precis som Per Lager också exemplifierade.
          </note>
          <note>
            Dessutom tog Per Lager också upp just ett väldigt tydligt och
            klart exempel från Barnkommittén. Det gäller en sak som vi naturligtvis
            också diskuterar i
          </note>
          <note>
            Barnkommittén, nämligen förslaget att låta Boverket och Barnombudsmannen
            utreda hur barns intressen skall tas till vara i plan- och bygglagen.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1997/98:262 om export till Tyskland
          </note>
          <note>
            Anf. 122 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Herr talman! Carina Hägg har frågat näringsministern vad regeringen
            gör för att undanröja problemen med utebliven betalning för export
            till Tyskland.
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Att företag i träbranschen haft problem med utebliven betalning
            för export till Tyskland är allvarligt.
          </note>
          <note>
            Precis som Carina Hägg skriver i sin interpellation behöver Sverige
            fler små företag som vågar satsa på export. Det är därför bekymmersamt
            om småföretag väljer bort den tyska marknaden för export för att
            den skulle anses för riskabel.
          </note>
          <note>
            Betalningssystemet är en fundamental ingrediens i ett lands näringsklimat,
            vilket de problem som Carina
          </note>
          <note>
            Hägg beskriver visar. I Sverige har vi ett ganska väl fungerande
            system för betalningar och för att reglera vad som händer när
            betalningar uteblir. Sverige är även på detta område ett modernt
            land med ett gott företagsklimat.
          </note>
          <note>
            Tyvärr är inte situationen alltid densamma i övriga
          </note>
          <note>
            EU-länder. Enligt vissa undersökningar ligger den genomsnittliga
            betalningsfristen på 50-60 dagar i
          </note>
          <note>
            Europa. I Sverige är den litet mer än 30 dagar. Tyskland hör
            inte till de värsta länderna i Europa, men över 50 % dröjer avsiktligt
            med betalningarna i
          </note>
          <note>
            Tyskland. Detta är problem som inte bara möter svenska företag
            utan även tyska företag.
          </note>
          <note>
            Sena betalningar är ett allvarligt problem för Europas småföretag
            och diskuteras på EU-nivå. Europeiska kommissionen antog redan
            1995 en rekommendation om hur principer kan utformas för att förkorta
            betalningsfrister. En utvärdering av rekommendationen visade dock
            att i de flesta länder har litet eller ingenting åstadkommits
            sedan rekommendationen tillkom.
          </note>
          <note>
            Kommissionen presenterade därför på industrirådet den 7 maj 1998
            ett förslag till direktiv om sena betalningar vid affärstransaktioner.
            Syftet är att försöka förbättra skyddet mot sena betalningar och
            skapa ökad säkerhet vid export. Förslaget följer i stort sett
            nordisk lagstiftning på området och tar upp frågor som rör betalningsfrister,
            rätt till dröjsmålsränta, storlek på dröjsmålsränta m.m. Detta
            förslag kommer nu att förhandlas och kan antas av ministerrådet
            tidigast i november i år.
          </note>
          <note>
            Vi är positiva till arbetet på europeisk nivå för att komma åt
            de allvarliga problem för näringsklimatet i
          </note>
          <note>
            Europa som sena betalningar utgör. Det är min och regeringens
            förhoppning att den här typen av gemensam lagstiftning på området
            skall kunna förbättra situationen för svenska exportföretag.
          </note>
          <note>
            Ett annat problem som Carina Hägg tar upp gäller att det finns
            tyska regler om att kvarhålla 5 % av köpeskillingen vid husköp
            under fem år som en säkerhetsgaranti för kunden. Detta är dock
            inget som diskriminerar mot svenska trähusleverantörer i förhållande
            till tyska och utgör därför inget handelshinder i ordets vanliga
            mening.
          </note>
          <note>
            När det gäller krångliga regelverk som kan uppfattas som konkurrensbegränsningar
            har vi och Kommerskollegium mottagit en del klagomål från företag
            som exporterar till Tyskland. Det gäller t.ex. frågan om de tyska
            semesterkassorna samt problem med tyska märknings- och provningskrav.
            I dessa frågor har den svenska regeringen agerat genom att ta
            upp frågorna med den tyska regeringen och kräva att dessa problem
            skall lösas.
          </note>
          <note type="speaker">
            Anf. 123 CARINA HÄGG (s):
          </note>
          <note>
            Herr talman! Bakgrunden till min interpellation är de erfarenheter
            som jag har fått hemma i min valkrets, framför allt då på höglandet,
            när jag varit i kontakt med näringslivsföreträdare och anställda
            i träbranschen.
          </note>
          <note>
            När jag först kom i kontakt med det här problemet trodde jag
            inte att ett skulle behöva leda till en interpellation här i kammaren.
            Men problemet har visat sig vara både mer utbrett och svårbemästrat
            än jag hade väntat mig. Under tiden har åtminstone ett av de företag
            jag har besökt också tvingats i konkurs. Därför är det glädjande
            att statsrådet här i dag genom sitt svar instämmer i att detta
            är ett reellt problem och att frågan nu tas på allvar i departementet.
          </note>
          <note>
            Det finns också litet av dåligt samvete med i bilden för min
            del. Jag har ju, liksom många andra politiker, uppmuntrat träbranschen
            att i större utsträckning än tidigare ge sig ut på exportmarknaden,
            och då lämpligtvis den stora tyska marknaden som ligger geografiskt
            nära oss. Att tyskarna i så stor omfattning satt i system att
            inte betala på utsatt tid var då föga känt för mig och många andra.
            Betalningsosäkra marknader är något som vi främst förknippar med
            mindre välutvecklade länder, inte med Tyskland.
          </note>
          <note>
            Statsrådet säger att om det visar sig att det finns tyska regelverk
            som utgör handelshinder kommer den svenska regeringen naturligtvis
            att agera. På det vill jag svara att det delvis handlar om en
            uppstramning av de tyska betalningssystemet. Men när det gäller
            kunder som satt i system att inte betala i visshet om att det
            med all sannolikhet kommer att sluta med att de, även om de inte
            slipper betala helt i alla fall kommer undan med en starkt reducerad
            betalning, är det mycket svårare att komma åt det här.
          </note>
          <note>
            I t.ex. en förlikning handlar det om att möta varandras bud och
            att man då reducerar betalningen. Man får inte så mycket betalt
            som man från början kommit överens om. Problemet är av den karaktären
            att det finns en tendens att frågorna hamnar mellan stolarna.
          </note>
          <note>
            Det är känt att det också finns svårigheter för svenska företag
            att driva processer i Tyskland.
          </note>
          <note>
            Så sent som i går stämde jag av min bild av läget med Träindustriarbetareförbundet.
            Deras bild överensstämmer med min. Det bekräftade samtidigt det
            jag tidigare understrukit, att företag - seriösa företag vill
            jag också understryka - t.o.m. har tvingats i konkurs på grund
            av uteblivna betalningar.
          </note>
          <note>
            Även Sveriges trähusfabrikers riksförbund, STR, är medvetet om
            problemet. STR bekräftar också att det finns företag som tvingats
            i konkurs när Tysklandsaffärerna blivit droppen som fått bägaren
            att rinna över. Särskilt små företag och ofta familjeföretag med
            knappa resurser riskerar att råka illa ut.
          </note>
          <note>
            Ofta har man dessutom gett sig ut på exportmarknaden utifrån
            en redan svag position. Företaget har sökt sig ut därför att hemmamarknaden
            har sviktat.
          </note>
          <note>
            Får man inte betalt hjälper det föga att Sveriges Trähus Exportutvecklingsbolag,
            STRU, bildades för att bl.a. bryta den tyska attityden mot svenska
            trähus eller att staten på olika sätt arbetar med exportfrämjande
            åtgärder.
          </note>
          <note>
            Vi får heller inte glömma snickeribranschen, som också har drabbats.
            Snickeriindustrins riksförbund,
          </note>
          <note>
            SNIRI, har tagit upp frågan om femprocentsregeln som statsrådet
            här har besvarat. Den klassas inte som ett handelshinder. Det
            argumentet tar jag till mig, även om jag förstår att man fortfarande
            upplever det i praktiken som en försvårande omständighet vid export.
            Även från SNIRI:s sida talar man om konkurser.
          </note>
          <note>
            Det var t.ex. en snickerifabrik på höglandet som gick i konkurs
            i samband med leveranser av fönster till
          </note>
          <note>
            Tyskland.
          </note>
          <note>
            Jag skulle vilja ställa en fråga till statsrådet. Den information
            som jag har fått här i dag och det som kommer fram under interpellationsdebatten
            är det oerhört viktigt att man når ut med till branschorganisationerna
            så att de får del av den här dialogen. Skall man kunna förändra
            någonting är det viktigt att också statsrådet får de konkreta
            fallen och exemplen sig till del.
          </note>
          <note>
            Jag tror inte att dessa företag ringer till en klagomur i första
            hand. Men ju mer man sprider kännedom om problemet desto fler
            telefonsamtal tror jag att man kan få. Kommer statsrådet att ta
            kontakt med branschorganisationerna?
          </note>
          <note>
            Anf. 124 Statsrådet LEIF
          </note>
          <note type="speaker">
            PAGROTSKY (s):
          </note>
          <note>
            Herr talman! Jag skall berätta för Carina Hägg att det var en
            överraskning också för mig när jag nu på grund av denna interpellation
            fick sätta mig in i den här frågan att det faktiskt var ett så
            utbrett problem som vi nu kan konstatera. Det är ett lika utbrett
            problem för tyska företag och för företag från andra länder som
            försöker sälja på den tyska marknaden.
          </note>
          <note>
            Vad vi nu märker när våra näringsliv integreras i
          </note>
          <note>
            Europa och företag lär sig sälja på andra marknader är att sederna
            skiljer sig åt. De som inte är vana vid dem kan få betala dyra
            lärpengar för detta, och det kan ibland sluta olyckligt. Men jag
            tror att vi på litet sikt kommer att se ett närmande mellan affärskulturerna
            i
          </note>
          <note>
            Europas olika länder. Det direktiv från kommissionen som jag
            nämnde i mitt svar är ett uttryck för detta.
          </note>
          <note>
            Jag har som följd av den här interpellationen och att Carina
            Hägg har fäst min uppmärksamhet på de här problemen begärt ett
            särskilt samtal med min tyske kollega under vårt möte i Genève
            i förra veckan där vi var på ett stort möte med Världshandelsorganisationen
            för att med honom diskutera detta och framföra vårt bekymmer över
            det.
          </note>
          <note>
            Hans svar till mig är: Jovisst, detta är förkastligt.
          </note>
          <note>
            Det här borde vara oacceptabelt. Men tyvärr, herr
          </note>
          <note>
            Pagrotsky: Detta är seden i mitt land, och folk är inte bättre
            än så här. Det är någonting som vi får försöka göra någonting
            åt på längre sikt, men det är en fråga om kultur och sed och inte
            fråga om lagregler. Han beklagade detta, och därmed stod jag ju
            ganska svarslös. Jag hade inget särskilt krav att framföra till
            honom efter detta avväpnande svar.
          </note>
          <note>
            Mitt råd är att genom upplysning och annat se till att de företag
            som funderar på att sälja till Tyskland i sin kalkyl tar till
            en marginal för räntekostnader och att de talar med banken om
            huruvida dessa rörelsekrediter är belåningsbara. Det är skillnad
            mellan att ha utestående fordringar på en kund som är säker och
            trygg och som kommer att betala men som dröjer jämfört med att
            ha pengarna förlorade. Att företag går i konkurs låter på mig
            som att bankerna inte har begripit vad det är för sorts kunder
            de har fordran på.
          </note>
          <note>
            Jag vill också göra litet reklam för vad vi kan göra. Jag inser
            att det kanske inte är så lätt att ringa till min klagomur på
            telefonnummer 405 21 39 i Stockholm. Men de som har problem med
            diskriminering på den tyska marknaden, eller andra marknader,
            som inte beror på att det är svårt i största allmänhet på detta
            lands marknad utan som beror på att de har råkat sämre ut än sina
            tyska konkurrenter vill jag skall höra av sig till mig så att
            jag får den kunskapen. Då kan jag ta upp frågan och klaga, jag
            kan skriva och begära ändringar eller vi kan reda ut om det är
            eventuella missförstånd.
          </note>
          <note>
            Precis som Carina Hägg säger är det jätteviktigt för Sveriges
            regering att känna till sådan här erfarenheter även i de fall
            där vi inte omedelbart kan gripa in och lösa problemen.
          </note>
          <note type="speaker">
            Anf. 125 CARINA HÄGG (s):
          </note>
          <note>
            Herr talman och statsrådet! Det känns väldigt hoppfullt med det
            EU-direktiv som vi nu har fått information om här i kammaren.
            Vi har här en näring som är hårt trängd. Träbranschen har blivit
            hårt åtgången under de senaste åren. Samtidigt kämpar vi för att
            skapa nya arbetstillfällen och på olika sätt utveckla träbranschen.
          </note>
          <note>
            Man möter i dag företagare som säger: Tyskland kan man inte ha
            affärer med, eftersom de inte betalar där. Det är väldigt trist
            att höra detta från seriösa företagare, särskilt när man vet att
            det också finns en verklighet bakom den bild som de beskriver.
          </note>
          <note>
            Som jag skrev i min interpellation har betalning för leveranser
            på hela 100 miljoner uteblivit enbart för levererade småhus, och
            det är enbart de siffror som är kända. Det finns en hel del att
            göra här, och det är oerhört viktigt. Det är därför bra att den
            tyska motsvarigheten till ministern också är medveten om detta
            problem. Det är väldigt hoppfullt.
          </note>
          <note>
            Ministern tog upp frågan om bankerna. Jag vet att det har varit
            svårigheter med bankerna. Man kan inte bedöma i vilken omfattning
            bankerna kan har varit en orsak till problemen. Men jag tror nog
            att också bankerna är väldigt ovana vid den här situationen och
            har svårt att hantera frågan. Jag tror inte att vi skall bortse
            från att bankerna kan ha haft en roll som de borde kunnat använda
            på ett positivare sätt.
          </note>
          <note>
            Jag är för min del väldigt nöjd med det svar jag har fått från
            ministern har och inga ytterligare frågor.
          </note>
          <note>
            Jag tror att vi kommer att lösa detta problem på sikt.
          </note>
          <note>
            Jag vill också påpeka att man inte stöter på det här problemet
            inom t.ex. metallbranschen. Detta problem är specifikt inom träbranschen.
            Därför borde det också kunna gå att lösa så småningom.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 1997/98:258 om alkoholskattelagstiftningen
          </note>
          <note>
            Anf. 126 Statsrådet THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Sten Andersson har frågat mig vilka åtgärder jag
            är beredd att vidta i syfte att skapa förtroende för alkohollagstiftningen.
          </note>
          <note>
            Svensk alkoholpolitik syftar till att begränsa alkoholens sociala
            och medicinska skadeverkningar. De viktigaste medlen för att åstadkomma
            detta är att begränsa tillgängligheten genom främst Systembolagets
            detaljhandelsmonopol och prisinstrumentet. Alkoholdrycker är liksom
            många andra varor tämligen priskänsliga. När priset går upp minskar
            försäljningen. Sverige bedriver därför sedan länge en prispolitik
            med relativt sett höga alkoholskatter.
          </note>
          <note>
            När Sverige blev medlem i Europeiska unionen förändrades förutsättningar
            för delar av den svenska alkoholpolitiken. De viktigaste delarna
            - detaljhandelsmonopolet och prisinstrumentet - har dock kunnat
            bibehållas. EG-domstolen har godkänt Systembolagets monopol, och
            vi har tills vidare medgivits införselbegränsningar för resande
            och rätt att ta ut svensk punktskatt på alkoholdrycker som införs
            från annat
          </note>
          <note>
            EU-land.
          </note>
          <note>
            Det är riktigt att det finns tecken som tycker på att den illegala
            alkoholhanteringen har ökat i Sverige på senare år. Enligt en
            nyligen publicerad undersökning är 13 % av svenskarnas alkoholkonsumtion
            illegal.
          </note>
          <note>
            Detta är naturligtvis en alldeles för hög siffra, och utvecklingen
            följs noga av regeringen. Socialdepartementet har i samarbete
            med branschorganisationer, försäkringsbolag och berörda myndigheter
            inom ramen för det s.k. Oberoende Alkoholsamarbetet - OAS
          </note>
          <note>
            - nyligen inlett en omfattande opinionsinsats mot den illegala
            alkoholhanteringen. Regionala konferenser i samtliga län, ökade
            kontrollinsatser från polis och tull samt informationsinsatser
            i olika medier kommer att fortgå långsiktigt under de närmaste
            åren.
          </note>
          <note>
            Tullen föreslås i den nyligen till riksdagen överlämnade propositionen
            om förbättrade möjligheter till punktskattekontroll få ökade resurser
            och kontrollbefogenheter när det gäller transporter av bl.a. alkohol.
          </note>
          <note>
            Möjligheten att använda alkoholskatten som ett styrmedel för
            att begränsa totalkonsumtionen av alkohol beror i hög grad på
            om man kan skattebelägga all alkoholkonsumtion i Sverige. Den
            svenska ekonomins ökade öppenhet och medlemskapet i EU är förhållanden
            som kan påverka detta. Det är därför viktigt att ha beredskap
            för en situation där prisinstrumentet kan få försvagad betydelse
            för alkoholpolitiken i Sverige.
          </note>
          <note type="speaker">
            Anf. 127 STEN ANDERSSON (m):
          </note>
          <note>
            Herr talman! Jag är ledsen om statsrådet missar den inledande
            drinken i kväll på partiets gruppfest.
          </note>
          <note>
            Men jag har hört att han kan kompensera det litet senare genom
            att hamna i den stämning som den majoritet av svenska folket som
            kan hantera alkoholen kan göra.
          </note>
          <note>
            Jag övergår nu till interpellationen. Under de senaste åren har
            en formlig våg av smuggling avseende tobak och alkohol vällt in
            över Sverige. Orsaken är endast en, nämligen de unikt höga svenska
            priserna.
          </note>
          <note>
            Vad är det då statsrådet svarar? Jo, han pratar om den här gamla
            vanliga skivan som man kan lägga på gång på gång - nya konferenser,
            mer information och ökade insatser från tull och polis. Konferenser
            och information har vi sett tidigare i många sammanhang, och det
            har inte haft någon verkan.
          </note>
          <note>
            Vad gäller ökade polisinsatser undrar jag snart hur en i dag
            redan uttröttad poliskår skall kunna hantera detta också. Jag
            vill inte påstå att stämningen inom polisen är i bottenläge, men
            den är dålig. I morgon eller i övermorgon skall vi behandla en
            proposition om kvinnofrid, som också kräver stora polisinsatser.
          </note>
          <note>
            Och nu kommer detta ovanpå allt.
          </note>
          <note>
            Oavsett det vet vi om att enormt mycket väller in i dag över
            Sverige. Det finns TV-reklam där man pratar om att man inte skall
            gynna de kriminella. Men hur är det, herr statsråd - är inte även
            köparna kriminella?
          </note>
          <note>
            Det gäller den här miljonen - kanske - människor i
          </note>
          <note>
            Sverige som struntar i den svenska lagstiftningen och köper antingen
            tobak eller alkohol som är obeskattad.
          </note>
          <note>
            Troligtvis är det så att många utanför riksdagen anser att både
            regering och riksdag är kriminella eftersom vi har de priser som
            vi har i dag. Hade statsrådet besökt länder söder om Sverige hade
            de svenska priserna garanterat betraktats som kriminella.
          </note>
          <note>
            Herr talman! Jag försvarar inte folk som köper smuggelsprit eller
            smuggeltobak. Men jag måste säga att jag kan förstå dem. Jag kan
            förstå en lågavlönad industriarbetare eller kommunalanställd.
            Jag kan förstå en arbetslös som i det nuvarande läget skall betala
            45 kr för ett paket cigaretter, som han eller hon kan köpa för
            25 kr. Om man tänker sig in i hans eller hennes situation är valet
            faktiskt inte så svårt. Det är förödande ur demokratisk synpunkt,
            men man måste tänka sig in i den situation som de här människorna
            lever i.
          </note>
          <note>
            Nu har statsrådet även lanserat en ny idé. Han vill att tullen
            skall kolla alla brev och paket. Då kommer man in på integriteten,
            som jag tror att Harry Schein beskrev i morse i DN på ett sätt
            som var mycket avslöjande. Man säger att man har fått detta godkänt
            av
          </note>
          <note>
            EU eftersom Sverige lider allvarlig skada om det fortsätter som
            nu. Jag tror att Sverige lider mer allvarlig skada av sina höga
            priser på alkohol och tobak än av att gå in och kontrollera vad
            som står skrivet och vad som finns i eventuella brev eller paket.
          </note>
          <note>
            Till sist vill jag fråga statsrådet om han inte känner att det
            är litet konstigt att så många människor bryter mot lagar stiftade
            av Sveriges riksdag. Min andra fråga är: Kan statsrådet förstå
            den arbetslöse eller den låginkomsttagare som faktiskt struntar
            i de regler och de priser vi har bestämt i Sveriges riksdag, och
            köper smuggeltobak och smuggelalkohol?
          </note>
          <note>
            Anf. 128 Statsrådet THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Jag får tacka för Sten Anderssons önskan om att
            jag skall få en trevlig kväll med riksdagsgruppen.
          </note>
          <note>
            Sten Andersson har en väldigt konsekvent, litet raljerande inställning
            till alkoholpolitiken. Konsekvensen kan man väl känna respekt
            för, men just denna litet bekymmerslösa hållning tycker jag man
            kan ställa sig litet undrande inför. Alkohol är självfallet en
            del av vår kultur. Det finns varken någon önskan eller möjlighet
            att totalt avskaffa alkoholen. För många människor är det något
            som man använder sig av för att förhöja stämningen eller vad det
            nu är.
          </note>
          <note>
            Men både Sten Andersson och jag vet att alkoholen även medför
            bekymmer. Vi har olycksbröder och olyckssystrar som inte kan hantera
            alkoholen. Vi vet också ganska säkert att tillgänglighet och pris
            spelar roll för hur många som faller dit i ett missbruk. I Sverige
            har vi haft en tradition av att använda prisinstrumentet, bl.a.
            i form av alkoholskatter för att göra det dyrare att inhandla
            och för att även minska konsumtionen. Man kan tycka vad man vill
            om det, men onekligen har det historiskt varit en ganska framgångsrik
            politik.
          </note>
          <note>
            Ingen politik är förstås opåverkad av vad som händer i människors
            sinnen och i vår omvärld. Det är viktigt att ta till sig det som
            händer i form av ökad smuggling, ökad öppenhet, ökat resande och
            ökat inköp både legalt och illegalt av alkohol. Det får också
            konsekvenser för skattepolitiken. En sådan effekt kom för ett
            och ett halvt år sedan då vi mycket kraftigt sänkte starkölsskatterna
            i Sverige. Det var orsakat av att vi hade en snabbt ökande trafik
            - och den har vi fortfarande - över Öresund där människor fullt
            legalt köpte öl i Danmark. Det måste förstås få effekt. Skattepolitiken
            måste vara rationell i det avseendet.
          </note>
          <note>
            Det är viktigt att man hela tiden följer utvecklingen och är
            beredd att agera. Sten Andersson verkar föreslå, och tycker att
            det skulle vara en enkel sak att bara säga att vi avskaffar den
            traditionella svenska alkoholpolitiken, hoppas att allt går vägen,
            håller för ögon och öron och sänker drastiskt skatterna på alla
            alkoholdrycker. Det tror inte jag är en särskilt klok politik.
            Vi kommer att behöva förstärka andra instrument än prisinstrumentet
            på grund av att öppenheten, resandet och handeln över gränserna
            ökar. Den illegala hanteringen är också ett problem.
          </note>
          <note>
            Sten Andersson raljerar också över informationen.
          </note>
          <note>
            Det skall man inte heller pyssla med, därför att det är meningslöst,
            säger han. Man skall alltså avskaffa alkoholskatterna och man
            skall inte informera utan man skall bara låta det vara som det
            är. Då är jag, och antagligen också Sten Andersson innerst inne,
            säker på att resultatet blir ökat fylleri, ökade alkoholskador
            och ökat våld i hemmet. Allt detta är ju förknippat med alkohol.
            Det är inte det enda av alkoholens verkningar, men det finns där
            som en av dem. Jag skulle önska att Sten Andersson hade en litet
            mer bekymrad hållning.
          </note>
          <note>
            Min bedömning är att vi har tid att resonera och diskutera oss
            fram till vilka typer av strategier vi skall använda oss av i
            takt med att prisinstrumentet försvagas. Det är viktigt att se
            till och motverka den grova kriminalitet som ofta är förknippad
            med smugglingen.
          </note>
          <note>
            Det är också ett viktigt argument gentemot dem som väljer att
            köpa svartsprit att de faktiskt stöder grov kriminalitet som också
            kan innefatta andra typer av kriminell verksamhet. Tullen får
            nu ökade resurser och ökade befogenheter. Man kan anställa mer
            folk för att vara med och motverka den illegala verksamheten.
            Tullen får också befogenheter att sätta stopp för yrkesmässig
            trafik som håller på att smuggla alkohol. Det är också viktigt.
            Men inte heller det ställer
          </note>
          <note>
            Sten Andersson upp på.
          </note>
          <note>
            Vilka metoder föreslår Sten Andersson för att begränsa alkoholens
            negativa verkningar?
          </note>
          <note type="speaker">
            Anf. 129 STEN ANDERSSON (m):
          </note>
          <note>
            Herr talman! Om inte jag har uppfattat interpellationsinstrumentet
            helt fel är det i första hand jag som skall få svar på de frågor
            som jag ställer. Jag ställde faktiskt två stycken, och dem svarade
            inte statsrådet på.
          </note>
          <note>
            Visst är det viktigt med information. Men all världens informationsinsatser
            kombinerat med ett fortsatt högt pris på alkohol och tobak kommer
            inte att leda till någonting.
          </note>
          <note>
            Det är klart att smuggling är kriminellt. Det är kriminellt att
            bryta mot lagar stiftade av Sveriges riksdag. Men jag förstår
            att människor undrar hur något kan uppfattas som kriminellt i
            Sverige som inte uppfattas som kriminellt söder om Sverige. Jag
            tror att det är svårt att få in det i folks medvetande.
          </note>
          <note>
            Statsrådet behöver inte stå här och hymla - det här handlar om
            skattepengar, inte om folkhälsa. Jag har tyvärr rökt i 40 år.
            Det är inget jag är stolt över, men jag har betalt min premie.
            För de pengar jag har betalt i skatt under de här åren för min
            rökning skulle jag kunna ligga hundratals år på sjukhus - jag
            har ännu inte gjort det, och jag hoppas att jag slipper. Jag inser
            att det inte är bra att röka, men det är mitt eget val.
          </note>
          <note>
            Jag har ändå betalt för det, och jag belastar alltså ingen annan
            ekonomiskt.
          </note>
          <note>
            Om man i dag, herr statsråd, räknar samman Systembolagets försäljning,
            hembränningen och smugglingen ligger vi i snittet av Europa. Så
            vår alkoholpolitik kan inte betraktas som framgångsrik.
          </note>
          <note>
            Jag fick inte något svar på mina andra två frågor, men jag vill
            ändå ställa en fråga till angående EU-
          </note>
          <note>
            undantaget vad gäller införsel. Tänker statsrådet driva att vi
            skall behålla det undantaget efter det datum som i dag är fastställt?
            Jag upprepar också de frågor som statsrådet missade: Känns det
            som ett demokratiskt underskott att så många människor medvetet
            och beräknande bryter mot gällande lagar? Kan statsrådet förstå
            en lågavlönad eller arbetslös som i stället för att betala 45
            kr för ett paket cigaretter köper det under bordet för 25 kr?
          </note>
          <note>
            Anf. 130 Statsrådet THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Sten Anderssons frågor rör snarare mitt känsloliv
            än sakfrågorna, och jag vet inte om det är så intressant i den
            här diskussionen.
          </note>
          <note>
            Den konkreta fråga som Sten Andersson har handlar om införselreglerna
            och om Sverige när det undantag vi har om några år kommer upp
            till diskussion kommer att driva att vi även i fortsättningen
            skall ha införselregler. Den överenskommelse vi har med
          </note>
          <note>
            EU-kommissionen är att införselreglerna fortsätter att gälla.
            Vid ett visst datum tas de på nytt upp till diskussion. Sverige
            vidhåller den uppfattning vi hade och som den dåvarande regeringen
            förespeglade svenska folket, att vi hade fått ett permanent undantag
            i införselreglerna. Den åsikten har också denna regering drivit,
            och den åsikten kommer vi sannolikt att driva när det är dags
            att ta den diskussionen med EU-
          </note>
          <note>
            kommissionen.
          </note>
          <note>
            En annan sak är att det som förespeglades av den dåvarande regeringen
            vad gäller införselreglerna inte verkar gälla när det väl kom
            till prövotid med kommissionen. Men den diskussionen får vi fortsätta
            att driva.
          </note>
          <note>
            Man kan här välja att ha en något mindre bekymmerslös hållning
            än Sten Andersson. Alkoholen är en del av vår kultur, något som
            de flesta av oss kan använda utan större problem, men rätt många
            av oss kan få ganska stora problem. Detta är något de flesta av
            oss vet väldigt konkret, i och med att vi har det någonstans i
            vår närhet. Om man ser det på det sättet handlar det litet grand
            om solidaritet. Kan vi tillsammans föra en politik som gör att
            litet färre råkar illa ut?
          </note>
          <note>
            Traditionellt har vi i Sverige valt ett antal instrument för
            detta. Det gäller för det första monopolet med Systembolaget,
            som innebär att tillgängligheten inte är så stor. Det skall inte
            vara möjligt att köpa en flaska sprit i snabbköpet på kvällen.
            Fastän det skulle vara bekvämt för många av oss är det väl rimligt
            att vi avstår från det för att alkoholen inte skall vara så lättillgänglig.
          </note>
          <note>
            Det andra instrumentet är priset. Priset på alkoholen, själva
            tillverkningskostnaden, är om vi tittar på sprit närmast försumbar.
            Det är det som gör det så oerhört svårt att konkurrera med svartsprit.
            Det kanske kostar 1:50 eller 2 kr att tillverka en liter. Vilken
            skattesänkning klarar av att konkurrera med detta?
          </note>
          <note>
            Priset på alkohol motsvarar heller inte den samhällsekonomiska
            kostnaden på alkohol. Det är en rimlig idé och en bra politik
            att försöka få ett pris som bättre överensstämmer med de kostnader
            som är förknippade med alkohol - sjukvårdskostnader, sociala problem,
            allt detta som vi vet också finns i samband med alkohol.
          </note>
          <note>
            Det finns alltså en mycket god grund för den svenska alkoholpolitik
            som vi har fört under lång tid.
          </note>
          <note>
            Men det finns också en utveckling i vår omvärld på så sätt att
            det nu finns en större tillgänglighet till billigare alkohol på
            andra sidan gränserna, och människors sätt att tänka och fundera
            förändras också över tiden.
          </note>
          <note>
            Ingen alkoholpolitik kan därför vara konstant. Det går inte att
            säga att vi alltid kommer att ha dessa alkoholskatter, utan vi
            måste vara beredda att agera om vi ser att verkligheten förändras.
            Det gjorde vi på starkölssidan, och det får vi även överväga i
            framtiden.
          </note>
          <note>
            Men vi måste också föra ett seriöst resonemang om vilken alkoholpolitik
            vi skall driva i framtiden.
          </note>
          <note>
            Jag tror inte ett dugg på Sten Anderssons strategi att bara ta
            det med en klackspark och hoppas att allt går vägen. Vi vet genom
            svenska historiska erfarenheter och genom vad som hänt i vår omvärld
            att många av
          </note>
          <note>
            Sten Anderssons och mina bröder och systrar i så fall skulle
            råka illa ut.
          </note>
          <note>
            Jag hoppas därför, fastän det är riksdagen som ställer frågor
            och regeringen som svarar, att Sten
          </note>
          <note>
            Andersson funderar ett slag över hur alkoholpolitiken ser ut
            i en förändrad omvärld.
          </note>
          <note type="speaker">
            Anf. 131 STEN ANDERSSON (m):
          </note>
          <note>
            Herr talman! Jag begärde inte att statsrådet skulle vika ut sitt
            känsloliv, utan jag bara frågade hur han känner det som politiker
            att en så stor del människor, inklusive de i hans egen väljarkår,
            kallt, beräknande och medvetet bryter mot de lagar som Sveriges
            riksdag faktiskt har stiftat genom att köpa obeskattad tobak och
            alkohol.
          </note>
          <note>
            Färre råkar illa ut, säger statsrådet. Om jag tittar mig runt
            om i Stockholm i dag ser jag att det faktiskt är ganska många
            som har råkat illa ut. Ibland, i ett svart ögonblick, kan jag
            tänka att det kanske är på grund av den alkoholpolitik vi har
            bedrivit som de här problemen har uppstått.
          </note>
          <note>
            Huruvida snabbköpen skall få lov att sälja alkohol eller ej är
            mot bakgrund av dagens marknad helt ointressant. Marknaden finns
            där oavsett om snabbköpen kan sälja eller inte.
          </note>
          <note>
            Sedan till frågan om kostnader, herr talman. När man följer med
            i den svenska alkohol- och tobaksdebatten får man ibland intryck
            av att den som är absolutist, som inte röker och inte dricker
            något, dör vid
          </note>
          <note>
            85 års ålder i joggningsspåret och då inte har legat en enda
            dag på sjukhus. Är det någon som fortfarande tror på den myten?
            Okej, vi som röker dör statistiskt sett några år tidigare, men
            det är ett val vi har gjort själva. Vi har också betalat notan
            för detta. Att påstå att vi skulle kunna avskaffa sjukhusen, förutom
            BB, om det inte fanns någon som rökte eller drack alkohol är alltså
            en myt. Det går inte längre att köra med det här.
          </note>
          <note>
            Till sist hoppas jag ändå att statsrådet kan svara på min fråga.
            Stör det statsrådet att så många människor medvetet bryter mot
            lagar stiftade av Sveriges riksdag?
          </note>
          <note>
            Anf. 132 Statsrådet THOMAS
          </note>
          <note type="speaker">
            ÖSTROS (s):
          </note>
          <note>
            Herr talman! Det är klart att det är bekymmersamt att vi har
            en svart sektor på både tobaks- och alkoholsidan. Det råder inget
            tvivel om det. Därför är det också viktigt med åtgärder. På tobakssidan
            sänker vi skattesatsen ordentligt på grund av att vi har den här
            typen av avancerad brottslighet, som söker sig till alla
          </note>
          <note>
            - åtminstone många - europeiska länder, inte minst
          </note>
          <note>
            Sverige. Vi måste därför agera både genom att sänka skatten och
            genom att förstärka tullens resurser, genom att se till att tullen
            får befogenheter och folk så att man kan ingripa. Det här handlar
            inte om något småtjyveri, utan det handlar om en avancerad brottslighet.
          </note>
          <note>
            Alkoholpolitiken handlar i väldigt hög grad om solidaritet och
            väldigt litet om det som Sten Andersson talade om då han talade
            om sig själv som rökare.
          </note>
          <note>
            Själv har jag bara en fjärdedel av den rökartid som
          </note>
          <note>
            Sten Andersson har. Om man själv är samhällsekonomiskt lönsam
            eller inte tycker jag är mindre intressant. Det handlar i stället
            om solidaritet. Är vi beredda att orsaka oss själva litet besvärligare
            omständigheter för att se till att några av våra kompisar slipper
            åka dit?
          </note>
          <note>
            Om detta, att det är rimligt att föra en alkoholpolitik för att
            minska alkoholens skadeverkningar, tror jag att vi har en väldigt
            bred samstämmighet bland folk i
          </note>
          <note>
            Sverige och i Sveriges riksdag. Den alkoholpolitiken måste följa
            med sin tid, vad människor tycker och hur människor agerar. Ökad
            illegal smuggling men även ökad legal handel över gränserna påverkar
            naturligtvis möjligheterna att använda prisinstrumentet.
          </note>
          <note>
            Men detta innebär inte att vi skall överge alkoholpolitik och
            ambitioner eller att vi skall överge solidariteten. Sten Andersson
            har litet för lätt att ta det steget. Det har kanske att göra
            med det parti ha tillhör och den tradition som finns där.
          </note>
          <note>
            Men jag tror att Sten Andersson, om han tänker efter, också är
            intresserad av att försöka finna en strategi för att minimera
            alkoholskadorna i den värld vi lever i.
          </note>
          <note>
            Överläggningen var härmed avslutad.
          </note>
          <note>
            15 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1997/98:118 till lagutskottet
          </note>
          <note>
            1997/98:158 till jordbruksutskottet
          </note>
          <note>
            1997/98:159 till näringsutskottet
          </note>
          <note>
            1997/98:160, 162 och 164 till finansutskottet
          </note>
          <note>
            1997/98:166 till lagutskottet
          </note>
          <note>
            1997/98:169 till utbildningsutskottet
          </note>
          <note>
            1997/98:170 till finansutskottet
          </note>
          <note>
            1997/98:173 till socialförsäkringsutskottet
          </note>
          <note>
            1997/98:174 och 175 till utrikesutskottet
          </note>
          <note>
            1997/98:177 till arbetsmarknadsutskottet
          </note>
          <note>
            1997/98:178 till socialförsäkringsutskottet
          </note>
          <note>
            Skrivelse
          </note>
          <note>
            1997/98:171 till kulturutskottet
          </note>
          <note>
            Motioner
          </note>
          <note>
            1997/98:Fi69-FiU61 till finansutskottet
          </note>
          <note>
            16 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1997/98:KU25
          </note>
          <note>
            Försvarsutskottets betänkanden 1997/98:FöU10 och
          </note>
          <note>
            FöU11
          </note>
          <note>
            17 § Bordläggning
          </note>
          <note>
            Anmäldes och bordlades
          </note>
          <note>
            Justitieutskottets betänkande
          </note>
          <note>
            1997/98:JuU13 Kvinnofrid
          </note>
          <note>
            Konstitutionsutskottets betänkande
          </note>
          <note>
            1997/98:KU24 En ny Europadomstol
          </note>
          <note>
            Finansutskottets betänkanden
          </note>
          <note>
            1997/98:FiU25 Statlig fastighetsförvaltning och lokalförsörjning,
            m.m.
          </note>
          <note>
            1997/98:FiU29 Förvaltningen av statsskulden
          </note>
          <note>
            Skatteutskottets betänkande
          </note>
          <note>
            17 1997/98:SkU29 Gruppregistrering i mervärdesskattesystemet,
            m.m.
          </note>
          <note>
            Justitieutskottets betänkande
          </note>
          <note>
            1997/98:JuU23 Immunitet och privilegier för kommissionen för
            skydd av Östersjöns marina miljö
          </note>
          <note>
            Lagutskottets betänkande
          </note>
          <note>
            1997/98:LU26 Aktiebolagets organisation
          </note>
          <note>
            Kulturutskottets betänkande
          </note>
          <note>
            1997/98:KrU17 Folkbildning
          </note>
          <note>
            Utbildningsutskottets betänkanden
          </note>
          <note>
            1997/98:UbU16 Läroplan för förskolan
          </note>
          <note>
            1997/98:UbU17 Vissa FoU-frågor m.m.
          </note>
          <note>
            1997/98:UbU18 Läroplan för det obligatoriska skolväsendet, förskoleklassen
            och fritidshemmet, m.m.
          </note>
          <note>
            1997/98:UbU19 Riksbankens Jubileumsfonds verksamhet under år
            1997
          </note>
          <note>
            1997/98:UbU20 Uppskov med behandling av ärenden
          </note>
          <note>
            18 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 25 maj
          </note>
          <note>
            1997/98:787 av Marianne Samuelsson (mp) till utrikesministern
          </note>
          <note>
            WEU
          </note>
          <note>
            1997/98:788 av Juan Fonseca (s) till utrikesministern
          </note>
          <note>
            WEU
          </note>
          <note>
            den 26 maj
          </note>
          <note>
            1997/98:789 av Lars Hedfors (s) till statsrådet Ylva
          </note>
          <note>
            Johansson
          </note>
          <note>
            PRAO
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 2 juni.
          </note>
          <note>
            19 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit den
            26 maj
          </note>
          <note>
            1997/98:734 av Åke Carnerö (kd) till statsrådet Ylva
          </note>
          <note>
            Johansson
          </note>
          <note>
            Samlevnadsundervisning
          </note>
          <note>
            1997/98:746 av Ulf Melin (m) till statsrådet Ylva
          </note>
          <note>
            Johansson
          </note>
          <note>
            Möjlighet att höja betyg i gymnasieskolan
          </note>
          <note>
            1997/98:754 av Per Lager (mp) till utrikesministern
          </note>
          <note>
            Akin Birdal
          </note>
          <note>
            1997/98:760 av Marianne Andersson (c) till utrikesministern
          </note>
          <note>
            Mänskliga rättigheter i Turkiet
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 2 juni.
          </note>
          <note>
            20 § Kammaren åtskildes kl. 19.21.
          </note>
          <note>
            Förhandlingarna leddes av talmannen från sammanträdets början
            t.o.m. 1 §
          </note>
          <note>
            anf. 4 (delvis), av andre vice talmannen därefter t.o.m. anf.
            18
          </note>
          <note>
            (delvis), av talmannen därefter t.o.m. 5 § anf. 59 (delvis),
            av andre vice talmannen därefter t.o.m. 6 § anf. 71
          </note>
          <note>
            (delvis), av tredje vice talmannen därefter till ajourneringen
            kl. 16.31, av andre vice talmannen därefter t.o.m. 11 § anf. 113
          </note>
          <note>
            (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
