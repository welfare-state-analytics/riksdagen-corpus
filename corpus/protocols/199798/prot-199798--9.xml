<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--9</head>
          <docDate when="1997-10-02 00:00:00">1997-10-02 00:00:00</docDate>
        </div>
      </front>
      <body>
        <div>
          <note>
            14.00 - 15.00
          </note>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 26 september.
          </note>
          <note>
            2 § Ny riksdagsledamot
          </note>
          <note>
            Andre vice talmannen meddelade att enligt protokoll från Riksskatteverket
            hade Marina Pettersson (s)
          </note>
          <note>
            utsetts till ny riksdagsledamot för Värmlands läns valkrets fr.o.m.
            den 1 oktober efter Bo Finnkvist.
          </note>
          <note>
            3 § Meddelande om partiledardebatt
          </note>
          <note>
            Andre vice talmannen meddelade att ett meddelande om partiledardebatten
            onsdagen den 8 oktober hade delats ut till kammarens ledamöter.
          </note>
          <note>
            4 § Svar på interpellation 1997/98:3 om jämställdhetsarbetet
            inom Svenska kyrkan
          </note>
          <note>
            Anf. 1 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Lennart Brunander har frågat mig
          </note>
          <note>
            - vad regeringen kommer att göra för att de präster som är uttalade
            motståndare till kvinnliga präster inte befordras till kyrkoherde,
          </note>
          <note>
            - om regeringen kommer att ändra domkapitelsinstruktionen och
            anställningsförordningen för att jämställdhetskraven skall bli
            bättre tillgodosedda vid tjänstetillsättning och
          </note>
          <note>
            - om regeringen kommer att ge Jämställdhetsombudsmannen instruktioner
            och resurser så att jämställdhetslagen kan följas upp när det
            gäller tillsättningar av tjänster inom Svenska kyrkan.
          </note>
          <note>
            Mot bakgrund av diskussionen på årets kyrkomöte om motståndet
            mot kvinnliga präster har kyrkomötet begärt hos regeringen att
            förordningen (1992:997) om biskops- och prästtjänster skall ändras.
            Förslaget till ändring innebär att bara den som är beredd att
            samverka i alla uppgifter som är förenade med tjänsten skall kunna
            bli kyrkoherde. Frågan om införande av en sådan föreskrift i förordningen
            bereds nu i Regeringskansliet. Min preliminära ståndpunkt är att
            en ändring av detta slag skulle vara av värde.
          </note>
          <note>
            Vad beträffar anställningsförordningen kan nämnas att den inte
            gäller präster.
          </note>
          <note>
            Domkapitelsinstruktionen är av formell karaktär och innehåller
            endast föreskrifter om domkapitlens uppgifter och sammansättning,
            verksförordningens tillämpning på domkapitlen samt ärendenas handläggning.
            Jämställdhetskraven tillgodoses med stöd av kyrkolagens föreskrifter
            om behörighetsgrunder vid tjänstetillsättning samt jämställdhetslagens
            föreskrifter om förbud mot könsdiskriminering och krav på arbetsgivares
            skyldighet att bedriva ett aktivt jämställdhetsarbete på arbetsplatsen.
          </note>
          <note>
            Vad gäller uppföljningen av jämställdhetslagen beslutade riksdagen
            inför budgetåret 1997 att öka
          </note>
          <note>
            JämO:s anslag med 5 miljoner kronor för att kunna intensifiera
            insatserna till stöd för och tillsyn av arbetsgivares skyldigheter
            enligt jämställdhetslagen.
          </note>
          <note>
            JämO har därefter intensifierat sin granskning av arbetsgivares
            jämställdhetsarbete, t.ex. genom att begära in information om
            upprättade jämställdhetsplaner. Som ett exempel på JämO:s arbete
            i denna del kan jag nämna att JämO under innevarande år har granskat
            jämställdhetsplanerna i Göteborgs och Karlstads stift samt att
            en granskning av planerna i Västerås och Växjö stift pågår för
            närvarande. JämO granskar även hur Svenska kyrkan uppfyller lagens
            krav på aktiva åtgärder när det gäller rekrytering. Det pågår
            således ett mycket aktivt arbete från JämO:s sida när det gäller
            Svenska kyrkans jämställdhetsarbete.
          </note>
          <note type="speaker">
            Anf. 2 LENNART BRUNANDER (c):
          </note>
          <note>
            Fru talman! Jag tackar statsrådet Ulvskog för svaret. Det är
            ett positivt svar. Ärligt talat hade jag inte väntat mig något
            annat, men det är viktigt att vi pratar om de här frågorna och
            inte gömmer undan dem så att det inte händer någonting. Det är
            egentligen bakgrunden till min interpellation.
          </note>
          <note>
            Det är mycket viktigt att Svenska kyrkan lever upp till det beslut
            som kyrkomötet har fattat, men som vi också har fattat här i Sveriges
            riksdag, om att män och kvinnor skall behandlas lika, att det
            skall finnas en jämställdhet.
          </note>
          <note>
            För mig är det väldigt viktigt att människor har lika värde.
            Det borde vara självklart för alla, men jag upplever att det inte
            är på det sättet. Inom Svenska kyrkan har kvinnliga präster problem
            med att få verka på det sätt som de enligt sin tro vill göra.
            Jag kan förstå de bekymmer som de har, därför att de påhopp som
            jag har upplevt bara genom att framställa den här interpellationen
            indikerar hettan i debatten och visar att det är nödvändigt att
            man också vågar stå på sig i det här sammanhanget - annars händer
            det förmodligen ingenting.
          </note>
          <note>
            Jag har mycket svårt att förstå och kan inte heller acceptera
            kvinnoprästmotståndarnas syn i de här frågorna. Det är samma Gud
            som vi tror på, och det borde då rimligtvis vara samma sak. Jesus,
            som är utgångspunkten för den kristna tron, gjorde ingen skillnad
            på människor. Han värderade människor lika:
          </note>
          <note>
            rik eller fattig, stor eller liten, man eller kvinna - alla hade
            samma värde. Det måste vara viktigt för oss att leva upp också
            till det.
          </note>
          <note>
            Därför borde det vara naturligt för alla som arbetar inom Svenska
            kyrkan att ha den här synen. Tyvärr är det inte så. Naturligtvis
            får var och en ha sin tro och sin syn, men när man skall inta
            en ledande befattning i kyrkan är det mycket viktigt att man lever
            efter de regler som vi gemensamt har satt upp. Det är rimligt
            i det här sammanhanget. Av svaret att döma är det på väg, och
            jag tackar för det.
          </note>
          <note>
            Det finns en passus i svaret där det står att "den som är beredd
            att samverka i alla uppgifter som är förenade med tjänsten skall
            kunna bli kyrkoherde".
          </note>
          <note>
            Innebär det i klartext att de skall vara villiga att på ett jämlikt
            sätt jobba ihop med kvinnliga präster?
          </note>
          <note>
            Svaret är positivt, som jag sade. Jag tycker att regeringen och
            statsrådet Ulvskog har ett speciellt ansvar för att se till att
            saker och ting händer och att det sker en utveckling. Inför skiljandet
            mellan kyrkan och staten är det speciellt viktigt att man nu sätter
            i gång den här processen.
          </note>
          <note>
            Statsrådets svar när det gäller JämO är att saker och ting är
            på gång och att JämO är aktiv i frågan. Det är viktigt. Det skulle
            naturligtvis också vara intressant att se vad som har kommit fram
            i studierna av t.ex.
          </note>
          <note>
            Göteborgs stift. Det är viktigt att man inte bara gör en studie
            av det hela utan också följer upp den, så att de intentioner vi
            har kan bli verklighet.
          </note>
          <note>
            Det är mot den bakgrunden som jag har ställt frågan om JämO kommer
            att få tillräckliga resurser och instruktioner.
          </note>
          <note type="speaker">
            Anf. 3 KARIN ISRAELSSON (c):
          </note>
          <note>
            Fru talman! Jag hälsar också svaret på Lennart
          </note>
          <note>
            Brunanders interpellation med glädje. Jag hoppas att den beredning
            som nu pågår i Regeringskansliet skall lända till att ett förslag
            snarast kommer till riksdagen med ett innehåll som kyrkomötet
            har efterlyst.
          </note>
          <note>
            Det är ganska märkligt att vi, med en 40 år gammal lagstiftning,
            fortfarande skall stå i Sveriges riksdag och diskutera möjligheterna
            för kvinnor att verka som präster i Svenska kyrkan. Det är ett
            lågvattenmärke, som vi borde ha kunnat övervinna. Men tydligen
            är den här frågan av den arten att lagstiftningen inte har haft
            den kraft som man skulle ha önskat, utan här finns det, precis
            som Lennart Brunander också sade, andra strömningar.
          </note>
          <note>
            Det märkliga är att det inte bara är manliga präster som är motståndare
            till kvinnliga präster, utan också många av de kvinnliga församlingsmedlemmarna
            och kvinnor på andra tjänster tillhör den grupp som är motståndare
            till att kvinnor innehar det här ämbetet.
          </note>
          <note>
            Trots att man också har förelagt att prästvigning inte skall
            ske av präster som inte kan arbeta tillsammans med kvinnliga kolleger
            fortsätter detta att ske.
          </note>
          <note>
            Jag tycker att vår kyrkominister skulle kunna föra ytterligare
            samtal med biskoparna om deras ansvar när det gäller att inte
            förvärra den situation som redan i dag är nog så besvärande, för
            att få också dem att inse dessa bekymmer.
          </note>
          <note>
            Jag vill också gratulera kyrkoministern till att vara den i Sverige
            som först har utnämnt en kvinnlig biskop. Lund var ett bra val.
            Jag tror att det hade varit ganska svårt att ha en kvinnlig biskop
            i Göteborg. Det är väldigt viktigt att man har denna känsla, för
            det är en så pass bekymmersam fråga. Den kräver en viss fingertoppskänsla
            när man gör utnämningar som kan skapa kriser.
          </note>
          <note>
            Jag är tacksam över det som görs. Även om jag skulle vilja att
            lagen som kommer så småningom skulle ha haft en retroaktiv verkan
            inser jag att det arbetsrättsligt inte finns möjlighet att säga
            upp befattningshavare och frånta dem tjänster som de har fått
            under andra premisser. Jag hoppas att en sådan lagstiftning leder
            till att de kyrkoherdar som är i tjänst i dag och som inte kan
            tjänstgöra med kvinnliga kolleger också förstår vad som gäller
            fortsättningsvis. De skall inte ha en särställning därför att
            de har en gammal anställningsform. De skall tänka över att deras
            arbetssituation innebär att man samverkar med de kolleger som
            finns, oavsett kön.
          </note>
          <note>
            Anf. 4 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! Detta är en fråga som vi alla är väldigt engagerade
            i. Det finns verkligen inga partipolitiska skiljelinjer. De problem
            som kvinnliga präster möter får vi alla många vittnesbörd om.
            Samtidigt har det ändå hänt någonting de senaste 25-30 åren. Det
            har gått väldigt långsamt, och man stöter fortfarande på enskilda
            fall som man blir väldigt upprörd över. Det har vänts något på
            kuttingen; från att ha varit enbart en kvinnoprästfråga har det
            blivit mycket av en kvinnoprästmotståndarfråga. Det anger något
            slags förskjutning av styrkeförhållandena. Kvinnoprästmotståndarna
            har blivit mer isolerade än vad de var för
          </note>
          <note>
            25-30 år sedan, eller bara för tio år sedan. Det kan möjligen
            förklara litet grand av den hetta som Lennart
          </note>
          <note>
            Brunander beskriver. Det kommer en aggressivitet och hetta från
            vissa företrädare för dessa ståndpunkter, som självfallet även
            jag möter i olika sammanhang.
          </note>
          <note>
            Jag tror att det är väldigt viktigt att vi fortsätter, precis
            som Lennart Brunander och Karin Israelsson säger, att diskutera
            denna fråga. Vi måste ge den hög prioritet inte bara i de kyrkopolitiska
            sammanhangen utan också i den allmänpolitiska debatten. Det är
            i högsta grad en allmänpolitisk fråga som handlar om människors
            lika värde.
          </note>
          <note>
            Kyrkan har ett mycket stort ansvar, särskilt inför relationsförändringen,
            menar jag. Vi skall naturligtvis från politiskt håll försöka att
            på olika sätt stötta de kyrkligt aktiva för att kvinnoprästmotståndarfrågan
            inte skall bli ett problem i samband med relationsförändringen.
          </note>
          <note>
            Jag vill informera om vad kyrkomötet har bestämt.
          </note>
          <note>
            Det är alltså en förordningsförändring. Det betyder att det inte
            handlar om en lagförändring. Det är någonting som regeringen beslutar
            om. Beredningen pågår, som sagt. Jag har gått långt när jag säger
            att min preliminära ståndpunkt är att en ändring av detta slag
            skulle vara av värde, men vi har inte kommit så långt i beredningen
            att jag säkert kan säga något om utgången av detta arbete.
          </note>
          <note>
            Grundfrågan är oerhört viktig. Den har hög prioritet och måste
            ha det i den allmänpolitiska debatten.
          </note>
          <note>
            Min fortlöpande dialog med biskoparna handlar bl.a.
          </note>
          <note>
            om detta. Där finns samma oro som har framkommit i denna interpellationsdebatt.
          </note>
          <note type="speaker">
            Anf. 5 LENNART BRUNANDER (c):
          </note>
          <note>
            Fru talman! Det är som statsrådet säger inte bara en kyrklig
            fråga utan i högsta grad också en allmänmänsklig fråga. De kvinnopräster
            som skall fungera måste ju ha sådana arbetsförutsättningar att
            de kan göra det.
          </note>
          <note>
            Jag har inte tänkt på det som statsrådet sade. Från att ha varit
            en kvinnoprästfråga har det kanske blivit en kvinnoprästmotståndarfråga.
            Det kan vara en riktig karakteristik. Det är ju kvinnoprästmotståndarna
            som agerar. De agerar rättare sagt när någon annan påtalar bekymren.
            De agerar inte av sig själva. De försöker förtiga detta. De försöker
            gömma undan det för att kunna bedriva verksamheten utan att någon
            bryr sig om det. Det är när man petar på det som de blir sura
            och arga. De kallar dem som agerar för en massa saker som jag
            inte skall ta upp här.
          </note>
          <note>
            Det kanske är därför som det är viktigt att vi diskuterar frågorna.
            Annars blir inget gjort på de ställen där kvinnoprästmotståndarna
            inte vill att något skall göras. Det är mot den bakgrunden som
            jag säger att det kan vara intressant att veta vad JämO har kommit
            fram till när man har studerat jämställdhetsprogrammet i Göteborgs
            stift, t.ex., där jag själv lever.
          </note>
          <note>
            Det räcker naturligtvis inte med det. Vi skall också se till
            hur jämställdhetsprogrammet genomförs. Lever man efter det? Det
            som man har skrivit ned på ett papper har ganska litet värde om
            det inte också blir verklighet.
          </note>
          <note>
            Jag tror att det är viktigt att man driver dessa frågor på ett
            sådant sätt som Karin Israelsson talade om, dvs. med en viss fingertoppskänsla.
            Det är ibland minerad mark man går på, men för den skull får man
            inte avstå från att göra det.
          </note>
          <note>
            En synpunkt jag har fått från kvinnoprästmotståndarna innebär
            att vi skall låta dem vara i fred. De tycker att vi kan skilja
            oss åt och att kvinnoprästmotståndarna kan jobba på ett ställe
            och kvinnoprästerna på ett annat. Det är en oerhört farlig utveckling
            om vi får olika linjer i den svenska kyrkan. Det är en och samma
            kyrka och en och samma Gud. Alltihop måste fungera tillsammans.
          </note>
          <note>
            Det är det jobbet som jag vill önska statsrådet lycka till med.
            Jag har ställt frågan därför att jag tror att det är viktigt att
            vi löser den. Det är en folkkyrka vi skall ha. Det är inte prästernas
            kyrka - det är människornas kyrka. Det är viktigt att leva efter
            det. Alla människor skall ha samma värde, och det måste vi ställa
            upp på.
          </note>
          <note type="speaker">
            Anf. 6 KARIN ISRAELSSON (c):
          </note>
          <note>
            Fru talman! Jag ber om ursäkt för att jag hade missat att det
            var en förordning som skulle ändras och att riksdagen inte har
            något med det att göra. Resultatet blir dock detsamma, och det
            är det som är det viktiga här.
          </note>
          <note>
            JämO:s roll är ju inte den allra enklaste. Det har vi sett i
            andra sammanhang. Det är svårgripbara saker
          </note>
          <note>
            JämO skall kontrollera. Det finns alltid skäl till att man har
            gjort ett ställningstagande som kanske inte direkt följer jämställdhetslagen.
            Detta är bekymmersamt.
          </note>
          <note>
            Det är precis som Lennart Brunander säger en verksamhet som drivs
            i det fördolda och som helst vill förbli i det fördolda. Det är
            viktigt att vi lyfter fram dessa frågor. En sådan här debatt är
            en del i att lyfta fram dem, så att de kvinnor som är utsatta
            stärks. De har allt att vinna på att komma fram ur dunklet och
            få stöd från samhällets sida. De har rätt till sina tjänster.
          </note>
          <note>
            Anf. 7 Kulturminister MARITA
          </note>
          <note type="speaker">
            ULVSKOG (s):
          </note>
          <note>
            Fru talman! När det gäller JämO:s arbete kan jag citera ur ett
            brev som vi har fått just från JämO inför denna interpellationsdebatt.
            Myndigheten skriver:
          </note>
          <note>
            "Erfarenheterna från Göteborg och Karlstad är blandade, vissa
            arbetsplatser har kommit långt samtidigt som andra har stora brister.
            Det är viktigt att följa upp huruvida planerna efterlevs i det
            praktiska arbetet.
          </note>
          <note>
            Vissa signaler tyder på att så inte alltid är fallet".
          </note>
          <note>
            Sedan talar JämO om att Västerås och Växjö stift nu granskas.
            Under vintern skall resterande stift granskas.
          </note>
          <note>
            Vi kommer säkert att via kyrkoenheten på Kulturdepartementet
            redovisa detta i olika sammanhang, men huvudansvaret för redovisningen
            kommer att ligga på jämställdhetsministern, som ju är ansvarig
            för just JämO.
          </note>
          <note>
            JämO gör mycket på detta område och har grundinställningen att
            det inte är de vackra orden på papperna som skall räknas utan
            vad som faktiskt blir av dem. Jag tror att det, tillsammans med
            att vi fortsätter att hålla liv i den här debatten, kan medverka
            till att detta tröga arbete ändå går åt rätt håll. Vi kommer emellertid
            inte att klara det utan ett ihålligt opinionsarbete och ett aktivt
            deltagande i det som sker inom
          </note>
          <note>
            Svenska kyrkan.
          </note>
          <note type="speaker">
            Anf. 8 LENNART BRUNANDER (c):
          </note>
          <note>
            Fru talman! Jag vill tacka statsrådet för svaret. Det här är
            ett väldigt viktigt arbete, och det är en stor gemensam uppgift
            för oss att se till att få en bra lösning på den här frågan. Jag
            vill också önska statsrådet lycka till med det här arbetet och
            hoppas att vi inför skiljandet mellan kyrkan och staten ändå skall
            ha kommit en bit på väg.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1997/98:6 om tobaksskatten
          </note>
          <note type="speaker">
            Anf. 9 Statsrådet THOMAS ÖSTROS (s):
          </note>
          <note>
            Fru talman! Sten Andersson har frågat mig vilka åtgärder jag
            är beredd att vidta i syfte att minimera de negativa effekterna
            av de två senaste tobaksskattehöjningarna.
          </note>
          <note>
            Enligt EG-reglerna på tobaksskatteområdet skall punktskatten
            på cigaretter uppgå till 57 % av det högsta detaljhandelspriset,
            inklusive mervärdesskatt, på cigaretter i den mest efterfrågade
            priskategorin i medlemslandet. Vid Sveriges anslutning till EU
            uppgick den svenska tobaksskatten på cigaretter inte till
          </note>
          <note>
            57 % av detaljhandelspriset på det mest sålda cigarettmärket.
            Det berodde främst på att handelsmarginalen på cigaretter låg
            på en väsentligt högre nivå än i övriga medlemsländer och på att
            Sverige har en hög generell mervärdesskattesats. Sverige har vid
            medlemskapsförhandlingarna fått en övergångstid till den
          </note>
          <note>
            1 januari 1999 för att uppnå 57-procentsnivån.
          </note>
          <note>
            I propositionen till den nya tobaksskattelagen, som trädde i
            kraft den 1 januari 1995, proposition
          </note>
          <note>
            1994/95:56, uttalade regeringen att den nya beskattningstekniken
            bör ha till effekt att en anpassning sker till de prisstrukturer
            som gäller inom EU. Regeringen förutsatte att en sådan anpassning
            av handelsmarginalerna skulle ske, så att skattehöjningar inte
            skulle bli nödvändiga av detta skäl.
          </note>
          <note>
            Eftersom de svenska handelsmarginalerna inte har minskat nämnvärt
            sedan den 1 januari 1995 uppgick tobaksskatten på det mest sålda
            cigarettmärket, trots den skattehöjning som skedde den 1 januari
            i år, endast till ca 53 %. I regeringens vårproposition
          </note>
          <note>
            (1996/97:150) föreslogs därför av detta skäl, samt av folkhälsoskäl,
            att skatten på tobaksvaror skulle höjas som ett led i den allmänna
            finansieringen av de i propositionen föreslagna åtgärderna. Sverige
            beräknades efter denna skattehöjning uppfylla 57-procentsnivån
            på cigaretter. Sveriges handlingsfrihet vad gäller skattenivån
            är således inom överskådlig tid starkt begränsad.
          </note>
          <note>
            Det är självfallet så att nivån på punktskatten på cigaretter
            har skapat risk för smuggling. I Sverige har också tullens beslag
            av smugglade cigaretter ökat kraftigt under senare år. En ökad
            tobakssmuggling kan konstateras i nästan alla EU-länder, även
            de som har betydligt lägre cigarettpriser än Sverige. Denna utveckling
            är oroande, och det är angeläget att bekämpa smuggling, inte minst
            då denna i vissa fall tycks ha karaktär av organiserad brottslighet.
            Med hänsyn härtill finns anledning att förstärka skattekontrollen
            på detta område samt att förbättra kontrollsamarbetet mellan EU-länderna.
          </note>
          <note>
            Ett viktigt arbete utförs av en högnivågrupp inom kommissionen
            som har bildats för att behandla frågor rörande alkohol- och tobakssmuggling.
            Men även på nationell nivå finns behov av att förstärka skattekontrollen
            på detta område.
          </note>
          <note>
            Skatteflyktskommittén har i sitt betänkande om punktskattekontroll
            (SOU 1997:86) lämnat förslag om förbättrade möjligheter till kontroll
            av punktskattepliktiga varor. Betänkandet är för närvarande ute
            på remiss. I betänkandet föreslås en rad åtgärder för att förbättra
            kontrollen av bl.a. tobaksvaror som förs in i
          </note>
          <note>
            Sverige från andra länder. Så snart remissinstanserna har lämnat
            sina synpunkter i ärendet kommer regeringen att ta ställning till
            utredningens förslag. Avsikten är att förslag till riksdagen skall
            kunna läggas fram våren 1998.
          </note>
          <note type="speaker">
            Anf. 10 STEN ANDERSSON (m):
          </note>
          <note>
            Fru talman! Den 1 augusti höjdes tobaksskatten till en nivå som
            innebär att det pris den svenska konsumenten nu betalar skiljer
            sig enormt från priset i alla andra EU-länder. Jag vågar hävda
            att de argument som användes då och som används nu inte har gjort
            att politikerföraktet har minskat. En statssekreterare sade i
            juli månad att priset inte påverkar smugglingen.
          </note>
          <note>
            Jag hoppas, fru talman, att han har fått sitt jobb utifrån andra
            meriter än det uttalandet.
          </note>
          <note>
            Herr Östros kommer här med ett verkligt understatement. Han säger
            att höjningen "har skapat risk för smuggling". Herr statsråd!
            Gå utanför Rosenbad och kolla upp tillvaron utanför de skyddande
            väggarna där! I dag ser vi ett enormt smugglingstryck mot Sverige
            endast och enbart på grund av det höga priset.
          </note>
          <note>
            Och sedan säger statsrådet att det här "har skapat risk för smuggling"!
          </note>
          <note>
            Svaret är också i övrigt dåligt. Man försöker lägga skulden på
            handlarnas marginaler. För ett paket cigaretter som i dag kostar
            45 kr har tobakshandlaren 5 kr, och Tobaksbolaget tar 5 kr. Mer
            än 75 %, dvs. 35 kr, är alltså skatter, och den stora delen är
            inte EU-skatter utan inhemska svenska skatter. Det är de inhemska
            skatterna som gör att det är så stor skillnad. Det är alltså inte
            som man sade i debatten i våras, att vi måste genomföra den här
            höjningen därför att EU
          </note>
          <note>
            tvingar oss till det. EU tvingade oss inte till det vid det tillfället,
            utan vi har fortfarande respit, men ni hade ändå bråttom att genomföra
            höjningen.
          </note>
          <note>
            Effekten har blivit att smuggeltobak - okej, jag erkänner att
            det är fråga om en olaglig verksamhet - i dag flödar in i Sverige.
            Staten förlorar dessutom mycket pengar på det här sättet. De kalkyler
            som upprättades tidigare har spruckit totalt, och jag har förstått
            att de har reviderats gång på gång. Jag undrar då, herr statsråd:
            De pengar som man skulle få in genom tobaksskatten finns alltså
            ännu inte. Vad är det man hade planerat genomföra som inte har
            kunnat genomföras?
          </note>
          <note>
            När höjningen den 1 januari ledde till en katastrof kan man lugnt
            räkna ut att den ännu större höjningen den 1 augusti kommer att
            innebära att det blir ännu värre. I dag kan man åka till Danmark
            och köpa en laglig ranson av tobak, alkohol och litet annat som
            är något billigare, och på så vis har man hämtat hem en tusenlapp.
            Vi kan inte ha sådana prisskillnader. Det skapar absolut ingen
            trovärdighet. Lagarna, som i och för sig skall efterföljas, måste
            ju ändå vara förankrade hos det stora folkflertalet.
          </note>
          <note>
            Till sist: Om nu polis, åklagare och tull skall prioritera den
            här verksamheten, vad är det då som inte skall prioriteras? Vi
            hör i dag hur stora problem de har på grund av att de har mycket
            små resurser. Kan statsrådet ge något exempel på områden där polisens
            service eller beredskap skall bli ännu sämre än i dag som en följd
            av att polisen skall bli mer aktiv när det gäller att bekämpa
            smugglingen av tobak?
          </note>
          <note type="speaker">
            Anf. 11 Statsrådet THOMAS ÖSTROS (s):
          </note>
          <note>
            Fru talman! Riksdagsledamoten Andersson väljer att över huvud
            taget inte diskutera folkhälsoaspekten när det gäller tobak. Jag
            får också den typen av reaktioner från människor som är engagerade
            på grund av de skadeverkningar som tobaken har på folkhälsan.
          </note>
          <note>
            Cancerfonden menar att de prishöjningar som har genomförts på
            cigaretter kan rädda upp till 12 500 liv.
          </note>
          <note>
            Det är naturligtvis oerhört svårt att estimera sådant.
          </note>
          <note>
            Utan tvivel får vi ändå en effekt av en prishöjning på cigaretter,
            vilket innebär att kanske framför allt unga människor i valet
            mellan att börja eller att avstå i högre grad väljer att avstå
            från cigarettkonsumtion.
          </note>
          <note>
            Det är något viktigt.
          </note>
          <note>
            I den mån vi får en minskad skatteintäkt på grund av att människor
            faktiskt avstår från att röka är det inte något bekymmer statsfinansiellt.
            Politiskt, folkhälsomässigt är det viktigt med en minskad tobakskonsumtion.
            Det är också viktigt att priset på tobak avspeglar de verkliga
            kostnaderna för tobak, dvs. inte bara tillverkningskostnaden utan
            också sjukvårds- och folkhälsokostnaderna. Det tycker jag är en
            rimlig aspekt att ha med.
          </note>
          <note>
            Att vi har en tendens till ökad smuggling är något mycket allvarligt.
            Det tenderar att vara organiserad brottslighet bakom hanteringen
            av den här typen av tobakssmuggling. Jag tycker inte att det är
            en rimlig utgångspunkt att generellt säga att när vi ser en ökad
            organiserad brottslighet skall den framför allt bekämpas med skattesänkningar.
            Brottslighet skall bekämpas med bättre kontroll och bättre lagstiftning,
            med de redskap som behövs för att arbetet mot den här typen av
            brottslighet skall tas på allvar.
          </note>
          <note>
            Naturligtvis minskar inte höjda skatter på tobak smugglingen.
            Det förstår regeringen också. Men det finns helt klart ett annat
            samband än just tobaksskattehöjningen till att vi har fått en
            ökad smuggling i
          </note>
          <note>
            Sverige. Det är EU-medlemskapet. Länder i Centraloch Sydeuropa
            har under flera år haft en mycket stor tobakssmuggling, trots
            vitt skilda skattesatser och trots att de flesta av dem har mycket
            lägre priser än
          </note>
          <note>
            Sverige. Det finns tillräckliga marginaler för smuggling redan
            vid de nivåer som de har, om man klarar av att föra in obeskattade
            cigaretter i landet. Den typen av smuggling har vi också fått
            i och med EU-
          </note>
          <note>
            medlemskapet.
          </note>
          <note>
            Det krävs att vi också lär oss att hantera den typen av utmaningar.
            Det sker i samarbete med andra EU-
          </note>
          <note>
            länder. Vi finner gemensamt nya regelverk för transitering, för
            gemensam kontroll. Men det krävs också att vi inom landets gränser
            lär oss att hantera den nya situationen.
          </note>
          <note>
            En del utredningsresultat har kommit fram. Vi remissbehandlar
            dem, och vi kommer att under 1998
          </note>
          <note>
            ta ställning till vilka förslag till förändringar som kommer
            att ske när det gäller vår egen kamp mot mycket allvarlig brottslighet.
          </note>
          <note type="speaker">
            Anf. 12 STEN ANDERSSON (m):
          </note>
          <note>
            Fru talman! Man hävdar att strutsen inte finns i vilt tillstånd
            i Sverige. Jag är inte helt övertygad om att det är sant.
          </note>
          <note>
            Hade det höga priset fått någon effekt och gynnat folkhälsan
            hade det varit okej. Men i dag vet vi att det inte som statsrådet
            säger handlar om tendenser, det flödar in cigaretter. Det finns
            snart i var och varannan butik en möjlighet att köpa en vara ovanför
            disken och en under disken, med ett helt annat pris.
          </note>
          <note>
            Folkhälsoaspekten skall man acceptera. Men ni kalkylerar ju med
            en mycket liten minskning. Ert skäl att höja skatten är fiskalt
            och ingenting annat, om inte era kalkyler, som ni själva har offentliggjort,
            är helt uppåt väggarna. Ni vill ha in pengar, punkt och slut.
          </note>
          <note>
            Att för att rädda sig undan debatt referera till folkhälsoeffekter
            tycker jag är litet dålig stil. Helt klart beror en ökad smuggling
            på ett pris.
          </note>
          <note>
            De svenska rökarna tycker att det är konstigt att de skall betala
            ett pris som markant skiljer sig från alla andra EU-länders. För
            några år sedan hade danskarna högre priser på cigaretter än vi
            hade i Sverige. I dag ligger man 10-12 kr under.
          </note>
          <note>
            Det talas om ökade marginaler. Man säger att en svensk tobakshandlare
            har väsentligt större marginaler. Han har 11 %. Jag tror inte
            att det är någon marginal som skiljer sig internationellt eller
            jämfört med andra EU-länder.
          </note>
          <note>
            Man kan helt visst som riksdagsledamot inte uppmana till olaglighet.
            Det är helt orimligt. Man skall följa gällande regler. Men när
            politiker säger att en stor del av våra väljare närmast totalt
            struntar i de beslut som vi har fattat, måste man ställa sig frågan:
          </note>
          <note>
            Är det inte i det fallet i första hand fel på oss och mindre
            fel på väljarna? Den smugglingsvåg som finns i dag är en protest
            som man gör därför att man anser att det tak som man kan acceptera
            nu har överskridits.
          </note>
          <note>
            Till sist, fru talman, vill jag fråga: Varför var det så brått
            att införa höjningen redan den 1 augusti, när man inte var tvingad
            till det? Vi hade dispens en längre tid. Varför skulle man göra
            den här minst sagt provocerande höjningen?
          </note>
          <note type="speaker">
            Anf. 13 Statsrådet THOMAS ÖSTROS (s):
          </note>
          <note>
            Fru talman! Det är möjligt att Sten Andersson känner sig provocerad
            av tobaksskattehöjningen.
          </note>
          <note>
            Faktum är att det är en viktig åtgärd när det gäller folkhälsan.
            Det var också en åtgärd som vi vidtog av statsfinansiella skäl
            i det läge vi befann oss i under våren för att skapa utrymme för
            angelägna satsningar.
          </note>
          <note>
            I den mån brottsligheten ökar, och det finns mycket som tyder
            på att den gör det, skall den framför allt bekämpas som brottslighet
            skall bekämpas, med kontroll, med bättre lagstiftning och med
            bättre verktyg, inte med generella skattesänkningar.
          </note>
          <note>
            Sten Andersson uttrycker oro för att statsfinanserna inte tillförs
            de intäkter som de bör. Men när Sten
          </note>
          <note>
            Andersson tittar på regeringens budgetpropositionen ser han också
            att vi går mot offentligfinansiell balans
          </note>
          <note>
            1998. I så måtto behöver inte Sten Andersson vara orolig.
          </note>
          <note>
            När det gäller kontrollen av inbetalda tobaksskatter finns det
            all anledning att skärpa lagstiftningen och ge de verktyg som
            behövs. Det arbetet pågår i regeringen. Det sker remissbehandling,
            och vi kommer att lägga fram förslag under 1998.
          </note>
          <note type="speaker">
            Anf. 14 STEN ANDERSSON (m):
          </note>
          <note>
            Fru talman! Det är bra att statsrådet närmar sig verkligheten
            litet grand. Han började med att säga att det fanns risk för ökad
            smuggling. I ett följande inlägg sade han att det fanns tendenser
            och i det senaste säger han att de har ökat. Välkommen till verkligheten!
          </note>
          <note>
            Jag känner ingen oro för att de kalkyler som statsrådet har förelagt
            riksdagen inte skall hålla. Det är inte mitt problem. Men jag
            noterar att man har tappat hundratals miljoner kronor. Det är
            pengar som man måste ha tänkt använda till något vällovligt, hoppas
            jag. De pengarna saknas nu. Då är min fråga: Vad är det man skall
            ta bort? Måste man senarelägga den omskrutna barnbidragshöjningen?
            Man kan inte bara kasta bort pengar som man har tänkt använda
            till någonting. Det svarar inte statsrådet på.
          </note>
          <note>
            Det sägs att polisen och tullen skall få resurser.
          </note>
          <note>
            Varifrån då? Alla vi som sysslar med politik och som har någon
            kontakt med polis, tull och åklagare får höra långa litanior över
            deras bristande resurser. De måste prioritera bort brott som det
            tidigare var självklart att man skulle lösa. I dag kan de inte
            det. Skall man nu lägga på dem ytterligare arbete och inte ge
            nya anslag, frågar jag statsrådet: Vad är det i dagens hårdprioriterade
            polis- och tullverksamhet som man inte skall hantera framöver,
            om man skall lägga kraftigt ökade resurser på att bekämpa smuggling
            av tobak?
          </note>
          <note type="speaker">
            Anf. 15 Statsrådet THOMAS ÖSTROS (s):
          </note>
          <note>
            Fru talman! Jag rekommenderar Sten Andersson att titta på budgetpropositionen.
            Där går vi mot statsfinansiell balans. Vi gör en mycket stor satsning
            på vård, omsorg och skola. Vi höjer barnbidragen. Vi vidtar ett
            antal andra åtgärder i en miljö som Sten
          </note>
          <note>
            Andersson nog inte känner igen sig i - starka statsfinanser.
            Intäkter och utgifter är ungefär lika stora.
          </note>
          <note>
            Sten Andersson brukar utmärka sig på två sätt vid diskussionerna
            i riksdagen. Det ena är att han gärna generellt sett vill ha mycket
            lägre skatter, en mycket mindre gemensam sektor, mindre av trygghet.
            Det andra är att han har en ganska bekymmerslös hållning när det
            gäller alkohol- och tobaksfrågor. Det är ingen uppgift för samhället
            att gripa in för att stimulera till att minska konsumtionen av
            dessa produkter. Där har vi olika uppfattning, jag och Sten Andersson.
          </note>
          <note>
            Själva frågan om ökad smuggling ser regeringen mycket allvarligt
            på och kommer att lägga fram förslag till åtgärder mot. Det är
            inte en brottslighet som i första hand skall mötas med sänkta
            skatter, utan framför allt med att vi ger de redskap som behövs
            för att sätta stopp för den.
          </note>
          <note>
            Överläggningen var härmed avslutad.
          </note>
          <note>
            6 § Anmälan om inkommen faktapromemoria om förslag från Europeiska
            kommissionen
          </note>
          <note>
            Andre vice talmannen meddelade att följande faktapromemoria om
            förslag från Europeiska kommissionen inkommit och delats ut till
            kammarens ledamöter:
          </note>
          <note>
            Förslag till rådets direktiv om ändring av direktiv om det gemensamma
            systemet för mervärdesskatt
          </note>
          <note>
            KOM (97) 325
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1997/98:12 till skatteutskottet
          </note>
          <note>
            1997/98:21 till socialutskottet
          </note>
          <note>
            Ajournering
          </note>
          <note>
            Kammaren beslutade kl. 12.39 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            8 § Frågestund
          </note>
          <note type="speaker">
            Anf. 16 TALMANNEN:
          </note>
          <note>
            Riksdagens frågestund inleds nu. Jag hälsar regeringens företrädare
            välkomna. Regeringen företräds i dag av statsminister Göran Persson,
            statsrådet Pierre
          </note>
          <note>
            Schori, näringsminister Anders Sundström, miljöminister Anna
            Lindh, statsrådet Ylva Johansson, försvarsminister Björn von Sydow
            och statsrådet Thomas Östros.
          </note>
          <note>
            Statsministern besvarar allmänpolitiska frågor.
          </note>
          <note>
            Övriga statsråd besvarar frågor som avser deras respektive ansvarsområden
            i regeringen.
          </note>
          <note>
            Miljöbalk
          </note>
          <note type="speaker">
            Anf. 17 LENNART FREMLING (fp):
          </note>
          <note>
            Fru talman! Sedan mer än tio år har vi talat om behovet av att
            samla den vildvuxna floran av miljölagar till en sammanhållen
            miljöbalk. En parlamentarisk utredning tillsattes 1989. Den kom
            efter några års arbete med ett förslag till miljöbalk. Vi väntar
            fortfarande på regeringens förslag.
          </note>
          <note>
            Så sent som i en arbetsplan den 21 mars i år angavs att miljöbalkspropositionen
            skulle komma i maj, så att den skulle ha kunnat behandlats av
            riksdagen under sommaren. I regeringens nya lista över kommande
            propositioner anges att förslaget kommer i december.
          </note>
          <note>
            Jag vill fråga miljöministern: Är det troligt att regeringen
            lyckas samla sig till att lägga fram en proposition inom en nära
            framtid så att riksdagen får rimlig tid på sig att genomföra detta
            synnerligen omfattande lagstiftningsarbete på ett seriöst sätt?
          </note>
          <note type="speaker">
            Anf. 18 Miljöminister ANNA LINDH (s):
          </note>
          <note>
            Fru talman! Regeringen avser att återkomma inom några få månader
            med ett förslag till en ny miljöbalk som kommer att samla miljölagstiftningen.
            Den kommer också att innebära en miljölagstiftning som är bättre
            än både den vi har och den som presenterades av den tidigare borgerliga
            regeringen.
          </note>
          <note type="speaker">
            Anf. 19 LENNART FREMLING (fp):
          </note>
          <note>
            Fru talman! Under den borgerliga regeringsperioden lades en proposition
            fram som återkallades av
          </note>
          <note>
            Ingvar Carlssons nya regering 1994. Då sade Anna
          </note>
          <note>
            Lindh att det skulle kunna bli halvtannat års försening i ikraftträdandet.
          </note>
          <note>
            Vilken är miljöministerns bedömning av förseningen nu? Betyder
            Lagrådets yttrande någonting för tidsplanen?
          </note>
          <note type="speaker">
            Anf. 20 Miljöminister ANNA LINDH (s):
          </note>
          <note>
            Fru talman! Miljöbalken har blivit försenad jämfört med vad regeringen
            ursprungligen trodde - det är riktigt. Å andra sidan kommer den
            proposition som regeringen presenterar att vara bra. Därmed har
            det också funnits skäl att vänta på detta balkförslag.
          </note>
          <note>
            Lagrådets remiss, som jag har läst, innebär att
          </note>
          <note>
            Lagrådet på de flesta viktiga punkter tycker att regeringens
            förslag är bra. På några punkter har Lagrådet viss kritik, och
            där kommer regeringen att ta till sig synpunkterna. Regeringen
            räknar med att Lagrådets yttrande inte kommer att innebära någon
            ytterligare fördröjning av miljöbalken.
          </note>
          <note>
            Det finns ett ordspråk som säger att den som väntar på något
            gott aldrig väntar för länge. Detta bör även gälla för miljöbalken.
          </note>
          <note type="speaker">
            Anf. 21 LENNART DALÉUS (c):
          </note>
          <note>
            Fru talman! Det där ordspråket är möjligen tilllämpligt den här
            gången också, men nu har kammaren och riksdagen haft ett närmast
            oändligt tålamod med miljöbalken.
          </note>
          <note>
            Miljöministern säger att hon har läst Lagrådets svar. I svaret
            riktas allvarlig kritik som gäller samstämmigheten med regeringsformen.
            Det sägs också att idén med miljödomstolar inte är rimlig och
            att förslaget är av lagtekniskt dålig kvalitet. Det finns alltså
            mycket, och mycket allvarlig, kritik.
          </note>
          <note>
            Jag väljer en av punkterna, och frågar: Hur tänker miljöministern
            hantera samstämmigheten med regeringsformen?
          </note>
          <note type="speaker">
            Anf. 22 Miljöminister ANNA LINDH (s):
          </note>
          <note>
            Fru talman! Jag vill påminna Lennart Daléus om att när den tidigare
            regeringen lade fram ett förslag var Lagrådet mycket kritiskt
            - mer kritiskt än det varit den här gången. Lagrådet konstaterar
            också i yttrandet att lagstiftningen på många punkter klart har
            förbättrats i det nya förslaget till balk.
          </note>
          <note>
            Det är Lagrådets bedömning att lagtexten i regeringsformen fått
            en utformning som inte motsvarar lagstiftarens intentioner. Lagrådet
            menar därför att arbetet med en grundlagsändring bör inledas.
            Men det konstateras också att detta gäller oavsett miljöbalkens
            vara eller inte vara.
          </note>
          <note>
            Regeringen skall titta på Lagrådets synpunkter, eftersom detta
            är en grundlagsfråga. Naturligtvis kommer också detta, och vilken
            värdering man skall göra, att diskuteras med andra partier. Men
            det är viktigt att komma ihåg att Lagrådet inte motsätter sig
            att miljöbalken läggs fram utan en grundlagsändring.
          </note>
          <note type="speaker">
            Anf. 23 LENNART DALÉUS (c):
          </note>
          <note>
            Fru talman! Uppenbarligen står detta, som miljöministern säger,
            i en skarp konflikt med grundlagen. I
          </note>
          <note>
            miljöministerns svar fanns en antydan om att det kommer en grundlagsändring
            som en följd av miljöbalken.
          </note>
          <note>
            Det är möjligt att det fanns kritik mot den förra regeringens
            förslag, men det är inte det som är aktuellt nu. Det som är aktuellt
            nu är riksdagens - åtminstone jordbruksutskottets - beställning
            av en lag som träder i kraft senast den 1 januari 1998. Det lär
            väl ändå vara litet för häftigt att klara det tidsmässigt, vad
            jag förstår.
          </note>
          <note type="speaker">
            Anf. 24 Miljöminister ANNA LINDH (s):
          </note>
          <note>
            Fru talman! Jag har försökt förklara för Lennart
          </note>
          <note>
            Daléus att diskussionen om miljöbalken och diskussionen om regeringsformen
            är två olika debatter.
          </note>
          <note>
            Detta konstaterar också Lagrådet. Det finns alltså ingenting
            som hindrar att man lägger fram miljöbalken. Sedan får Lennart
            Daléus parti och naturligtvis också andra partier värdera det
            som Lagrådet skriver om regeringsformen.
          </note>
          <note>
            Regeringen ser inte Lagrådets yttrande över miljöbalken som någon
            anledning att förändra tidsplanen, utan menar att det går att
            tillgodose ett antal av Lagrådets synpunkter och att det går att
            lägga fram en proposition inom den avsedda tiden.
          </note>
          <note>
            Naturgas
          </note>
          <note type="speaker">
            Anf. 25 MIKAEL ODENBERG (m):
          </note>
          <note>
            Fru talman! Jag vill ställa en fråga till statsministern. När
            statsministern för drygt ett år sedan var i
          </note>
          <note>
            Moskva och träffade premiärminister Tjernomyrdin hade de en presskonferens
            ihop. TT rapporterade därifrån, och satte telegramrubriken: Persson
            vill köpa rysk naturgas. TT rapporterade att det hade sagts att
          </note>
          <note>
            Sverige efter en avveckling av kärnkraften kan komma att importera
            stora mängder fossilgas från Ryssland. Jag såg i Svenska Dagbladet
            för några veckor sedan att statsministern när det gällde byggandet
            av ett fossilgasnät i Sverige sagt:
          </note>
          <note>
            "Jag är inte främmande för att pröva tanken."
          </note>
          <note>
            Fru talman! I början av december kommer president Jeltsin på
            statsbesök till Sverige. Jag föreställer mig att han är ganska
            intresserad av att få reda på hur statsministerns prövning av
            frågan har utfallit. Jag är också väldigt intresserad, och jag
            föreställer mig att kammaren också är det.
          </note>
          <note>
            Min fråga till Göran Persson blir alltså: Vilket besked kommer
            president Jeltsin att få?
          </note>
          <note type="speaker">
            Anf. 26 TALMANNEN:
          </note>
          <note>
            Anders Sundström svarar, på statsministerns uppdrag.
          </note>
          <note>
            Anf. 27 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! När det gäller gasledningar genom och i Sverige är
            regeringens bedömning att det inte krävs någon investering i ett
            nytt gasnät för att nu påbörja omställningen av energisystemet.
          </note>
          <note>
            Däremot krävs, för att klara de miljömål som sätts upp i Europa,
            att Europa minskar användningen av kol och olja och ökar användningen
            av naturgas. För att få en sådan utveckling måste man se till
            att ha en trygg försörjning av gas till Västeuropa från tre områden:
            Nordsjön, Ryssland och Nordafrika. Sverige är berett att medverka
            i en sådan utveckling, där en bättre miljöpolitik i Europa kan
            åstadkommas.
          </note>
          <note>
            Sverige behöver inte i det korta perspektivet ersätta kärnkraft
            med naturgas. Däremot kan inte jag säga vad som händer i det långa
            perspektivet. Nu satsas
          </note>
          <note>
            5 miljarder kronor på att ta fram ekologiskt starka alternativ
            till kärnkraften. Jag hoppas att Odenberg stöder arbetet att göra
            omställningen lång och planerad för att förhindra användning av
            naturgas i det svenska systemet.
          </note>
          <note type="speaker">
            Anf. 28 MIKAEL ODENBERG (m):
          </note>
          <note>
            Fru talman! Jag får tacka för näringsministerns långsiktiga synpunkter.
            Mitt intresse var närmast fokuserat på vilka slutsatser statsministern
            har dragit av sina ganska många tidigare uttalanden i fossilgasfrågan.
            Men jag får väl nöja mig med näringsministerns exposé över sina
            synpunkter och återkomma till statsministern i ett annat sammanhang.
          </note>
          <note>
            Arbetslösheten i Europa
          </note>
          <note type="speaker">
            Anf. 29 ARNE KJÖRNSBERG (s):
          </note>
          <note>
            Fru talman! Under många år har frågan om sysselsättningen snarare
            än frågan om den jättelika arbetslösheten i EU-länderna varit
            stor. Den diskuteras i vårt land, den diskuteras här i riksdagen
            och den har, om jag har förstått det rätt, diskuterats i flera
            EU-
          </note>
          <note>
            länder.
          </note>
          <note>
            Sverige har ju drivit frågan om något som har kallats en sysselsättningsunion.
            I går fick vi reda på att EU-kommissionen har lagt fram sina förslag
            till det toppmöte som stats- och regeringscheferna skall ha i
            nästa månad, och i dag skriver Sverige på det som har kallats
            det nya Amsterdamfördraget.
          </note>
          <note>
            Efter denna korta bakgrund vill jag ställa en fråga till statsministern:
            Hur ser statsministern på möjligheterna, och kanske också svårigheterna,
            att inom ramen för EU lösa dessa för medborgarna i våra länder
            så viktiga frågor?
          </note>
          <note>
            Anf. 30 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Det är rätt, Arne Kjörnsberg, att det är i dag som
            fördraget skrivs på, och detta fördrag innehåller ett sysselsättningskapitel.
            Det var ju, som Financial Times skrev, en stor framgång för Sverige
            att det kom in i fördraget. Det är vi glada för. Vi kommer ju
            ihåg hur debatten gick här hemma. Det var en omöjlighet, det var
            en förflugen tanke och det var orealistiskt. Det var näst intill
            att göra bort sig i Europa att driva sysselsättningsfrågan. Ingvar
            Carlsson gjorde det ändå, och nu har vi nått framgång.
          </note>
          <note>
            Jag tror att vi nu kommer att få se en offensiv i
          </note>
          <note>
            Europa mot arbetslösheten, delvis beroende på att det är vänsterregeringar
            i Storbritannien och Frankrike.
          </note>
          <note>
            Det är ju två av Europas viktigaste länder. Det kommer att vara
            en konferens i Luxemburg om några veckor. Den kommer att sätta
            en aktiv arbetsmarknadspolitik, utbildning och den typen av insatser
            främst i kampen mot arbetslösheten på ett helt annat sätt än den
            nyliberala eran gjorde. Europa svänger sakta men säkert över i
            en politisk inriktning som vi kan säga är mer svensk. Det har
            vi anledning att vara stolta över.
          </note>
          <note>
            Sedan är det naturligtvis en lång väg kvar att gå.
          </note>
          <note>
            Det är självklart.
          </note>
          <note type="speaker">
            Anf. 31 ARNE KJÖRNSBERG (s):
          </note>
          <note>
            Fru talman! Är det statsministerns bedömning att det nu finns
            möjligheter till det som förre statsministern Ingvar Carlsson
            så ofta talade om, nämligen ett gemensamt agerande inte bara strikt
            inom arbetsmarknadspolitiken utan också på det ekonomiska fältet
            i ett slags vid mening?
          </note>
          <note>
            Anf. 32 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Jag vill nog fortfarande sätta ett frågetecken för
            det sista. Där återstår mycket, men det är klart att om det har
            gått att samordna den ekonomiska politiken för att åstadkomma
            den typ av konvergens vi har i dag, kan man kanske också samordna
            politiken i en mer stimulerande riktning i Europa. Det är naturligtvis
            någonting som vi är intresserade av att diskutera.
          </note>
          <note>
            Men jag konstaterar att de fyra rubriker man samlas kring i Luxemburg
            om några veckor är entreprenörskap, anställningsbarhet, anpassningsbarhet,
            dvs.
          </note>
          <note>
            underlättande av strukturomvandlingar, samt jämställdhet mellan
            män och kvinnor. Här finns en svensk ansats i ett nötskal, och
            vi tänker naturligtvis vara oerhört aktiva under den här konferensen.
            Jag ser fram emot den och ser det som en framgång för Sverige
            att den nu kommer till stånd.
          </note>
          <note type="speaker">
            Anf. 33 EWA LARSSON (mp):
          </note>
          <note>
            Fru talman! För att kunna göra gemensamma offensiva satsningar
            krävs det ju också en gemensam inriktning på den politik man skall
            bedriva. Det krävs att man har samma synsätt på politiken och
            att man har en gemensam vision.
          </note>
          <note>
            Då undrar jag: Hur ser den gemensamma europeiska vision ut som
            socialdemokraterna i Sverige propagerar för tillsammans med de
            vänsterinriktade regeringar som statsministern tar upp här? Vad
            har vi för likheter med t.ex. den franska storskalighetsprincipen
            osv.?
          </note>
          <note>
            Anf. 34 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Jag tror att det är ett missförstånd att tro att
            vi skall ha samma politik i hela Europa. Det är det nationella
            parlamentet som bär ansvaret. Ewa
          </note>
          <note>
            Larsson och kollegerna här i församlingen skall faktiskt bestämma
            vart Sverige skall gå. Men vi kan ju lära av andra, och vi kan
            lära andra. Vi kan lära oss av andras erfarenheter och av egna.
            Det är detta det handlar om.
          </note>
          <note>
            Fransmännen ger nu uttryck för en ny inställning i bekämpandet
            av arbetslösheten jämfört med den gamla högerregeringen i Frankrike.
            Nu kan vi se i
          </note>
          <note>
            Europa att den tanke som förut hävdades av högern, nämligen att
            det krävdes ökade klyftor i samhället för att tillväxten skulle
            komma i gång och arbetslösheten sjunka, är på avskrivning. Det
            är en oerhörd seger för dem som står för jämställdhet, jämlikhet
            och solidaritet.
          </note>
          <note type="speaker">
            Anf. 35 EWA LARSSON (mp):
          </note>
          <note>
            Fru talman! Jag vill bara tala om att jag citerade det som statsministern
            sade om gemensamt agerande, gemensamma offensiva satsningar och
            samma synsätt.
          </note>
          <note>
            Det var statsministerns egna ord, och då frågade jag vad den
            gemensamma visionen var för att man skall kunna göra dessa satsningar
            med samma synsätt.
          </note>
          <note>
            De tidigare erfarenheter jag har av vänstersocialistisk politik
            i länderna inom EU är att man koncentrerar sig på stora infrastruktursatsningar,
            dvs. flera broar, mera kärnkraft och flera vägar.
          </note>
          <note>
            Anf. 36 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Då tror jag att Ewa Larsson har studerat dokumenten
            dåligt inför mötet i Luxemburg. Jag tror att det centrala vid
            Luxemburgmötet kommer att vara utbildning, utbildning och åter
            utbildning.
          </note>
          <note>
            Education, education and education, som Blair uttryckte det i
            valrörelsen. Så har även vi svenska socialdemokrater formulerat
            det. Där ligger tyngdpunkten nu.
          </note>
          <note>
            Därutöver handlar det också om anställningsbarhet utifrån andra
            utgångspunkter. Det finns en del inslag i förberedelserna inför
            Luxemburgmötet som innehåller väldigt mycket av svensk arbetsmarknadspolitik.
          </note>
          <note>
            Sedan får man väl fundera på varför det ser ut så.
          </note>
          <note>
            Dessutom lyfts jämställdheten nu fram som en faktor också i det
            här sammanhanget. Det handlar om kvinnornas rätt i ett arbetsmarknadspolitiskt
            perspektiv. Jag skulle nog passa mig litet för att kalla det för
            storskaliga och kärnkraftsorienterade superlösningar.
          </note>
          <note>
            Det är en ny våg i Europa, Ewa Larsson. Jag beklagar om de gröna
            står vid sidan av den vågen.
          </note>
          <note>
            Folkrätten i Turkiet
          </note>
          <note type="speaker">
            Anf. 37 OLOF JOHANSSON (c):
          </note>
          <note>
            Fru talman! Sedan mitten av maj har Turkiet från och till bedrivit
            anfallskrig i sin närregion, bl.a. långt in i Irak. Det är naturligtvis
            ett brott mot folkrätten som måste fördömas. Förra veckan var
            det fråga om en ny offensiv med 15 000 man, flygplansangrepp och
            pansarfordon. Hundratals människor dödas och lemlästas.
          </note>
          <note>
            Vilken är den svenska regeringens reaktion på detta övergrepp
            mot folkrätten?
          </note>
          <note type="speaker">
            Anf. 38 Statsrådet PIERRE SCHORI (s):
          </note>
          <note>
            Fru talman! Det är riktigt som Olof Johansson säger att nu i
            september har Turkiet ånyo, denna gång med 10 000 man, gått in
            i strid mot folkrätten i Turkiet. Det förorsakar stort humanitärt
            lidande. Det upprycker också stabiliteten och säkerheten i regionen.
          </note>
          <note>
            Därför kräver vi att Turkiet omedelbart avbryter sin militära
            operation och drar tillbaka sina trupper.
          </note>
          <note type="speaker">
            Anf. 39 OLOF JOHANSSON (c):
          </note>
          <note>
            Fru talman! Tack för svaret! Vilka åtgärder vidtar regeringen
            för att också mobilisera EU i denna kritik?
          </note>
          <note>
            Det är naturligtvis viktigt att EU tar sitt moraliska ansvar
            med det samarbete som är etablerat mellan EU
          </note>
          <note>
            och Turkiet på handelsområdet.
          </note>
          <note type="speaker">
            Anf. 40 Statsrådet PIERRE SCHORI (s):
          </note>
          <note>
            Fru talman! Nästa vecka samlas EU:s utrikesministrar. Jag är
            övertygad om att frågan kommer upp då. Vi här i Sverige får själva
            anledning att ta upp frågan under turkiska besök.
          </note>
          <note>
            Direktverkande el
          </note>
          <note>
            Anf. 41 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Fru talman! Jag står här med en liten folder som jag har fått
            som elkonsument i Haninge. Det är en liten artikel om hur vi som
            har direktverkande el skall göra.
          </note>
          <note>
            Det står så här: Vi har direktverkande elvärme.
          </note>
          <note>
            Hur blir det för oss i framtiden? Sitter vi som har direktverkande
            el med Svarte Petter? Ja, så kanske man kan se på situationen,
            men precis som i kortspelet Svarte Petter gäller det att spela
            rätt.
          </note>
          <note>
            Sedan står det hur man kan söka olika bidrag.
          </note>
          <note>
            Då konstaterar jag att om alla de i min kommun som har direktverkande
            el söker dessa bidrag på maximalt 30 000 kr finns inte mycket
            pengar kvar för de övriga 500 000 hushållen i Sverige som har
            direktverkande el.
          </note>
          <note>
            Min fråga till näringsministern är: Menar regeringen allvar med
            kärnkraftsavvecklingen, eller är den förtida avvecklingen av Barsebäck
            bara ett bondeoffer, och det kommer inget mer? Kommer vi att få
            ännu en ofinansierad överraskning när man skall betala bidragen
            till alla dem som vill ställa om sina elsystem?
          </note>
          <note>
            Anf. 42 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! För oss är det oerhört allvarligt att
          </note>
          <note>
            Sverige så tungt och under så lång tid investerat så mycket i
            kärnkraft, dvs. i ett energislag som svenska folket och den här
            riksdagen enhälligt sagt skall avvecklas.
          </note>
          <note>
            De som inte vill hjälpa till att ställa om från direktverkande
            el till någonting annat är verkligen beredda att spela med dessa
            villaägare. Vi är tre partier i riksdagen, Centern, Vänstern och
            Socialdemokraterna, som har sagt att vi är beredda att ta ansvar
            för det beslut som inte bara de tre partierna har fattat utan
            alla partier i Sveriges riksdag, nämligen att vi ska ställa om
            kärnkraften. För det har vi ett system där vi börjar omställningen.
          </note>
          <note>
            Vi tar fram lika mycket el som vi stänger av. Vi håller därmed
            marknaden i balans och kan på det sättet också hålla elpriset
            i balans. Men motfrågan måste bli: Hur har ni tänkt att lösa problemet
            för villaägarna, om ni inte är beredda att hjälpa till ställa
            om? Ni skall ju avveckla kärnkraften.
          </note>
          <note>
            Anf. 43 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Tack fru talman! Jag anser att det är jag som ställer frågorna.
            Det är vi som ställer frågorna. Det är vår kontrollfunktion på
            regeringen, så jag tänker fortsätta att ställa frågor.
          </note>
          <note>
            Socialdemokraterna har ju gjort en hel del investeringar på det
            här området. Det är alldeles riktigt.
          </note>
          <note>
            Många av dem som har direktverkande el i dag har faktiskt på
            1970-talet fått rådet att de skulle investera i direktverkande
            el.
          </note>
          <note>
            Jag kan bara konstatera att det kommer att bli en ganska stor
            ofinansierad överraskning när alla dessa skall ställa om. Det
            finns inte pengar i någon budget för detta. De 1,6 miljarder som
            finns med räcker inte till särskilt många hushåll.
          </note>
          <note>
            Precis som Barsebäcksavvecklingen inte finns med någonstans,
            finns inte heller den här notan med.
          </note>
          <note>
            Man kan ju räkna ut att det kommer att bli ungefär 15
          </note>
          <note>
            miljarder kronor som vi skattebetalare får betala via skattsedeln,
            även om det så tjusigt heter att det är ett bidrag vi får. Sedan
            får man lägga till de kostnader som den enskilde får ta själv.
            Det kan vara ganska mycket - kanske 100 000 per hushåll.
          </note>
          <note>
            Anf. 44 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Det finns faktiskt en skillnad mellan regeringen och Moderaterna.
            Regeringen är beredd att medverka till att ställa om energisystemet.
            Moderaterna är beredda att stänga kärnkraften, men inte att medverka
            till omställningen. Vilken konsekvens får detta för villaägarna?
            Det är den fråga som Moderaterna måste ställa sig.
          </note>
          <note>
            Vi har tagit fram pengar för att börja omställningen. Vi har
            tagit fram tillräckligt med pengar för att skapa lika mycket el
            som vi stänger av, så att vi håller marknaden i balans.
          </note>
          <note>
            Slutligen vill jag säga: Det är inget bondeoffer att ställa om
            till den ekologiskt uthålliga samhället. Det om något är att vara
            med och bygga det nya. Det är tyvärr som vanligt Moderaterna som
            inte är med och bygger det nya. Ni har en skuld outklarad med
            de villaägare som ni har sagt skall bli utan kärnkraft men inte
            få någonting annat i stället.
          </note>
          <note>
            Visering till Frankrike
          </note>
          <note type="speaker">
            Anf. 45 BENGT HURTIG (v):
          </note>
          <note>
            Fru talman! Jag vill ställa en fråga till statsrådet
          </note>
          <note>
            Pierre Schori. Frankrike har i en skrivelse till Utrikesdepartementet
            den 1 maj förklarat att man inte längre kommer att bevilja visering
            till dem som har främlingspass. Detta innebär naturligtvis stora
            problem för vissa invandrare i Sverige som av olika skäl inte
            har, och kanske inte heller kan få, svenskt medborgarskap.
          </note>
          <note>
            Jag har kommit i kontakt med en person från Libanon som sedan
            lång tid bor i Sverige och som har ett sådant arbete att han ofta
            måste resa till Frankrike.
          </note>
          <note>
            Nu riskerar han att förlora sitt arbete eftersom han hindras
            från att göra dessa resor till Frankrike.
          </note>
          <note>
            Det här är bara ett exempel. Det finns säkert fler.
          </note>
          <note>
            Min fråga är därför: Är den svenska regeringen beredd att ta
            upp det här problemet med Frankrike, antingen bilateralt eller
            i Schengens verkställande kommitté?
          </note>
          <note type="speaker">
            Anf. 46 Statsrådet PIERRE SCHORI (s):
          </note>
          <note>
            Fru talman! Den franska utlänningslagstiftningen är i stöpsleven.
            Den här frågan har nyligen kommit upp. Jag avser att i nästa månad
            ha överläggningar med min franske kollega i Paris, herr Chevènement,
            och då kommer den här frågan upp.
          </note>
          <note type="speaker">
            Anf. 47 BENGT HURTIG (v):
          </note>
          <note>
            Fru talman! Har man några möjligheter att förutsäga vad resultatet
            kan bli?
          </note>
          <note type="speaker">
            Anf. 48 Statsrådet PIERRE SCHORI (s):
          </note>
          <note>
            Fru talman! Det går inte med en fransman.
          </note>
          <note>
            Kronofogdemyndigheten
          </note>
          <note type="speaker">
            Anf. 49 SVEN BERGSTRÖM (c):
          </note>
          <note>
            Fru talman! Jag skulle vilja ta upp en fråga med skatteministern
            om hur absurda konsekvenser det kan få när statliga myndigheter
            och verk skall skära ned sina kostnader.
          </note>
          <note>
            Vi vet ju att Posten, SJ, Vägverket, Telia, åklagarväsendet,
            Tullen, kriminalvården och många andra myndigheter har rationaliserat
            och centraliserat mycket hårt under 1990-talet.
          </note>
          <note>
            Det exempel jag tänker ta upp nu gäller Kronofogdemyndigheten.
            De tidigare rationaliseringarna har ju givit färre arbetstillfällen,
            försämrad service och minskad trygghet för medborgarna. Det mest
            tydliga, mest aktuella och absurda exemplet på hur tokigt det
            kan bli är när Kronofogdemyndigheten nu har planer på att dra
            ner sin verksamhet mycket starkt.
          </note>
          <note>
            För Gävleborgs del har det aviserats en halvering av personalen,
            både i Söderhamn och i Hudiksvall.
          </note>
          <note>
            Kontoret i Ljusdal avvecklas helt. I Bollnäs försvann kontoret
            redan för några år sedan. Detta sker trots att indrivningsverksamheten,
            som Kronofogdemyndighetens personal arbetar med, är klart lönsam
            för samhället. De tar in mer pengar per person än vad de gör av
            med.
          </note>
          <note>
            Jag vill då fråga om skatteministern är beredd att ta några initiativ
            för att ta itu med de tokigheter som kan bli följden av att Kronofogdemyndigheten
            tror sig rationalisera.
          </note>
          <note type="speaker">
            Anf. 50 Statsrådet THOMAS ÖSTROS (s):
          </note>
          <note>
            Fru talman! Kronofogdemyndigheten bedriver ju en mycket viktig
            verksamhet. Det är också en verksamhet som i omfattning varierar
            med konjunkturerna. I lägen med dålig konjunktur, med en stor
            andel konkurser och stora ekonomiska problem ökar omfattningen
            av verksamheten. Det kan man se bakåt i tiden.
          </note>
          <note>
            Samtliga statliga verksamheter har ju under saneringsperioden
            fått besparingsbeting för att ge sin del till att den offentliga
            sektorn kommer i statsfinansiell balans.
          </note>
          <note>
            Både riksdagsledamoten och jag vet ju att det har varit fullständigt
            nödvändigt för att komma i det här läget, dvs. att vi nästa år
            ser fram emot balans igen.
          </note>
          <note>
            Det har inneburit att även Kronofogdemyndigheten har fått ett
            rationaliseringskrav på sig. För att underlätta deras verksamhet
            och för att de skall kunna arbeta klokare och effektivare har
            vi också gjort en regionalisering av Kronofogdemyndigheten, som
            underlättar deras hantering av rationaliseringskravet.
          </note>
          <note>
            Jag har fullt förtroende för att den rationaliseringen har skett
            på ett bra sätt. Jag har inga signaler som säger att det finns
            allvarliga problem i verksamheten, snarare att man sköter regionaliseringen
            mycket bra.
          </note>
          <note type="speaker">
            Anf. 51 SVEN BERGSTRÖM (c):
          </note>
          <note>
            Fru talman! När det gäller Söderhamn har ju statsmakterna satsat
            särskilda pengar på att försöka få fram 350 statliga jobb. De
            jobb man nu tar bort innebär naturligtvis att situationen för
            Söderhamn försämras. Det skulle kunna vara en enkel lösning att
            i stället låta Kronofogdemyndigheten ha kvar jobben i Söderhamn.
          </note>
          <note>
            Jag pratade med regiondirektören, Brännholm, och han lovade i
            princip på stående fot att om statsrådet Östros kan medverka till
            att han får några miljarder till kommer han att skicka in till
            statskassan tiodubbelt mer. Så effektiv är personalen inom Kronofogdemyndigheten.
            Därför är det så absurt att skära ned på det här sättet. Jag hoppas
            att statsrådet Östros är beredd att se över detta.
          </note>
          <note type="speaker">
            Anf. 52 Statsrådet THOMAS ÖSTROS (s):
          </note>
          <note>
            Fru talman! Jag hoppas och tror inte att Sven
          </note>
          <note>
            Bergström menar att man i Söderhamn skall få några miljarder
            till. Det handlar om några miljoner möjligen.
          </note>
          <note>
            Vi är ju statsfinansiellt på väg in i en situation som gör att
            vi slipper ha de hårda besparingsbeting som varit på de statliga
            verksamheterna under de senaste åren.
          </note>
          <note>
            De besparingsbetingen kom ju av mycket akuta skäl. Sverige var
            på väg in i väggen. Vi hade oerhörda problem att klara oss undan
            kapitalmarknadernas krav. Räntorna steg.
          </note>
          <note>
            Det är klart att det första steget för att se till att statlig
            verksamhet får de pengar man behöver är att komma i statsfinansiell
            balans. Då ökar tryggheten i deras verksamhet. Vi slipper dra
            in ytterligare medel.
          </note>
          <note>
            Vad som händer framöver är mycket svårt att säga. Det är i dag
            inte möjligt att utlova extra resurser till de olika myndigheterna,
            men vi är på god väg att slippa de besparingskrav som har legat
            på under så många år.
          </note>
          <note>
            Småföretagens villkor
          </note>
          <note type="speaker">
            Anf. 53 HENRIK S JÄRREL (m):
          </note>
          <note>
            Fru talman! Jag har en fråga till statsministern. Vi får väl
            se om det blir näringsministern som svarar.
          </note>
          <note>
            Vid det senaste årsskiftet tillsatte regeringen den s.k. Småföretagsdelegationen,
            vars syfte ju var att identifiera problem och föreslå åtgärder
            för att undanröja hinder för etablering av och tillväxt i småföretag.
          </note>
          <note>
            När delegationen för en tid sedan gick ut med ett upprop till
            ett antal departement och myndigheter med önskan om förslag till
            förenklingar och slopande av en del av det snåriga regelverk som
            omger företagandet blev svaren ofta knappa eller uteblev helt.
          </note>
          <note>
            Bl.a. uteblev svaren från Finans-, Arbetsmarknadsoch Socialdepartementen.
          </note>
          <note>
            Det är faktiskt inom småföretagen som den största sysselsättningsökningen
            förväntas ske, även enligt den socialdemokratiska regeringens
            bedömning. Min fråga är om regeringen verkligen allvarligt är
            inriktad på att förbättra småföretagens villkor. Och i så fall:
          </note>
          <note>
            Varför knyter inte statsministern den här delegationen till sig
            och till Statsrådsberedningen?
          </note>
          <note>
            Anf. 54 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Det är ju, precis som frågeställaren själv begriper,
            näringsministern som skall svara på sakfrågan, men om Järrel vill
            göra det här till en fråga om Regeringskansliets organisation,
            kan jag gärna svara. Det här bör åligga fackdepartementet. Detta
            är
          </note>
          <note>
            Näringsdepartementets viktigaste arbetsuppgift.
          </note>
          <note>
            Jag är ganska säker på att när vi nu äntligen har kommit i ett
            läge där vi slipper konkurserna bland småföretagen och i stället
            har en lång rad nyetableringar - nu startas varje dag många nya
            företag - går vi in i ett nytt klimat. Vi kommer att jobba i medvind.
          </note>
          <note>
            Jag är den förste att stryka under vikten av att förenkla och
            underlätta för de nya företagarna. Vi kan också göra det i den
            förvissningen att de kommer att jobba i ett Sverige som inte präglas
            av 50 000 konkurser, som fallet var en gång i tiden när Järrel
            hade ett visst inflytande över det hela.
          </note>
          <note type="speaker">
            Anf. 55 HENRIK S JÄRREL (m):
          </note>
          <note>
            Fru talman! Jag läser i Dagens Industri den
          </note>
          <note>
            30 september att nyföretagandet i Sverige har tappat tempo. Första
            halvåret 1997 registrerades 31 989 nya företag, och det var en
            minskning med 3,6 % i förhållande till året dessförinnan.
          </note>
          <note>
            Jag är tacksam för att statsministern svarade, eftersom de tre
            departement som inte svarade var de tre som inte är företrädda
            vid dagens frågestund. Då tycker jag att regeringschefen bör svara.
            Möjligen kan skatteministern göra det, men finansministern är
            inte här.
          </note>
          <note>
            Med tanke på avsaknaden av ett strategiskt näringspolitiskt program
            även vid den socialdemokratiska partikongressen kan man med visst
            fog fråga sig, om regeringen har någon strategi för att underlätta
            det företagande som skall stå för ökningen av sysselsättningen.
          </note>
          <note>
            Anf. 56 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Om herr Järrel nästa gång han tittar på utvecklingen
            av antalet konkurser minskar antalet nystartade företag med antalet
            konkurser, kommer
          </note>
          <note>
            Järrel att se att vi nu har en utomordentligt snabb och bra utveckling
            i Sverige. Det kan vi gemensamt glädja oss åt.
          </note>
          <note>
            Sedan kommer vi till nästa diskussion. Varför har det blivit
            så här? Herr Järrel kan vända sig till sin bänkgranne, som är
            en av orsakerna till att vi just nu upplever ett stort nyföretagande
            i landet. Räntan har halverats, Henrik Järrel. Vi har ingen inflation.
            Det är köpkraft i hushållen. Vi har förtroende i omvärlden.
          </note>
          <note>
            Vår valuta har stärkts. Det är återigen optimism på väg i det
            svenska samhället.
          </note>
          <note>
            Det är detta det handlar om, och då kommer också de nya företagen.
            Det där var något som kanske inte riktigt gällde då Henrik Järrel
            hade ett visst inflytande över hur politiken utformades.
          </note>
          <note>
            Folkomröstning om Amsterdamfördraget
          </note>
          <note type="speaker">
            Anf. 57 BIRGER SCHLAUG (mp):
          </note>
          <note>
            Fru talman! Jag skulle vilja ställa en fråga till statsminister
            Göran Persson.
          </note>
          <note>
            I dag skriver regeringen på ett nytt EU-avtal, som svensk lagstiftning
            skall underkastas. Det här har skett utan större debatt, vilket
            egentligen är väldigt märkligt.
          </note>
          <note>
            För några timmar sedan överlämnades över
          </note>
          <note>
            375 000 namnunderskrifter till Birgitta Dahl från EU-
          </note>
          <note>
            motståndare. Kravet var en ny folkomröstning om medlemskapet
            i EU. Det är den största namninsamling som har genomförts i Sverige.
          </note>
          <note>
            Det gamla avtal som vi folkomröstade om en gång i tiden gäller
            inte längre, utan vi har nu ett helt nytt avtal. På valsedeln
            när vi röstade förra gången stod det: Ja eller nej till det avtal
            som föreligger mellan
          </note>
          <note>
            Sverige och EU-länderna. Nu är detta avtal på vissa sätt förändrat,
            på mycket stora områden. Ett nytt avtal föreligger. Danmark, Irland
            och eventuellt också
          </note>
          <note>
            Portugal skall genomföra folkomröstningar. Varför kan inte den
            svenska regeringen acceptera en folkomröstning i Sverige i denna
            fråga?
          </note>
          <note>
            Anf. 58 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Det är helt enkelt en väldigt liten opinion för en
            folkomröstning i Sverige. Även om antalet underskrifter på namninsamlingen
            i och för sig är imponerande, är detta något som trots allt finns
            ute i marginalen.
          </note>
          <note>
            Jag tror att de allra flesta svenskar upplevde
          </note>
          <note>
            Amsterdamfördraget som en framgång för Sverige.
          </note>
          <note>
            Det var inte bara utomlands som det beskrevs så, utan det var
            också uppfattningen här hemma. Miljöfrågorna fick en starkare
            ställning. Även arbetslöshetsbekämpningen fick en starkare ställning.
            Vi nämnde jämställdhetsfrågorna och öppenheten på ett mer offensivt
            sätt - sådant som vi betraktar som svenska och nordiska frågor.
            Det sakliga innehållet i Amsterdamfördraget är av sådant slag
            att jag tror att det är väldigt svårt att få svenska folket att
            förstå att en folkomröstning skulle vara motiverad av fördraget.
          </note>
          <note>
            Birger Schlaug vet vidare precis som jag att väldigt många av
            dem som vill ha en folkomröstning om
          </note>
          <note>
            Amsterdamfördraget i själva verket inte är motståndare just till
            fördraget utan till EU som sådant. Folkomröstningen om det har
            vi redan haft.
          </note>
          <note type="speaker">
            Anf. 59 BIRGER SCHLAUG (mp):
          </note>
          <note>
            Fru talman! Det är ingen liten opinion för folkomröstning. Det
            är fråga om den största namninsamlingen någonsin. Också EU-kritiken
            är i dag större än någonsin i Sverige, och det beror bl.a. på
            att Amsterdamfördraget innebär ännu mer av union och ännu mer
            av överstatlighet.
          </note>
          <note>
            Det regeringen vill är att riksdagen skall ta ställning till
            detta, men den riksdag som sitter nu har inte mandat att föra
            över mer makt till EU. Vi som nu är ledamöter blev valda före
            inträdet i EU. Frågan måste vänta åtminstone till efter nästa
            val.
          </note>
          <note>
            Är det inte märkligt att man skall ha en sådan här folkomröstning
            i Danmark men inte i Sverige? Då uppstår frågan: Varför fungerar
            demokratin bättre i
          </note>
          <note>
            Danmark än i Sverige?
          </note>
          <note>
            Anf. 60 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Det är inte märkligt att man folkomröstar i Danmark.
            Det vet vi som nära följer dansk politik. Danskarnas sätt att
            hantera en EU-opinion som har varit splittrad är att komma tillbaka
            till folkomröstning och återigen komma tillbaka till folkomröstning.
          </note>
          <note>
            Den som förlorar en folkomröstning tenderar i regel att vilja
            ha en till. Det är den faran som vi bör beakta i Sverige, så att
            vi inte försätter oss i ett läge där vi folkomröstar om medlemskapet
            som sådant.
          </note>
          <note>
            Min bedömning är att en överväldigande folkmajoritet tycker att
            det som gjordes i Amsterdam förbättrade
          </note>
          <note>
            EU. Vi har redan folkomröstat om medlemskapet.
          </note>
          <note type="speaker">
            Anf. 61 BIRGER SCHLAUG (mp):
          </note>
          <note>
            Fru talman! Jag inbillar mig att regeringen har ett annat skäl
            till att inte acceptera folkomröstningen, och det är just att
            opinionen är väldigt EU-kritisk. Men problemet kvarstår ändå.
            I folkomröstningen röstade vi ja eller nej till det avtal som
            förelåg mellan Sverige och EU-länderna. Så stod det på valsedlarna.
            UD och andra gjorde t.o.m. konsekvensutredningar som beskrev just
            det avtalet.
          </note>
          <note>
            Nu är avtalet förändrat. Man kan diskutera innehållet, men det
            är kraftigt förändrat och innebär mer överstatlighet, trots att
            svenska folket vill ha mindre härav. Varför då inte gå den danska
            vägen?
          </note>
          <note>
            Anf. 62 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Därför att jag tilltror också den här församlingen
            sans och omdöme. Det är inte orimligt att Sveriges riksdag, med
            de kontakter som ledamöterna har ute i landet, orkar ta ansvar
            för ett sådant beslut som godkännandet av Amsterdamfördraget representerar.
            Det är en nog så god demokratisk ordning.
          </note>
          <note>
            Det är vidare så att vi i Sverige har anordnat folkomröstningar
            med stor varsamhet. Jag vill varna för en utveckling där man kommer
            tillbaka till folkomröstning sakligt sett i samma fråga. I så
            fall kan andra vilja lyfta fram andra frågeställningar i folkomröstningssammanhang.
          </note>
          <note>
            Översyn av timplanen i skolan
          </note>
          <note type="speaker">
            Anf. 63 MONICA GREEN (s):
          </note>
          <note>
            Fru talman! Jag har en fråga till skolminister Ylva
          </note>
          <note>
            Johansson.
          </note>
          <note>
            Alla beslut som vi skall fatta skall vara med utgångspunkt i
            barnens bästa, och då måste vi hela tiden vara beredda på förbättringar,
            t.ex. inom skolan. Det är generella lösningar som gäller alla
            men också möjligheter till lokalt inflytande. Nu har Skolkommittén
            lagt ett förslag om att timplanen skall ändras. I samband med
            det har det i medierna framkommit att timplanen skall skrotas.
          </note>
          <note>
            Tänker skolministern ändra timplanen och i så fall på vilket
            sätt? Skall timplanen få minskad betydelse eller skall den skrotas?
          </note>
          <note>
            Anf. 64 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Det är viktigt för skolans utveckling att det finns
            ett tillräckligt stort lokalt utrymme för pedagogisk utveckling,
            förnyelse och förändring i skolan, men det är också viktigt att
            vi har en nationell skolpolitik, att vi kan upprätthålla en tillräcklig
            kvalitet i skolan överallt i landet och en nationell likvärdighet.
            Det är i det perspektivet som timplanen måste ses.
          </note>
          <note>
            Jag tycker att det vore en bra utveckling i skolan att tidsstyrningen
            i skolan minskar till förmån för att låta läroprocessen och kunskapsmålen
            vara mera styrande i skolans arbete, men jag är inte beredd att
            lägga fram förslag om att skrota timplanen. Jag tror att det skulle
            innebära att vi saknar instrument för att garantera kvalitet och
            likvärdighet i svensk skola.
          </note>
          <note>
            Men jag välkomnar en utveckling där vi kan skapa andra, kanske
            bättre och mer verkningsfulla medel för att säkra kvalitet och
            likvärdighet i svensk skola. I det perspektivet kan det bli aktuellt
            att också se över timplanen.
          </note>
          <note type="speaker">
            Anf. 65 MONICA GREEN (s):
          </note>
          <note>
            Fru talman! Innebär det att vi i framtiden kan se att elever,
            lärare och föräldrar får ett stort inflytande lokalt, samtidigt
            som vi har de generella lösningarna i timplanen?
          </note>
          <note>
            Anf. 66 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Jag tror att det är nödvändigt, om skolan skall klara
            sitt svåra och viktiga uppdrag, att vi har ett stort lokalt engagemang
            med stort inflytande för elever, lärare och föräldrar. Regeringen
            har nyligen lagt fram förslag till riksdagen om att göra vissa
            förändringar i timplanen för att utöka möjligheterna till lokala
            prioriteringar, men det är någonting annat än att helt skrota
            timplanen. Den frågan skall ses i perspektivet av att vi också
            måste ha tillräckliga instrument för att säkra en nationellt hög
            kvalitet i vår skola och en nationellt likvärdig skola för alla
            barn.
          </note>
          <note>
            Insatser för barnfamiljerna
          </note>
          <note type="speaker">
            Anf. 67 TUVE SKÅNBERG (kd):
          </note>
          <note>
            Fru talman! Min fråga går till statsministern.
          </note>
          <note>
            Statsministerns kollega i Storbritannien, Tony
          </note>
          <note>
            Blair, rapporteras ha deklarerat att alla beslut i Storbritannien
            skall prövas mot hur familjen påverkas och gagnas av dem. Vi kristdemokrater
            välkomnar det, i all synnerhet när man av regeringsdeklarationen
            kunde ta del av att den socialdemokratiska regeringen inte har
            någon tanke om hur familjer skall gagnas eller inte gagnas.
          </note>
          <note>
            Skulle statsministern vilja utveckla något av vad hans kollega
            i Storbritannien tycker?
          </note>
          <note>
            Anf. 68 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Jag har svarat Skånbergs partiledare på den frågan
            i en partiledardebatt nyligen. Jag tycker att det som Tony Blair
            för fram är bra, och jag ansluter mig gärna till detta. Dock skall
            det fyllas med innehåll - det är viktigt.
          </note>
          <note>
            Vi har nu sett hur framför allt många barnfamiljer har haft det
            svårt. Den kris som vi har gått igenom i
          </note>
          <note>
            Sverige, med arbetslöshet och sönderkörda offentliga finanser,
            har i slutänden drabbat många människor.
          </note>
          <note>
            Det är därför som det är så viktigt att nu kunna säga, när det
            vänder uppåt igen, att det är barnen som sätts främst och därmed
            naturligtvis barnfamiljerna. Det är skolan som får pengarna. Det
            är en fri sjukvård för barn och ungdomar. Det är barnbidraget.
            Det är också andra insatser som riktas mot den gruppen.
          </note>
          <note>
            Politik är mer än vackra ord. Politik är gärningar.
          </note>
          <note>
            Det är efter dina gärningar du skall bli dömd.
          </note>
          <note type="speaker">
            Anf. 69 TUVE SKÅNBERG (kd):
          </note>
          <note>
            Fru talman! Jag vill inte döma statsministern - det får väljarna
            göra om ett år. Jag vill bara ytterligare få den utomordentligt
            fina inriktning bekräftad som statsministern redan angav, att
            han kanske håller med när statliga utredningar säger att den största
            och viktigaste brottsbekämpande resurs som vi har i landet är
            just familjerna. Är det en riktig inställning?
          </note>
          <note>
            Anf. 70 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Det finns ingenting som för ett barn ersätter uppväxten
            i ett tryggt hem. Så är det. Så har det alltid varit, och så kommer
            det förhoppningsvis att vara. Men vi vet att det finns vissa ungar
            som inte får växa upp där det är bra, som inte får stödet av mamma
            och pappa. Då skall skolan fungera. Då skall barnomsorgen fungera.
            Då skall vi vuxna som finns runt omkring fungera och våga visa
            att vi också tar ett ansvar, som individer, som goda vänner och
            kamrater.
          </note>
          <note>
            Här ligger, tycker jag, det bästa i ett praktiskt solidaritetsarbete,
            i vardaglig solidaritet. Det arbetet kan vi utföra allihop, men
            det utförs bäst i ett samhälle där man också har stöd i gemensamma
            insatser för denna fostrans gärning.
          </note>
          <note>
            Kadaverhanteringen
          </note>
          <note type="speaker">
            Anf. 71 ANNIKA NORDGREN (mp):
          </note>
          <note>
            Fru talman! Jag vill vända mig till statsministern för att få
            ett svar på en allmänpolitisk fråga, som ett helt litet samhälle
            i Skaraborg är mycket intresserat av. De får nämligen lida av
            den storskaliga svenska kadaverhanteringen. Faktum är att alla
            kadaver från
          </note>
          <note>
            Ystad i söder till Gävle i norr transporteras till denna lilla
            ort. De får verkligen lida av detta. Jag har själv varit där och
            sett vad de får uppleva. De här transporterna är farliga, därför
            att det är många smittade djur som ramlar ur transporterna. Det
            gäller inte minst att det stinker förfärligt, osv.
          </note>
          <note>
            Jag vill höra statsministerns syn på detta. Är regeringen beredd
            att utforma något slags riktlinjer för var sådan här industri
            får etableras? Jag hoppas att det inte skall vara på Storgatan
            i Stenstorps samhälle.
          </note>
          <note>
            Anf. 72 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Här går jag nog bet, som vi säger i
          </note>
          <note>
            Södermanland. Jag vet inte hur det där regleras och hur det skall
            styras. Någonstans skall väl också den hanteringen skötas, misstänker
            jag. Om det här sker på ett bra eller dåligt sätt har jag ingen
            kunskap om.
          </note>
          <note>
            Jag skall ta reda på fakta och sammanhang, och jag ber att få
            återkomma skriftligt med svar på frågan.
          </note>
          <note>
            Jag har ingen kompetens i den just nu.
          </note>
          <note type="speaker">
            Anf. 73 ANNIKA NORDGREN (mp):
          </note>
          <note>
            Fru talman! Jag vill tacka för det. Jag ser fram mot den skriftliga
            redogörelsen.
          </note>
          <note>
            Vi kan också koppla detta till vad som händer i
          </note>
          <note>
            Amsterdam och när det gäller EU:s reglering på området. Vårt
            kadaverförbud, dvs. det förbud som säger att vi inte får blanda
            kadavermjöl i animalieproduktion i Sverige, går ut den 31 december.
            EU-
          </note>
          <note>
            regleringen påverkar också på andra områden. Man får inte längre
            gräva ned några självdöda djur över huvud taget. Det kan knappast
            kallas kretslopp.
          </note>
          <note>
            Jag skulle vara glad om statsministern ville ta tag i de här
            EU-regleringarna och garantera att de svenska medborgarna slipper
            kadavermjöl i Sverige även fortsättningsvis efter den 31 december.
          </note>
          <note>
            Produktionsskatten på el
          </note>
          <note type="speaker">
            Anf. 74 EVA BJÖRNE (m):
          </note>
          <note>
            Fru talman! Jag har en fråga till näringsministern.
          </note>
          <note>
            När produktionsskatten på el infördes sades det att den allra
            mest elintensiva industrin skulle få en positiv särbehandling
            därför att den använder el som råvara i sin framställning. Det
            här har vi väntat på. Det kom inget besked i budgetpropositionen.
            Jag undrar nu om det här kommer att uppfyllas och i så fall när
            det kommer att ske.
          </note>
          <note>
            Anf. 75 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag tycker att vi har uppfyllt de önskemål som har
            ställts. Vi har vid två tillfällen ändrat produktionsskatten,
            och den sänks fr.o.m. den
          </note>
          <note>
            1 januari nästa år också. Det sker alltså en fortgående sänkning
            av produktionsskatterna.
          </note>
          <note>
            Jag vill ändå passa på att säga till den elintensiva industrin
            att vi nu mer och mer får en avreglerad elmarknad i Europa, och
            i Nordeuropa, och det betyder att elpriset kommer att vara ungefär
            detsamma runt om i Europa. Men det kommer alltid att vara en fördel
            att ligga nära produktionsanläggningar, därför att det är inte
            gratis att transportera el. Att då ligga t.ex. i
          </note>
          <note>
            Västernorrlands län, där 15 terawattimmar el produceras av vattenkraft
            - som annars måste säljas på en marknad långt bort - kommer alltid
            att vara en konkurrensfördel för den elintensiva industrin. Det
            är viktigt att komma ihåg, när rösterna ibland höjs, att vi har
            ett utomordentligt läge när vi har den elintensiva industrin nära
            våra produktionsanläggningar, genom att det kostar att transportera
            el.
          </note>
          <note type="speaker">
            Anf. 76 EVA BJÖRNE (m):
          </note>
          <note>
            Fru talman! Jag vill fråga näringsministern om det är rätt uppfattat
            att det inte kommer att ske någon positiv särbehandling av den
            elintensiva industrin. Är det som det är för dennas del?
          </note>
          <note>
            Anf. 77 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Det är inte som det är. Vi har en ambition att successivt
            ställa om produktionsskatterna.
          </note>
          <note>
            Men det viktigaste, Eva Björne, är ju att den elintensiva industrin
            i Sverige mår rätt bra. Vad gäller Eva
          </note>
          <note>
            Björnes egna hemtrakter kan jag säga att jag just såg
          </note>
          <note>
            Gränges redovisa sitt resultat. Jag tror att vinsten hade ökat
            med drygt 300 % i Gränges. Så illa är det inte att bedriva elintensiv
            verksamhet i ett land som styrs av socialdemokrater - ett land
            som Sverige.
          </note>
          <note>
            En likvärdig skola
          </note>
          <note type="speaker">
            Anf. 78 PER SUNDGREN (v):
          </note>
          <note>
            Fru talman! Jag vill ställa en fråga till skolminister
          </note>
          <note>
            Ylva Johansson.
          </note>
          <note>
            Vi kan i Sverige under 90-talet se växande inkomstklyftor och
            en dramatiskt ökande segregation med mycket utsatta bostadsområden,
            där vi har en koncentration av familjer med låga inkomster, låg
            utbildning och många språk. Tyvärr finns ofta även kriminalitet
            och missbruk i dessa områden. Det påverkar barnens skolgång. Vi
            kan också se att barnen i dessa skolor ofta har låga eller ofullständiga
            betyg.
          </note>
          <note>
            Därför vill jag fråga Ylva Johansson vad hon vill göra för att
            vi verkligen skall få en likvärdig skola, så att inte barn som
            växer upp i dessa bostadsområden och går i dessa skolor får ett
            mycket sämre utgångsläge än andra barn. Det har de faktiskt i
            dag.
          </note>
          <note>
            Anf. 79 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Det är ett mycket allvarligt problem som Per Sundgren
            tar upp. Hela lösningen på problemet går naturligtvis inte heller
            att finna inom skolans ram. Det handlar också om övriga livsvillkor.
          </note>
          <note>
            Låt mig ta ett exempel när det gäller ökade klyftor i samhället.
            En viktig klyfta är utbildningsklyftan, som har tenderat att öka.
            Vi gör nu stora insatser inom ramen för kunskapslyftet för att
            alla de vuxna som tidigare inte fått chansen till utbildning nu
            skall få det.
          </note>
          <note>
            Det behövs också tydligare prioriteringar inom skolans ram. Vi
            har satsat särskilda pengar på de skolor där svenska språket har
            en svagare ställning än i andra - de mer mångkulturella eller
            invandrartäta skolorna. Vi behöver en starkare styrning av resurserna
            inom skolan. Skolverket har nu i uppdrag att tydligare se till
            att kommunerna följer den lagstiftning som finns, vilken innebär
            att resurser skall fördelas utifrån elevernas behov.
          </note>
          <note>
            Vi har tack vare en framgångsrik ekonomisk politik gjort ett
            resurstillskott till skolan möjligt. Det bör framför allt gå till
            grundskolan, som extra resurser till de elever som är i behov
            av särskilt stöd.
          </note>
          <note type="speaker">
            Anf. 80 PER SUNDGREN (v):
          </note>
          <note>
            Fru talman! Ylva Johansson säger att man tänker satsa extra på
            dessa skolor. Då skulle jag vilja veta hur mycket extra resurser
            man är beredd att satsa. Jag har kunnat ta del av att det handlar
            om mycket marginella tillskott. I själva verket är situationen
            sådan, att man antagligen i dessa skolor skulle behöva dubbelt
            så stora resurser som i en del andra skolor. Skillnaderna är förskräckande
            stora mellan olika skolor.
          </note>
          <note>
            Jag skulle egentligen vilja att man inrättade ett särskilt riktat
            stöd som gick just till de skolor som inte når upp till målet
            om att alla skolor skall vara likvärdiga. Det kräver mycket rejäla
            resurser.
          </note>
          <note>
            Hur mycket vill regeringen satsa?
          </note>
          <note>
            Anf. 81 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Fru talman! Regeringen har presenterat att vi vill satsa 16 ytterligare
            miljarder på kommunsektorn för att kunna stärka kvaliteten i skolan,
            vården och omsorgen. Det är väsentligt mer än ett marginellt tillskott
            vad gäller kvaliteten i skolan.
          </note>
          <note>
            Jag delar uppfattningen att det många gånger kan vara en rimlig
            bedömning att vissa skolor skall ha väsentligt mycket mer resurser
            än andra för att kunna leva upp till kravet om en likvärdig skolgång
            för alla barn.
          </note>
          <note>
            Jag hoppas också att Per Sundgren delar bedömningen att det är
            sådana som Per Sundgren och andra som har kommunala uppdrag och
            som har möjligheten att göra bedömningar närmare verkligheten
            och verksamheten som skall göra prioriteringarna mellan olika
            skolor, för att se till att alla elever får en likvärdig skolgång.
            Min uppgift som skolminister är att se till att vi har tillräckligt
            skarpa instrument för att sätta press på kommunerna så att alla
            elever faktiskt når likvärdiga resultat och att kommunerna får
            ekonomiska möjligheter att förverkliga sina prioriteringar.
          </note>
          <note>
            Begravningsväsendet
          </note>
          <note type="speaker">
            Anf. 82 HANS KARLSSON (s):
          </note>
          <note>
            Fru talman! Vi kunde häromkvällen i TV se en beskrivning av hur
            begravningsväsendet fungerar, åtminstone på vissa håll i landet.
            Det var en upprörande bild som där gavs. Jag vill därför fråga
            statsministern om regeringen har uppmärksammat dessa missförhållanden
            och är beredd att vidta åtgärder för en bättre tingens ordning.
          </note>
          <note>
            Anf. 83 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Fru talman! Ja, det är vi. Jag såg för en gångs skull också på
            TV, vilket av lätt insedda skäl sällan sker.
          </note>
          <note>
            Jag såg detta program och upprördes av det. Man vet aldrig om
            programmet ger en korrekt bild, men det som sades och beskrevs
            - framför allt om hanteringen av döda på bårhus - var av sådant
            slag att vi bör titta på det. Vi bör ta en diskussion med i första
            hand de ansvariga sjukvårdshuvudmännen och höra vilket svar de
            har på frågan om hur detta sköts.
          </note>
          <note>
            Jag är efter samtal med socialministern beredd att på Hans Karlssons
            fråga svara att regeringen har sett programmet och kommer att
            ta initiativ för att granska om det ligger till på detta sätt
            i verkligheten. I så fall är det bara att omedelbart se till så
            att det rättas till.
          </note>
          <note>
            Det är oacceptabelt att sådant kan fortgå.
          </note>
          <note type="speaker">
            Anf. 84 HANS KARLSSON (s):
          </note>
          <note>
            Jag är nöjd med svaret. Tack så mycket.
          </note>
          <note>
            Användningen av amalgam
          </note>
          <note type="speaker">
            Anf. 85 MARIANNE ANDERSSON (c):
          </note>
          <note>
            Fru talman! Jag har en fråga till miljöministern.
          </note>
          <note>
            Den gäller kvicksilver - ett av de farligaste ämnen vi har. Kvicksilver
            är också en del av tandlagningsmaterialet amalgam.
          </note>
          <note>
            Riksdagen har tidigare beslutat att användningen av amalgam skall
            avvecklas senast år 1997, där vi befinner oss just nu. Det har
            inte skett. Utvecklingen pekar tvärtom nästan i motsatt riktning,
            är jag rädd för.
          </note>
          <note>
            Det sägs att amalgam är billigt och lätt att använda. Man bortser
            då från hälsoriskerna. Det finns en risk att amalgamet blir de
            fattigas tandlagningsmedel.
          </note>
          <note>
            Jag tycker att regeringen är mycket passiv när det gäller denna
            fråga. Jag vill fråga vad miljöministern avser att göra för att
            det skall ske en avveckling av användningen av kvicksilver? Finns
            det några planer på att införa t.ex. en miljöavgift på kvicksilver?
          </note>
          <note type="speaker">
            Anf. 86 Miljöminister ANNA LINDH (s):
          </note>
          <note>
            Fru talman! Vi håller på att bli av med kvicksilver inom alla
            områden. Kvicksilver används fortfarande bara inom några få begränsade
            områden. Om jag minns siffrorna rätt har över 90 % av amalgamanvändningen
            försvunnit. En liten del amalgam används fortfarande, men användningen
            är mycket begränsad jämfört med för bara några år sedan.
          </note>
          <note>
            Den frivilliga avveckling som skulle ske har alltså lyckats till
            stor del, men inte riktigt.
          </note>
          <note>
            Socialministern har ansvaret för amalgamutvecklingen. Hon följer
            den noga. Man ser vad man kan göra för att också den lilla amlagamanvändning
            som fortfarande förekommer avvecklas.
          </note>
          <note type="speaker">
            Anf. 87 MARIANNE ANDERSSON (c):
          </note>
          <note>
            Fru talman! Minskningen hade till stor del skett innan beslutet
            fattades. Det var en process som pågick. Nu har jag absolut uppfattningen
            att minskningen har avstannat. Man för resonemanget att amalgamet
            är billigare. När människor är trängda ekonomiskt är det lättare
            att välja att använda amalgam. Man inser inte riktigt vidden av
            det valet när det gäller hälsorisker.
          </note>
          <note>
            Därför skulle en utjämning av prisbilden vara väldigt värdefull.
            En miljöavgift på kvicksilver skulle vara en stor hjälp när det
            gäller avvecklingen av användningen av detta farliga ämne, som
            absolut inte hör hemma i människors kroppar.
          </note>
          <note type="speaker">
            Anf. 88 Miljöminister ANNA LINDH (s):
          </note>
          <note>
            Fru talman! Vi ser över kvicksilverfrågan, som jag sade, för
            att minska och få bort användningen av kvicksilver på nästan alla
            områden. Amalgamproblemet är känt. Socialministern och jag gör
            vad vi kan för att se över frågan. Vi kommer att fortsätta med
            det. Vi får återkomma när det gäller fortsatta åtgärder för att
            minska amalgamanvändningen ytterligare.
          </note>
          <note type="speaker">
            Anf. 89 TALMANNEN:
          </note>
          <note>
            Då är riksdagens frågestund denna vecka avslutad.
          </note>
          <note>
            Jag tackar regeringens företrädare och kammarens ledamöter för
            en intensiv och bra debatt.
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1996/97:154 Kapitalförluster
            och organisationskostnader vid beskattningen m.m.
          </note>
          <note>
            1997/98:Sk1 av Bo Lundgren m.fl. (m)
          </note>
          <note>
            1997/98:Sk2 av Isa Halvarsson och Karin Pilsäter (fp)
          </note>
          <note>
            1997/98:Sk3 av Per Rosengren m.fl. (v)
          </note>
          <note>
            1997/98:Sk4 av Ronny Korsberg (mp)
          </note>
          <note>
            med anledning av prop. 1996/97:170 Reformerad skatteflyktslag
          </note>
          <note>
            1997/98:Sk5 av Bo Lundgren m.fl. (m)
          </note>
          <note>
            1997/98:Sk6 av Michael Stjernström m.fl. (kd)
          </note>
          <note>
            1997/98:Sk7 av Isa Halvarsson och Karin Pilsäter (fp)
          </note>
          <note>
            1997/98:Sk8 av Ronny Korsberg (mp)
          </note>
          <note>
            med anledning av prop. 1996/97:172 Hantering av uttjänta varor
            i ett ekologiskt hållbart samhälle -
          </note>
          <note>
            ett ansvar för alla
          </note>
          <note>
            1997/98:Jo4 av Dan Ericsson m.fl. (kd)
          </note>
          <note>
            1997/98:Jo5 av Maggi Mikaelsson m.fl. (v)
          </note>
          <note>
            1997/98:Jo6 av Göte Jonsson m.fl. (m)
          </note>
          <note>
            1997/98:Jo7 av Elizabeth Nyström och Ingvar Eriksson (m)
          </note>
          <note>
            1997/98:Jo8 av Lennart Daléus m.fl. (c)
          </note>
          <note>
            1997/98:Jo9 av Gudrun Lindvall m.fl. (mp)
          </note>
          <note>
            med anledning av prop. 1996/97:173 Beskattning av bostadsförmån,
            m.m.
          </note>
          <note>
            1997/98:Sk9 av Bo Lundgren m.fl. (m)
          </note>
          <note>
            1997/98:Sk10 av Anders Svärd (c)
          </note>
          <note>
            1997/98:Sk11 av Michael Stjernström m.fl. (kd)
          </note>
          <note>
            1997/98:Sk12 av Isa Halvarsson och Karin Pilsäter
          </note>
          <note>
            (fp)
          </note>
          <note>
            1997/98:Sk13 av Ronny Korsberg (mp)
          </note>
          <note>
            med anledning av prop. 1996/97:175 Ändringar i polislagen m.m.
          </note>
          <note>
            1997/98:Ju2 av Kia Andreasson m.fl. (mp)
          </note>
          <note>
            1997/98:Ju3 av Hans Hoff m.fl. (s)
          </note>
          <note>
            1997/98:Ju4 av Alice Åström m.fl. (v)
          </note>
          <note>
            med anledning av prop. 1996/97:176 Lag om kärnkraftens avveckling
          </note>
          <note>
            1997/98:N3 av Carl Bildt m.fl. (m)
          </note>
          <note>
            1997/98:N4 av Göran Hägglund m.fl. (kd)
          </note>
          <note>
            1997/98:N5 av tredje vice talman Christer Eirefelt m.fl. (fp)
          </note>
          <note>
            1997/98:N6 av Birger Schlaug m.fl. (mp)
          </note>
          <note>
            med anledning av skr. 1997/98:20 1997 års redogörelse för företag
            med statligt ägande
          </note>
          <note>
            1997/98:N1 av Karin Falkmer m.fl. (m, c, fp, kd)
          </note>
          <note>
            1997/98:N2 av Eva Goës (mp)
          </note>
          <note>
            10 § Anmälan om fråga för skriftligt svar
          </note>
          <note>
            Anmäldes att följande fråga för skriftligt svar framställts
          </note>
          <note>
            den 2 oktober
          </note>
          <note>
            1997/98:33 av Peter Eriksson (mp) till justitieministern
          </note>
          <note>
            Lagen om hets mot folkgrupp
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 7 oktober.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 1 oktober
          </note>
          <note>
            1997/98:13 av Inger Davidson (kd) till socialministern
          </note>
          <note>
            Fosterbarn
          </note>
          <note>
            1997/98:16 av Marietta de Pourbaix-Lundin (m) till justitieministern
          </note>
          <note>
            Polisen
          </note>
          <note>
            1997/98:17 av Karin Pilsäter (fp) till justitieministern
          </note>
          <note>
            Polisens övertidsuttag
          </note>
          <note>
            1997/98:18 av Karin Pilsäter (fp) till justitieministern
          </note>
          <note>
            Hets mot folkgrupp
          </note>
          <note>
            1997/98:22 av Ann-Kristine Johansson (s) till arbetsmarknadsministern
          </note>
          <note>
            Företagshälsovården
          </note>
          <note>
            den 2 oktober
          </note>
          <note>
            1997/98:15 av Ola Karlsson (m) till kulturministern
          </note>
          <note>
            Sändningar via satellit
          </note>
          <note>
            1997/98:24 av Erling Bager (fp) till kulturministern
          </note>
          <note>
            Göteborgs Stadsteater
          </note>
          <note>
            1997/98:28 av Kenth Skårvik (fp) till kommunikationsministern
          </note>
          <note>
            S.k. trefältsvägar
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 7 oktober.
          </note>
          <note>
            12 § Kammaren åtskildes kl. 15.00.
          </note>
          <note>
            Förhandlingarna leddes av andre vice talmannen från sammanträdets
            början till ajourneringen kl. 12.39 och av talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
