<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--27</head>
          <docDate when="1997-11-07">1997-11-07</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Svar på interpellation 1997/98:25 om asylsökande
          </note>
          <note type="speaker">
            Anf. 1 Statsrådet PIERRE SCHORI (s):
          </note>
          <note>
            Fru talman! Sten Andersson har frågat justitieministern om hon
            avser att vidta några åtgärder så att det inte skall löna sig
            att ljuga i samband med att en ansökan om uppehållstillstånd inlämnas.
            Frågan är ställd mot bakgrund av den proposition (prop. 1997/98:36)
          </note>
          <note>
            regeringen beslutade om den 23 oktober i år rörande återkallelse
            av uppehållstillstånd.
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            De nuvarande bestämmelserna om återkallelse av uppehållstillstånd
            när en utlänning har lämnat oriktiga uppgifter infördes i utlänningslagen
            år 1989. Lagen gör en skillnad mellan de fall där den som berörs
            lämnat oriktiga uppgifter om sin identitet och fall där han eller
            hon lämnat oriktiga uppgifter om något annat. I 2 kap. 9 § utlänningslagen
            som reglerar den förstnämnda situationen anges att ett uppehållstillstånd
            skall återkallas om utlänningen har lämnat oriktiga uppgifter
            om sin identitet. Återkallelse skall dock inte ske om det kan
            antas att den oriktiga uppgiften inte har inverkat på tillståndsbeslutet
            eller om andra särskilda skäl talar emot återkallelse. Uttrycket
            "andra särskilda skäl" tar sikte på situationen där starka humanitära
            skäl talar för att utlänningen trots de oriktiga uppgifterna bör
            få stanna i Sverige. Fallet där de oriktiga uppgifterna rört någon
            annan omständighet än identiteten regleras i 2 kap. 10 §. Där
            anges att uppehållstillståndet får återkallas i den angivna situationen.
            Ingendera av bestämmelserna innehåller någon tidsgräns av det
            slag som bl.a. återfinns i i utlänningslagens regler om utvisning
            på grund av brott.
          </note>
          <note>
            Även i bestämmelserna om återkallelse av uppehållstillstånd på
            grund av vandel finns en tidsgräns angiven.
          </note>
          <note>
            Efter det att några enskilda fall uppmärksammats blev avsaknaden
            av tidsgräns föremål för en omfattande debatt förra året. Socialförsäkringsutskottet
            tog i sitt betänkande 1996/97:SfU5 bl.a. upp ett antal motioner
            som rörde återkallelse av uppehållstillstånd på grund av oriktiga
            uppgifter om främst identiteten.
          </note>
          <note>
            Utskottet avstyrkte i och för sig motionerna men anförde att
            det trots att de nuvarande reglerna ger utrymme för humanitära
            hänsynstaganden fanns anledning att se över regelsystemet. Utskottet
            anförde vidare att det erfarit att regeringen avsåg att ta upp
            frågan i den kommande parlamentariska rättsprocessutredningen.
          </note>
          <note>
            Regeringen gav senare i uppdrag till den parlamentariskt tillsatta
            kommittén om en ny instans- och processordning i utlänningsärenden
            (UD 1997:04) att med förtur utreda reglerna om återkallelse av
            uppehållstillstånd. Kommittén, där för övrigt företrädare för
            det parti som Sten Andersson tillhör finns med, föreslog i sitt
            delbetänkande Återkallelse av uppehållstillstånd (SOU 1997:67)
            bl.a. att en tidsgräns skulle införas. Endast om synnerliga skäl
            föreligger får återkallelse ske efter det att tidsgränsen passerats.
          </note>
          <note>
            Kommittén framhöll att det av humanitära skäl är viktigt att
            en utlänning efter en längre tids bosättning i normalfallet kan
            känna trygghet här och inte behöver känna oro för att inte längre
            få stanna kvar. Enligt kommittén kan en tidsgräns också tänkas
            bidra till att någon efter en tid vågar träda fram under sin rätta
            identitet.
          </note>
          <note>
            Fru talman! Regeringen delar helt kommitténs uppfattning. Det
            är självfallet viktigt att motverka att de som söker asyl i vårt
            land lämnar oriktiga uppgifter, men vi får därför inte tumma på
            vår humanitära grundsyn.
          </note>
          <note>
            Vad jag nu sagt innebär inte att jag tar lätt på att människor
            som söker skydd i vårt land lämnar oriktiga uppgifter. Enligt
            min uppfattning är det emellertid viktigast att identiteten hos
            en person klarläggs innan uppehållstillstånd beviljas. På det
            sättet undviks i största möjliga utsträckning att hela familjer
            tvingas bryta upp efter en lång tid i Sverige. Jag vill peka på
            att en av flera viktiga förutsättningar för de omfattande ändringar
            som infördes i utlänningslagen den 1
          </note>
          <note>
            januari i år var att identiteten skall vara utredd innan en utlänning
            ges uppehållstillstånd. En av förändringarna var att fingeravtryck
            numera får tas på alla asylsökande.
          </note>
          <note>
            Jag kan således svara Sten Andersson att regeringen redan har
            vidtagit åtgärder som siktar till att det inte längre skall löna
            sig för en asylsökande att lämna oriktiga uppgifter om sin identitet.
            Det viktiga är att åtgärderna vidtas i samband med att asylansökan
            lämnas, inte efter det att någon vistats många år i
          </note>
          <note>
            Sverige.
          </note>
          <note>
            Slutligen vill jag upprepa vad jag redan inledningsvis sade om
            att tidsgränser av liknande slag redan finns såväl vad gäller
            reglerna om utvisning på grund av brott som bestämmelserna om
            återkallelse av uppehållstillstånd på grund av vandel. Det finns
            således redan den konstruktionen på andra områden av utlänningsrätten.
          </note>
          <note type="speaker">
            Anf. 2 STEN ANDERSSON (m):
          </note>
          <note>
            Fru talman! Jag framställde den här interpellationen till justitieministern
            när jag hörde att detta eventuellt skulle leda till en proposition
            till riksdagen. Jag gjorde det inte direkt mot bakgrund av flyktingpolitiken
            utan mot de eventuella konsekvenser som en sådan proposition skulle
            kunna få i andra sammanhang. Jag blir också förvånad när jag läser
            den rubrik som kammarkansliet har snickrat ihop där det står asylsökande.
            Det handlar absolut inte den här interpellationsdebatten om.
          </note>
          <note>
            Statsrådet Schori besvarar denna interpellation.
          </note>
          <note>
            Han sade i medierna strax efter att detta blev offentligt att
            den här lagstiftningen egentligen redan finns.
          </note>
          <note>
            Min fråga är då: Måste vi ha nya lagar för att kunna tolka befintliga
            lagar?
          </note>
          <note>
            Sedan till själva sakfrågan. Jag inser att det ligger i flyktingskapets
            natur att man måste dölja sin identitet, dvs. i klartext att man
            måste ljuga för att kunna fly från sitt land. Men tyvärr har detta
            satts i system. Jag såg häromdagen en repris av ett program från
            BBC, som väl måste betraktas som en seriös TV-kanal, i vilket
            man beskrev hur detta har satts i system av penninghungriga människosmugglare.
            Men jag anser att det som nu görs, nämligen att införa en generell
            regel, inte är riktigt. Jag inser att den som flyr från sitt land
            ibland måste ljuga och dölja sin rätta identitet.
          </note>
          <note>
            Men jag tycker att man kan fatta beslut från fall till fall i
            stället för att bevilja generella asyler efter fyra år. Det kan
            nämligen få som konsekvens att människor som i andra sammanhang
            har ljugit och fått någon förmån kan börja referera till detta.
            De kan då fråga: Varför skall detta gälla dem och inte mig?
          </note>
          <note>
            Statsrådet säger att detta redan finns i den svenska lagstiftningen.
            Det tycker jag inte är något försvar.
          </note>
          <note>
            Det gör inte saken bättre. Jag tror i stället att detta kommer
            att skapa en ännu sämre förståelse för vår svenska flyktingpolitik
            och för dem som berättigat har skäl att få stanna i Sverige.
          </note>
          <note>
            Jag skall avsluta med att säga att oavsett de många och långa
            och ibland vackra orden som finns i detta svar blir min personliga
            tolkning att vi premierar ett system som innebär att brott lönar
            sig.
          </note>
          <note type="speaker">
            Anf. 3 RAGNHILD POHANKA (mp):
          </note>
          <note>
            Fru talman! Jag vill tacka för det klargörande svaret från Pierre
            Schori. Det fanns tidigare inte någon tidsgräns - och den finns
            fortfarande inte - vilket betydde att en människa som hade ljugit
            aldrig blev förlåten. Vi har motsvarande i svensk lag som gäller
            falsk urkund, dvs. när någon har gett oriktiga uppgifter. Efter
            två år blir detta preskriberat. Därför är jag som sitter i denna
            utredning väldigt glad för att vi får en tidsgräns.
          </note>
          <note>
            Partierna hade föreslagit olika antal år, och i propositionen
            föreslås fyra år. Kanske är det allra viktigaste att vi har fått
            en tidsgräns över huvud taget och att det finns utrymme för att
            förkorta tiden om det finns andra skäl, synnerliga skäl, humanitära
            skäl.
          </note>
          <note>
            Men när skall människor känna sig trygga i Sverige?
          </note>
          <note>
            Det har hänt att någon som har ljugit i 16 års ålder och sedan
            har fått stanna efter många år skulle utvisas. Det har varit sådana
            fall även om de ibland kunnat stoppas. Nu kan vi slippa den inhumana
            behandlingen av våra asylsökande. De får efter ett antal år känna
            sig trygga här. Tidigare hade vi en tidsgräns när det gällde brottslighet
            på fyra år. Det skulle alltså vara grövre att ljuga.
          </note>
          <note>
            Jag är oerhört glad att ha fått sitta i den här utredningen och
            för att vi har kommit fram till en ganska stor enighet, att det
            skall vara en tidsgräns. Om det sedan skiljer litet på antalet
            år har faktiskt mindre betydelse. Vi föreslår i några partier
            tre år, utredningen föreslog fem och i propositionen står det
            fyra. Det känns som en stor framgång för de här människorna.
          </note>
          <note>
            De kan känna sig trygga i Sverige och även söka svenskt medborgarskap.
          </note>
          <note>
            Det talades om att man skall minska utrymmet för oseriösa människosmugglare.
            Det tycker jag också.
          </note>
          <note>
            Men jag tror att en generös flyktingpolitik minskar utrymmet
            för människosmugglare. Det är det sista förtvivlade människor
            tar till när de skall fly från sitt land. Det ligger i flyktingskapets
            natur att man inte kan ha alla papper i ordning, att man inte
            har hunnit säga adjö till sina vänner och släktingar.
          </note>
          <note>
            Jag tycker att det är viktigt att man har kommit fram till den
            här propositionen, och troligen kommer den att gå igenom i riksdagen.
            Vi kommer att stödja den i stort.
          </note>
          <note type="speaker">
            Anf. 4 GUSTAF VON ESSEN (m):
          </note>
          <note>
            Fru talman! Jag är också glad över att ett lagförslag lagts fram
            som sätter en tidsgräns. Det var nog inte riktigt tanken från
            början hos vare sig statsråd eller andra att vi skulle ha en fast
            tidsgräns, men vi har fastnat för det. Efter många och långa överväganden
            i utredningen fastnade vi för fem år, där både socialdemokrater,
            centerpartister och moderater arbetade för detta. Sedan får man
            till sin förvåning se att det sänks till fyra år. Det kan man
            i och för sig göra, men det är svåra frågor, och jag tycker att
            det är litet konstigt. Man gör upp i en utredning som fått direktiv
            att försöka hitta en lösning, men sedan har den utredningen inte
            riktigt någon valör när det kommer till att skriva en proposition.
            Det blir litet svårare i framtiden att göra upp och försöka hitta
            gemensamma lösningar när man ser att regeringen går ifrån i dessa
            väldigt svåra frågor, där avvägningarna verkligen sker efter bästa
            förmåga hos alla inblandade. Det är inte så att någon försöker
            vara inhuman.
          </note>
          <note>
            Jag vill för min del säga att vi står fast vid fem år därför
            att vi kom överens om det i utredningen. Det var både socialdemokrater
            och centerpartister med på.
          </note>
          <note>
            I övrigt står vi helt bakom det som kommer att föreslås.
          </note>
          <note type="speaker">
            Anf. 5 Statsrådet PIERRE SCHORI (s):
          </note>
          <note>
            Fru talman! Jag vill börja med att tacka Gustaf von Essen och
            Ragnhild Pohanka för deras djupa engagemang i de här frågorna.
            Ert arbete har hjälpt oss att successivt förtydliga och förbättra
            utlänningslagen.
          </note>
          <note>
            Det ligger i sakens natur att man, när man försöker reformera
            och förbättra, lyssnar till alla, det civila samhället i stort
            också utanför riksdagen. Det är det som regeringen hade att göra
            när vi sammanjämkade olika uppfattningar, exempelvis tidsgränsen.
            Vi fastnade då, inte för tre år som vissa föreslog eller för fem
            år som majoriteten i utredningen kom överens om, utan för fyra
            år i stället.
          </note>
          <note>
            Jag vill vidare säga till Ragnhild Pohanka om människosmuggling
            att det är viktigt att sätta åt dem som tjänar grova pengar och
            lurar skjortan av folk och som också riskerar deras liv i processen.
            Därför har vi skärpt i lagstiftningen straffen för människosmuggling.
            Däremot skall flyktingen som sådan inte belastas. Att söka asyl
            är en mänsklig rättighet, och den förtvivlan och ångest som driver
            människorna till att lämna sitt land måste beaktas.
          </note>
          <note>
            Till slut vill jag säga att det här må sägas vara vackra ord,
            som Sten Andersson gjorde i sitt uttalande. För mig är vackra
            ord humanitet och rättsstat. Vad vi nu uppnår är att vi inte bara
            får likhet inför lagen utan också likhet i lagen.
          </note>
          <note type="speaker">
            Anf. 6 STEN ANDERSSON (m):
          </note>
          <note>
            Fru talman! Det är helt uppenbart att det vi nu uppnår konkret
            är att det lönar sig att vid asylansökan lämna felaktiga uppgifter.
            Det kan ingen komma ifrån.
          </note>
          <note>
            Den som kommer till Sverige och misstänker att de skäl som hon
            eller han eventuellt kan ha inte kommer att godkännas lämnar då
            - det förstår man mycket väl
          </note>
          <note>
            - felaktiga uppgifter. Det här förslaget innebär att den person
            eller den familj som försöker vara hederlig och spelar med öppna
            kort men vet att oddsen är dåliga inte får stanna i Sverige. Däremot
            kan de andra som har egna uppfunna skäl eller säger det som de
            har blivit ombedda av andra att säga, som kan vara skäl nog för
            att få stanna, får stanna kvar.
          </note>
          <note>
            Som jag sade tidigare inser jag att det ligger i själva flyktingskapets
            natur att man rätt så ofta måste lämna felaktiga uppgifter för
            att kunna lämna sitt land. Det bör man i så fall tala om när man
            söker asyl i Sverige och förklara varför man har falska papper
            eller en falsk identitet.
          </note>
          <note>
            Fru talman! Att även mitt parti verkar vara överförtjust i propositionen
            rör mig inte i ryggen. Statsrådet säger att man har frågat många.
            Jag skulle vilja ställa frågan: Vem har man egentligen frågat?
            Jag tycker fortfarande att man skall avgöra från fall till fall.
            Det kan här finnas skäl att lämna felaktiga uppgifter. Men att
            generellt bevilja asyl, trots att man vet att det funnits lögnaktiga
            uppgifter som skäl för att stanna, tycker jag är fel.
          </note>
          <note>
            Till sist: Jag delar den uppfattning som fru Pohanka har, att
            om vi öppnar portarna helt till Sverige finns det inga skäl för
            människosmuggling.
          </note>
          <note type="speaker">
            Anf. 7 RAGNHILD POHANKA (mp):
          </note>
          <note>
            Fru talman! Jag vill betona att en utredning inte utgör något
            beslut utan en vägledning för regeringen att skriva sina propositioner.
            Vi har ju sett tidigare att man har avvikit. Här har man inte
            avvikit från principen. Principen är att sätta en tidsgräns, som
            vi stöder.
          </note>
          <note>
            Jag menar att fyra år kan vara bra. Vi vill ha en kortare tid.
            Men jag kan förstå att man vill sätta tidsgränsen fyra år. T.o.m.
            de som har begått grova brott kan få stanna efter fyra år, om
            det finns skäl för det.
          </note>
          <note>
            Fyra år måste vara den absolut högsta gränsen.
          </note>
          <note>
            Om man har använt sig av några slarviga lögner behöver detta
            inte jämställas med grov brott. Men om man döljer grova brott
            genom lögner, blir det fråga om ett helt annat ställningstagande.
            Då avser jag inte att man har suttit i fängelse i sitt hemland,
            eftersom det ofta inte är grova brott som föranleder fängelsestraff
            i de länder som flyktingar kommer ifrån.
          </note>
          <note>
            Jag kan också hålla med om att människor som gjort sig skyldiga
            till grov människosmuggling - som
          </note>
          <note>
            Pierre Schori nämnde - bör hållas efter och straffas eftersom
            de ofta har satt flyktingars liv på spel genom båttransporter
            och resor i järnvägsvagnar.
          </note>
          <note>
            Om man jämför människosmugglarna med någon som förfalskar ett
            pass är det lika stor skillnad mellan dessa som det är mellan
            ett lindrigt brott och ett grovt brott. Det är min åsikt.
          </note>
          <note>
            Jag vill tacka för propositionen och ser den som en ljusning
            för de människor som har levt ett osäkert liv här.
          </note>
          <note type="speaker">
            Anf. 8 GUSTAF VON ESSEN (m):
          </note>
          <note>
            Fru talman! Det är ju riktigt som statsrådet Schori säger, att
            man gör en sammanvägning för att så småningom komma fram till
            ett resultat. Regeringen har det yttersta ansvaret för en sådan
            sammanvägning och därmed också för att lägga fram ett förslag
            till riksdagen. Det är bara så att regeringen uppdrog åt utredningen
            - NIPU, som den kallas för - att göra denna sammanvägning. Det
            var ett tilläggsdirektiv som vi fick efter diskussion i riksdagen
            och socialförsäkringsutskottet. Vi trodde att vi hade gjort en
            sammanvägning där vi tog hänsyn till de olika frivillighetsorganisationer
            som var inkopplade och till andra allmänna omständigheter. Det
            uppnåddes ju en enighet mellan centerpartisterna, moderaterna
            och socialdemokraterna på den här punkten, men sedan kom det ett
            nytt förslag.
          </note>
          <note>
            Jag har i och för sig ingen kritik mot fyraårsgränsen. Vi kunde
            nog också ha hamnat där. Men jag tänker på tekniken inför framtiden.
            Skall vi anstränga oss och försöka att göra upp i dessa utredningar
            eller inte? Skall vi verkligen anstränga oss för att hitta gemensamma
            lösningar, om det ändå kommer ett helt annat förslag från regeringen,
            utan att den egentligen har haft någon kontakt med parterna? Det
            känns litet svårt.
          </note>
          <note>
            Sten Andersson är rädd för att detta kan ge signaleffekter. Hela
            resonemanget bygger på att Invandrarverket får resurser och metoder
            för att göra bättre identitetskontroller från början. På det viset
            kan man utmönstra dem som har falska handlingar eller som ljuger
            om sina identiteter. Det är ju där som resurserna skall sättas
            in och som jobbet skall göras. Då kommer vi inte att behöva uppleva
            det som vi nu har gjort, att många i efterhand kryper fram med
            falska identiteter då det kanske var en dålig handläggning från
            början. Det gäller att göra det stora jobbet vid gränserna.
          </note>
          <note type="speaker">
            Anf. 9 Statsrådet PIERRE SCHORI (s):
          </note>
          <note>
            Fru talman! Jag har utförligt redovisat regeringens syn i svaret,
            och jag har inget mer att tillägga.
          </note>
          <note type="speaker">
            Anf. 10 STEN ANDERSSON (m):
          </note>
          <note>
            Fru talman! Jag tror att vi alla är överens om att det ligger
            i flyktingskapets natur att det för att lämna det land som man
            är politiskt förföljd i kan krävas att man måste tricksa och ljuga,
            och det är fullt försvarbart. Men om man har lyckats komma ifrån
            det land där man har varit politiskt förföljd, varför skall man
            då när man söker asyl i Sverige ljuga om sin identitet och om
            varför man har tricksat för att komma ut från sitt gamla hemland?
          </note>
          <note>
            Det är uppenbart att vi nu kommer att ge signaler till människor
            att man premieras om man söker asyl i
          </note>
          <note>
            Sverige och lämnar fel uppgifter - och jag förstår inte varför
            man inte kan tala om som det är. De som talar sanning får däremot
            mindre chans att få stanna. Detta måste strida mot allt sunt svenskt
            och västerländskt tänkande.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1997/98:36 om barnkonventionen
          </note>
          <note type="speaker">
            Anf. 11 Statsrådet PIERRE SCHORI (s):
          </note>
          <note>
            Fru talman! Karin Israelsson har frågat mig på vilket sätt regeringen
            avser att agera så att situationen för barn från f.d. Jugoslavien,
            som befinner sig i Sverige med avlägsnandebeslut, uppfyller barnkonventionens
            krav. Karin Israelsson har även frågat om regeringen är beredd
            att agera så att barnfamiljer och ensamstående unga män kan erhålla
            uppehållstillstånd när viss tid förflutit efter det att de lagakraftvunna
            besluten inte har kunnat verkställas.
          </note>
          <note>
            Innan jag inleder med en kort tillbakablick vill jag bara för
            tydlighetens skull nämna att jag utgår ifrån att
          </note>
          <note>
            Karin Israelsson i sina frågor syftar på barn som kommer från
            nuvarande Förbundsrepubliken Jugoslavien.
          </note>
          <note>
            Samtidigt som Sverige har beviljat uppehållstillstånd till ett
            stort antal personer från Förbundsrepubliken Jugoslavien finns
            det även de som har fått avslag på sina asylansökningar. Anledningen
            till att man i vissa situationer fattat avslagsbeslut är att de
            sökande inte har ansetts vara i behov av skydd här. Det normala
            i en sådan situation är att de sökande återvänder till hemlandet.
            Så skedde också till en början.
          </note>
          <note>
            Mellan åren 1993 och 1995 kunde ca 30 000 personer återvända,
            men sedan 1995 har verkställighet av avvisnings- och utvisningsbeslut
            i stort sett varit omöjliga att genomföra. De jugoslaviska myndigheterna
            i
          </note>
          <note>
            Belgrad har vägrat att ta emot de egna medborgarna som till största
            delen kommer från Kosovoprovinsen.
          </note>
          <note>
            Det finns en för detta sammanhang viktig princip som inte har
            följts i de här fallen, nämligen den att varje land skall vara
            öppet för sina egna medborgare.
          </note>
          <note>
            Sverige tillämpar den principen och den finns t.o.m.
          </note>
          <note>
            inskriven i regeringsformen.
          </note>
          <note>
            Det är viktigt att den här principen upprätthålls.
          </note>
          <note>
            Ett fritt resande över gränserna förutsätter att staterna kan
            utgå ifrån att utlänningar som reser in över deras gränser i normalfallet
            kan återvända till sitt hemland.
          </note>
          <note>
            Det här gäller även för Sverige. Principen är även viktig med
            tanke på att nya asylsökande anländer hit, bl.a. personer som
            tidigare har fått skydd i Tyskland.
          </note>
          <note>
            Om vi finner att de personerna inte är i behov av skydd här är
            det viktigt att de kan återsändas, så att den situation som vi
            har i dag inte uppstår igen.
          </note>
          <note>
            Om principen respekterades skulle dessutom möjligheterna att
            bevilja viseringar till medborgare i
          </note>
          <note>
            Förbundsrepubliken Jugoslavien öka. Som läget är i dag, när jugoslaviska
            medborgare som lämnat landet inte tillåts att återvända på ett
            enkelt sätt, blir det problematiskt att bevilja visering för besökande.
            Som alla förstår är det viktigt att de personer som nu är bosatta
            här kan besökas av sina släktingar. Det är också viktigt att det
            ekonomiska utbytet inte hämmas, ett utbyte som Förbundsrepubliken
            Jugoslavien så väl behöver ha med omvärlden.
          </note>
          <note>
            Jag hoppas att vi skall ha ett avtal inom kort. Det finns ett
            färdigförhandlat avtal, och jag hoppas att problemet med undertecknandet
            skall vara löst.
          </note>
          <note>
            Jag vill nu återknyta till Karin Israelssons direkta frågor och
            i det sammanhanget erinra om några praxisbildande beslut som fattades
            i november 1996. Utlänningsnämnden tog då ställning i tolv ärenden
            rörande barnfamiljer just från Förbundsrepubliken Jugoslavien.
            Familjerna hade vistats i Sverige sedan
          </note>
          <note>
            1991 och 1992, och deras beslut om avvisning hade inte kunnat
            verkställas på grund av den vägran att ta emot egna medborgare
            som jag just har berättat om. I
          </note>
          <note>
            elva av de tolv ärendena beviljade Utlänningsnämnden familjerna
            uppehållstillstånd av humanitära skäl.
          </note>
          <note>
            Den avgörande faktorn var att barnen i familjerna ansågs ha fått
            en stark anknytning till Sverige. Nämnden tog även särskild hänsyn
            till den långa vistelsetiden i Sverige samt till det faktum att
            besluten inte kunnat verkställas. I ett ärende, där familjerna
            vistats i
          </note>
          <note>
            Sverige sedan slutet av 1994, beviljades inte uppehållstillstånd.
          </note>
          <note>
            De här vägledande besluten har resulterat i att ca
          </note>
          <note>
            2 700 personer från Förbundsrepubliken Jugoslavien, i huvudsak
            barnfamiljer och personer som fått anknytning hit genom giftermål
            eller samboskap, har fått stanna i Sverige. Fortfarande vistas
            emellertid ca
          </note>
          <note>
            2 000 personer här med lagakraftvunna avlägsnandebeslut, och
            de flesta av dem är ensamstående. Även i dessa fall görs dock
            individuella bedömningar, och starka humanitära skäl kan åberopas
            i samband med en s.k. ny ansökan.
          </note>
          <note>
            Jag håller med Karin Israelsson om att den uppkomna situationen
            är allt annat än önskvärd. Jag ser det som allvarligt om barns
            hälsa och utveckling äventyras. Jag vill dock understryka att
            alla ärenden prövas individuellt, och att hänsyn tas till den
            nya portalbestämmelsen om barnens bästa i utlänningslagen. Som
            redan framgått har ju också barnkonventionens principer fällt
            utslag i en hel rad ärenden.
          </note>
          <note>
            Som dock också framhållits i den migrationspolitiska propositionen,
            som riksdagen ställt sig bakom, är det samtidigt så att principen
            om barnets bästa, som slås fast i barnkonventionen, alltid måste
            vägas mot samhällets intresse av att reglera invandringen. Principen
            får inte drivas så långt att det förhållandet att någon är barn
            nästan i sig blir grund för uppehållstillstånd. Det är inte heller
            alltid entydigt vad som i den konkreta situationen är det bästa
            för ett barn. Många gånger måste en avvägning göras mellan alternativ
            som har såväl goda som dåliga konsekvenser för barnen.
          </note>
          <note type="speaker">
            Anf. 12 KARIN ISRAELSSON (c):
          </note>
          <note>
            Fru talman! Jag vill först tacka invandrarministern för svaret
            på min interpellation. Bakgrunden är, som jag också refererar
            i min frågeställning, alla de ungdomar som inte kan återvända
            till sitt forna hemland
          </note>
          <note>
            Jugoslavien. De har tillbringat flera år av sin uppväxttid i
            flyktingförläggningar runt om i vårt land.
          </note>
          <note>
            När så beslutet kommer om att återvända hem, saknas deras forna
            hembygd, och deras hemland vägrar att ta emot dem. Det är, som
            ministern påpekar, ett problem som måste lösas länder emellan,
            och som också är likartat i alla de länder som har tagit emot
            asylsökande från forna Jugoslavien.
          </note>
          <note>
            Jag förstår mycket väl de principer som är vägledande för den
            svenska flyktingpolitiken. Det skall finnas flyktingskäl och behov
            av skydd innan asylsökande personer får stanna i vårt land. Sedan
            uppstår då dessa oväntade händelser där människor, både barn och
            ungdomar, fastnar i ett Kafkaliknande tillstånd.
          </note>
          <note>
            De har ingen rätt att leva i det svenska samhället, ta ett arbete
            eller påbörja en utbildning, och de har ingen möjlighet att åka
            till hemlandet. Var går egentligen smärtgränsen för dessa människor
            innan deras framtid är helt förstörd på grund av dessa påfrestningar?
          </note>
          <note>
            Finns det någon tidsgräns som skulle kunna prövas?
          </note>
          <note>
            Varför inte den fyraårsgräns som föreslås när det gäller andra
            förhållanden? Skulle invandrarministern kunna medge att det vore
            en lämplig tidsgräns om man beviljade dessa människor uppehållstillstånd
            efter fyra år i vårt land när de inte kan återvända hem?
          </note>
          <note>
            Barn och ungdomar far helt tydligt illa i våra flyktinganläggningar.
            Bengt Erik Ginsburg, f.d. flyktingläkare, beskrev i en artikel
            i DN den 20 oktober sin vanmakt inför främst barnens situation.
            Han belyste också den till synes inte helt rättvisa fördelningen
            av uppehållstillstånd för dem som kommer från Kosovo,
          </note>
          <note>
            Kroatien och Bosnien. De som kom från Bosnien i krigets första
            skede fick oftast uppehållstillstånd snabbt. De som kommit senare
            får inte stanna.
          </note>
          <note>
            Han talar om en tyst masskatastrof i våra flyktingförläggningar,
            där barnen ställs inför ett känslomässigt bråddjup - kallt och
            svart. De lider av posttraumatiska stressyndrom. Mardrömmar och
            sömnsvårigheter är vanliga, och de stänger av för att slippa verkligheten.
            En del barn blir nästan psykotiskt avstängda eller autistiska.
          </note>
          <note>
            Man kan fråga sig varför inte den sjukvårdspersonal som finns
            på våra förläggningar har sett detta.
          </note>
          <note>
            Saknar man denna skolning eller frågar man inte efter denna kunskap?
            Barn glöms ofta bort i dessa sammanhang. Deras situation blir
            ofta ställd åt sidan.
          </note>
          <note>
            Förra veckan hade jag ett samtal med en kvinna från Iran som
            sitter med sina två barn i en flyktingförläggning. Tre sängar
            tar upp all yta i det lilla rummet.
          </note>
          <note>
            Lekplats saknas inomhus, och grannarna röker kopiöst. Barnen
            saknar stimulans, och ännu efter 1 ½ år har inte någon sjukvårdspersonal
            eller annan ansvarig frågat hur dessa barn mår.
          </note>
          <note>
            Jag menar heller inte att vi skall öppna våra gränser för alla
            hjälpbehövande som inte faller in under flyktingkonventionen.
            Men jag menar att de flyktingar som söker asyl hos oss skall få
            ett humant och värdigt mottagande. Mycket har skett, det vet jag
            som har följt dessa frågor under ett antal år. Men med tanke på
            dessa rapporter inser jag att det återstår mycket att göra för
            att uppfylla barnkonventionens krav på behandling av de barn och
            unga som finns här hos oss.
          </note>
          <note>
            Jag ser i svaret på min interpellation att Utlänningsnämndens
            praxis har inneburit att fler barnfamiljer har fått stanna i vårt
            land. Jag håller också med ministern i den diskussion han för
            i svaret om vad som rätt och fel när det gäller att barn också
            skall stanna. Men det blir ju problem när hemlandet vägrar att
            ta emot den asylsökande. Det blir också svårigheter om landet
            som man skall återvända till inte kan anses som alldeles säkert.
            Det här oroar naturligtvis människorna ytterligare. Jag anser
            att den individuella behandlingen av varje ärende skall ske i
            belysning av den psykiska press som dessa människors tillvaro
            leder till. Väg in barnens hälsotillstånd!
          </note>
          <note>
            Jag vill till slut fråga ministern om han är beredd att genomföra
            en utbildning i barnkonventionen för alla som arbetar på våra
            flyktingförläggningar.
          </note>
          <note type="speaker">
            Anf. 13 RAGNHILD POHANKA (mp):
          </note>
          <note>
            Fru talman! Det här gäller naturligtvis också barn från andra
            länder som har det på samma sätt. Och jag delar Pierre Schoris
            uppfattning att ett land skall vara skyldigt att ta emot sina
            medborgare. Det här skulle undertecknas den 4 juli, och det är
            tydligen inte klart ännu. Men därifrån till att man skall återsända
            dem i och med att landet tar emot dem tycker jag att det är ganska
            lång väg att gå.
          </note>
          <note>
            Den fria rörligheten gäller inte alla, har jag förstått. Jag
            har sett på Arlanda hur man plockar folk, bl.a. min egen man,
            åt sidan eftersom de har ett avvikande utseende. Man måste kolla
            om det är riktigt.
          </note>
          <note>
            Har de däremot inte det från det land som min man kommer från,
            klarar de sig ända till passkontrollen.
          </note>
          <note>
            Varför inte låta passkontrollen avgöra detta? Men det hör inte
            hit. Det här gäller barn.
          </note>
          <note>
            De barn som väntar i flera år på uppehållstillstånd, får inte
            sina grundläggande behov tillgodosedda. De får inte skolgång och
            inte ordnad tand- eller sjukvård.
          </note>
          <note>
            Framför allt får de inte den trygghet som är det allra viktigaste
            för ett barns utveckling till en hel människa.
          </note>
          <note>
            Särskilt illa är det för dem som skall gå gymnasiet -
          </note>
          <note>
            och de är fortfarande barn upp till 18 år. Enligt barnkonventionen
            är vi skyldiga att ge barnet allt som det behöver till det yttersta
            av våra resurser. Våra resurser när det gäller de här barnen innebär
            helt självklart att de skall få uppehållstillstånd tillsammans
            med sina familjer.
          </note>
          <note>
            Sverige har ett ibland dunkelt historiskt förflutet när det gäller
            utlämningar. Låt oss inte delvis upprepa det. De här barnen har
            nästan aldrig någonstans att komma hem till. Deras hus är raserade,
            och när de kommer till sina byar kan det hända att de körs ut
            av andra människor som har tagit huset i besittning. De här barnens
            familjer är ofta inte ens själva skyldiga till den långa väntan.
            Ofta har ju deras hemländer vägrat att ta emot dem. De är inte
            önskvärda där, och de är inte heller önskvärda här.
          </note>
          <note>
            Vi vet vad det betyder för barn att inte bli sedda, att ingen
            vill ha dem. Tonåringar som inte får gymnasieutbildning - vad
            betyder det för deras framtid?
          </note>
          <note>
            Vilket stöd får de av sina föräldrar, av lärare och av flyktingförläggningens
            personal? Och vad hjälper det dem om vi tidigare har tagit emot
            många?
          </note>
          <note>
            En annan fråga gäller gömda barn. Barnen skall enligt barnkonventionen
            inte behöva lida för föräldrarnas handlingar. De här barnen har
            inte begärt att få bli gömda i Sverige. De begär att få stanna
            - liksom sina föräldrar. Men att bli gömda har de inte begärt.
          </note>
          <note>
            Jag har träffat många gömda flyktingar. Varför gömmer de sig?
            Jo, det beror på en välgrundad fruktan för att återvända. De är
            alltså typiska de facto-flyktingar
          </note>
          <note>
            - något som vi har tagit bort i vår utlänningslag.
          </note>
          <note>
            Det är inget nöje att vara gömd - varken för föräldrar eller
            barn. De har det väldigt svårt. Här anser jag att det behövs en
            amnesti. Det behöver inte bli en uppmaning att gömma sig. Andra
            amnestier har inte fått den inverkan på flyktingpolitiken eller
            givit de signalerna att det skulle vara fullt okej att göra så
            här.
          </note>
          <note>
            Jag anser att myndigheterna måste sätta stopp för de här obarmhärtiga
            avvisningarna. Vi som känner till förhållandena och de personer
            som vi har träffat, måste tala om att det är på det här viset.
            Vi måste sätta stopp för avvisningar av barn. Det gäller i fråga
            om f.d. Jugoslavien, men det gäller även andra barn som har väntat
            länge. Vi har ju ibland sänt barn till barnläger i Afrika. Man
            har inte fått tag i deras föräldrar. Det har varit ensamma barn.
            Det har hänt att man har skickat dem dit. För de barnen anser
            jag att det klart måste vara bättre att vistas i Sverige. Så få
            som de är, tror jag inte att detta skulle minimera våra chanser
            att hålla invandringen på en acceptabel nivå.
          </note>
          <note type="speaker">
            Anf. 14 Statsrådet PIERRE SCHORI (s):
          </note>
          <note>
            Fru talman! Det är oerhört viktiga frågor som tas upp. Barnen
            saknar oftast röst att själva föra fram det som är bäst för dem.
          </note>
          <note>
            Jag tror för det första att vi är eniga om grunden till den aktuella
            frågan, nämligen att förbundsrepubliken Jugoslavien inte tar emot
            sina egna medborgare som inte har asylskäl i Sverige. Detta är
            ett grundläggande problem, som vi måste komma över. Jag hoppas
            att vi skall lösa detta genom ett avtal. Vi måste ha enhetliga
            regler i världen, och vi måste få en situation där alla länder
            följer folkrätten, dvs. också detta att de tar emot sina egna
            medborgare.
          </note>
          <note>
            För det andra är det naturligtvis en jättelik skillnad mellan
            att vara ett svenskt infött barn och att vara ett flyktingbarn,
            oavsett vilket land man lever i. Jag skulle ändå vilja hävda att
            ett flyktingbarn i Sverige eller ett barn till en asylsökande
            i Sverige har det långt mycket bättre än på många andra håll.
            Det vet vi som har besökt flyktinglägren.
          </note>
          <note>
            Vi kan aldrig sudda ut minnen från terror, krig och sådant. Det
            kommer de säkert att bära med sig hela livet. Men man sätter in
            allt vad man kan i form av sjukvård, hälsovård, barnaktiviteter,
            förskola och sådant. Skolbarn får naturligtvis skolundervisning
            också, och föräldrarna aktiveras så långt det går i barnverksamheten.
          </note>
          <note>
            Sedan finns det naturligtvis fall, som Bengt Erik
          </note>
          <note>
            Ginsburg redogjorde för, där barn har så starka traumatiska upplevelser
            och så stark rädsla och ångest att de inte kan ta in någonting.
            Då måste naturligtvis de här starka humanitära skälen komma in,
            och då kommer de medicinska aspekterna in. Som jag redogjorde
            för, gick Utlänningsnämnden i elva av tolv sådana här typfall
            efter de humanitära skälen.
          </note>
          <note>
            Jag tror att det är viktigt att fortsätta att hålla uppmärksamheten
            på detta område. Det gör vi också.
          </note>
          <note>
            Och i den mån det skulle behövas utbildning av personal i barnkonventionen
            vill jag naturligtvis medverka till detta. Jag vet att det förekommer
            redan, och om det behövs ytterligare och mera på bredden skall
            vi gärna medverka till det, fru talman.
          </note>
          <note type="speaker">
            Anf. 15 KARIN ISRAELSSON (c):
          </note>
          <note>
            Fru talman! Jag vill tacka invandrarministern för den komplettering
            som gavs i detta senare svar. Det är riktigt att barnen saknar
            röst, och min förhoppning är att de skall kunna få en röst. De
            här barnen lever i en märklig situation, där familjen inte är
            en s.k. normalfamilj. De lever under en väldigt stark press, och
            de har ofta minnen med sig från ett krigshärjat land, där nära
            släktingar och anhöriga har torterats eller omkommit, där allt
            vad de äger och har är raserat. Vi har kanske många gånger svårt
            att förstå de upplevelser som de har med sig i bagaget, och vi
            tror att ett svenskt samhälle och en flyktingförläggning skulle
            kunna vara ett absolut stöd för att komma bort från dem.
          </note>
          <note>
            Så länge man också har ett avvisningsbeslut framför sig, i ett
            land där man inte känner att man kan fortsätta att verka, kommer
            oron naturligtvis att påverka hela familjen, och inte minst barnen.
            De känner intuitivt att föräldrarna inte har den trygghet som
            de vanligtvis behöver känna.
          </note>
          <note>
            Jag hoppas att det verkligen är så som statsrådet säger, men
            man får höra många berättelser, särskilt om de unga män som har
            suttit länge i väntan. De tycker att det inte är möjligt att påbörja
            skolutbildning, inte är möjligt att ta ett arbete, inte är möjligt
            att tänka sig en framtid här i Sverige och inte heller möjligt
            att tänka sig en framtid i Jugoslavien. De sitter i en situation
            som är mycket svår och mycket märklig, och det kommer också att
            skada dem för framtiden.
          </note>
          <note>
            Vilken framtid har de? Jag tycker att vi skall ta ett ansvar
            även för de här pojkarna och se till att de också får en framtid
            så snart som möjligt i vårt land eller se till att lösa det genom
            avtalet med Jugoslavien.
          </note>
          <note type="speaker">
            Anf. 16 RAGNHILD POHANKA (mp):
          </note>
          <note>
            Fru talman! Nej, vi är inte eniga i den här frågan,
          </note>
          <note>
            Pierre Schori. Det är helt klart att vi inte är eniga i fråga
            om den här interpellationen, medan vi var eniga i fråga om den
            förra.
          </note>
          <note>
            Vi bryter sakta ned människor i det här landet. Det är ingenting
            nytt, och det fortsätter. Det är mycket allvarligt att vi låter
            människor gå under psykiskt. Vi behöver bara gå till psykläkare,
            även för vuxna, för att få veta det, men nu handlar det om barn.
          </note>
          <note>
            De har så svåra upplevelser. De har kunnat se en släkting eller
            granne bli mördad, och de har kunnat åse våldtäkter. De har dessa
            posttraumatiska stressyndrom och måste få behandling för det.
            Sedan lägger vi på dem ytterligare att de skall vara på flyktingförläggningar
            i åratal. Jag talade om gömda barn förut, men det gör jag inte
            nu. De är dessutom oskyldiga till att de har fått en så lång väntan.
            Då är det vårt ansvar att låta de här personerna stanna i Sverige.
          </note>
          <note>
            The benefit of doubt är det viktigt att ta med här, eftersom
            vi får ta det landets skuld som inte tog emot dem. Det är bara
            en liten tröst att de har det bättre här.
          </note>
          <note>
            Jag vill också, liksom Karin Israelsson, slå ett slag för de
            unga männen. Många av dem var barn när de kom hit. Barn räknas
            man som upp till 18 år i dag. En del kom hit därför att de vägrade
            gå ut i krig, och det kan vänta dem både fängelse och andra straff
            när de kommer hem.
          </note>
          <note>
            Att skicka med familjerna pengar, som har föreslagits, innebär
            bara att de kommer att muddras redan på Belgrads flygplats. Det
            är alltså inte mycket nytta de pengarna gör. Man skulle i så fall
            ha t.ex. en bank där nere. Men om dessa stater vet att de har
            pengar med sig eller får tillgång till pengar kommer de snart
            att vara utan. Jag har sett hur man bötfäller människor som inte
            har gjort någonting ont bara för att komma åt de pengar som de
            eventuellt har med sig hem. Jag hoppas på en ändring i den här
            frågan.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1997/98:38 om nedläggning av Electrolux
            i Alingsås
          </note>
          <note>
            Anf. 17 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Lena Klevenås har frågat mig vilka åtgärder regeringen
            tänker vidta för att förhindra att företag, som Electrolux i detta
            fall, i dagens Sverige bara kan lägga ned verksamhet utan att
            samhället har laglig rätt att ställa krav. Hon har även frågat
            mig vilka åtgärder regeringen tänker vidta för att förhindra att
            det är billigare att lägga ned verksamhet i Sverige än i andra
            EU-länder.
          </note>
          <note>
            Välståndsökningen i Sverige i modern tid har byggt på att vi
            deltagit i den internationella handeln och att vi har haft ett
            näringsliv som kunnat konkurrera framgångsrikt på världsmarknaden.
            Under de senaste 20 åren har den internationella ekonomiska integrationen
            fördjupats. De multinationella företagens dominans i världsekonomin
            har blivit allt starkare, och de har i dag en mycket stor betydelse
            för nationers välstånd. Inte minst spelar de multinationella företagen
            en viktig roll som en väsentlig drivkraft för ekonomisk tillväxt
            genom bl.a. utveckling och spridning av ny teknik och nya produktionssätt.
          </note>
          <note>
            Sveriges regering och riksdag har små möjligheter att påverka
            de multinationella företagens globala strategier. Däremot kan
            statsmakterna göra mycket för att förbättra det inhemska näringsklimatet.
            Vi står alltså inför utmaningen att genomföra en kraftfull, samordnad
            regional- och näringspolitik så att Sverige blir en attraktiv
            miljö att göra investeringar och framtidssatsningar i, för såväl
            multinationella företag som för små företag och enskilda entreprenörer.
            En sådan politik måste naturligtvis vara anpassad till de nya
            globala förutsättningarna.
          </note>
          <note>
            I det nya kunskapsbaserade samhället tenderar banden mellan näringslivet
            och det övriga samhället att bli tätare. Arbetskraftens kompetens
            är en oerhört betydelsefull faktor för att bevara och skapa nya
            företag inom avancerad produktion i Sverige och för att locka
            hit utländska företag.
          </note>
          <note>
            Att stifta lagar som generellt förbjuder företagsnedläggningar
            är inte önskvärt. Detta skulle motverka en strukturomvandling
            som främjar ökat välstånd och långsiktigt trygga jobb. Dessutom
            skulle de multinationella företagen undvika att investera i Sverige,
            vilket på sikt skulle få förödande konsekvenser för sysselsättningen
            och vår industriella kompetens.
          </note>
          <note>
            Oavsett vilken global strategi företag väljer anser jag att företagen
            har ett moraliskt ansvar gentemot de anställda och den ort och
            den bygd företagen verkar i.
          </note>
          <note>
            Enligt min mening är det vanligt att företag som lägger ned eller
            minskar verksamheten bidrar till ersättningsjobb och utveckling
            på den ort som drabbas.
          </note>
          <note>
            Lagstiftningen om sociala och arbetsrättsliga förhållanden måste
            förbättras på det internationella planet för att bl.a. motverka
            att arbetsvillkoren blir allt sämre. I dag finns det för stora
            skillnader mellan olika länder inom detta område. För att förbättra
            förhållandena är det viktigt att vi fortsätter att driva denna
            fråga inom både EU och ILO.
          </note>
          <note>
            Lena Klevenås tar i sin andra fråga upp vilka åtgärder regeringen
            kan vidta för att förhindra att det är billigare att lägga ned
            verksamheten i Sverige än i andra EU-länder.
          </note>
          <note>
            Det problem Lena Klevenås tar upp är vidare än så och berör många
            olika områden. T.ex. konkurrerar olika länder, både inom EU och
            i andra delar av världen, med olika statliga stödåtgärder om företags
            lokaliseringar. Genom WTO-avtalet och statsstödsreglerna inom
            EU begränsas de statliga stödmöjligheterna. De nuvarande reglerna
            är enligt min uppfattning dock inte tillräckliga.
          </note>
          <note>
            Vad beträffar statsstöd inom EU anser jag t.ex. att det är mycket
            viktigt att medlemsländerna förhindras att genom nationella regionalpolitiska
            stödinsatser eller med medel från strukturfonderna medverka till
            att produktion och jobb i någon större skala flyttas från en region
            inom EU till en annan, såvida det inte leder till välståndsutveckling
            och främjar sysselsättningen i ett helhetsperspektiv.
          </note>
          <note>
            Om nuvarande regler för statsstöd och strukturfonderna tillämpades
            på ett konsekvent och strikt sätt skulle inte omotiverade omlokaliseringar
            av företag med samhällsstöd kunna ske. Det är därför av största
            vikt att medlemsstaterna respekterar de gemensamma reglerna och
            att Europeiska kommissionen ser till att dessa följs. Från regeringens
            sida följer vi fortlöpande tillämpningen av de gemensamma regler
            som finns.
          </note>
          <note>
            Europeiska kommissionen ser för närvarande över de gemensamma
            statsstödsreglerna.
          </note>
          <note type="speaker">
            Anf. 18 LENA KLEVENÅS (s):
          </note>
          <note>
            Fru talman! Oktober kallas den svarta oktober i
          </note>
          <note>
            Alingsås. Mer än 300 människor har blivit varslade om att de
            blir av med sina jobb. Människor är både förtvivlade och mycket
            upprörda.
          </note>
          <note>
            Hela beslutet om nedläggning av Electrolux i Alingsås är fullkomligt
            obegripligt. De anställda på
          </note>
          <note>
            Electrolux har gjort allt vad de har kunnat och allt vad företaget
            begärde. Det har också företagsledningen erkänt; man säger att
            det inte finns något ytterligare som man hade kunnat förvänta
            att människor skulle ha gjort. Bl.a. har de denna vackra sommar
            haft säsongsarbetstid. I stället för att ha normal semester och
            normal ledighet har de haft 43-timmarsvecka, arbetat på lördagar
            och haft kortare semester. Flödet i fabriken har blivit snabbare,
            lagren har krympt, man har rationaliserat, man har effektiviserat,
            man har levererat i exakt tid efter varje kunds önskemål, och
            vinsterna har ökat och är högre än förväntat. Man förväntade
          </note>
          <note>
            7 % inom koncernen, och det blir 2 ½ miljard kronor.
          </note>
          <note>
            Det finns alltså ingen olönsam fabrik i Alingsås, och människor
            undrar naturligtvis: Hur kan detta ske?
          </note>
          <note>
            Hur kan ett stort svenskt multinationellt företag lägga ned ett
            lönsamt företag, och hur kan vi politiker låta detta ske utan
            att agera? Vad kan vi politiker göra?
          </note>
          <note>
            Vad kan den svenska regeringen göra för att behålla jobb i Sverige?
            Vi säger ju att makten över produktionen skall ligga i folkets
            händer, men det är ju långt från verkligheten. Electrolux skall
            ta bort 12 000
          </note>
          <note>
            arbetstillfällen i världen och lägga ned 25 fabriker.
          </note>
          <note>
            Alingsåsfabriken är bara en av dem.
          </note>
          <note>
            Människorna är upprörda och begriper inte vad det är som sker.
            Jag har samtalat med dem, och de undrar: Vad är det som händer,
            och hur kan det gå till på det här viset? De tycker att regeringen
            inte har gjort vad den har kunnat. Jag vill fråga: Varför har
            regeringen inte agerat tidigare? Kunde regeringen ha agerat tidigare?
            Finns det någonting som vi kan göra?
          </note>
          <note>
            Kan vi bara tillåta att sådant här sker?
          </note>
          <note>
            Jag tror att det är nödvändigt att förklara de företagsnedläggningar
            och strukturrationaliseringar som sker inom de stora multinationella
            företagen för de svenska medborgarna. Annars blir detta fullkomligt
            obegripligt. Jag skulle verkligen vilja att statsrådet
          </note>
          <note>
            Sundström försökte förklara för människorna på
          </note>
          <note>
            Electrolux vad det är som har skett och varför.
          </note>
          <note>
            Företagsledningen har fått frågor, och den svarar bara att den
            måste göra detta för att vinsten skall bli högre, att det är mer
            lönsamt i Italien, dit produktionen skall flyttas. Man har frågat
            företagsledningen om den tänker placera någon annan verksamhet
            i Alingsås, och det säger den att den inte kan. Har företaget
            avsatt några pengar? har man frågat företaget. Nej, det har det
            inte.
          </note>
          <note>
            Är det enda som regeringen då kan göra att säga att företaget
            borde ta ett socialt ansvar? Företaget kommer uppenbarligen inte
            att göra det. Det är viktigare att konkurrera och att öka aktieägarnas
            vinster än att ta ett socialt ansvar för de anställda eller för
            orten
          </note>
          <note>
            Alingsås. Människor är förtvivlade och förbannade -
          </note>
          <note>
            ursäkta uttrycket, fru talman. De undrar vad det är som pågår
            och behöver en förklaring till vad som sker.
          </note>
          <note>
            Som svar på frågan: Ni lämnar alltså bara ruinerna efter er?
            svarar ledningen: Ja.
          </note>
          <note>
            Vad säger regeringen?
          </note>
          <note>
            Anf. 19 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag tycker att det här samtalet kan delas upp i två
            delar. Den första delen gäller företagens behov av att ständigt
            åstadkomma en mer effektiv produktion för att kunna konkurrera
            på en världsmarknad. Det är företagets sak att hantera det - det
            är inte regeringens.
          </note>
          <note>
            Jag har i samtal med Electrolux ledning fått redovisat hur de
            tänker i Sverige och i övriga världen, och min bild är att ledningen
            anser att Sverige är ett bra land att investera i. Det är viktigt
            att regeringen upprätthåller ett bra näringslivsklimat i vårt
            land.
          </note>
          <note>
            Den andra fråga handlar om hur ett företag tror att man kan genomföra
            förändringar i sitt företag och hur det påverkar företaget i dess
            helhet. På den punkten delar jag Lena Klevenås upprördhet. Om
            man inte tar social hänsyn till de anställda, orten eller bygden
            är jag inte övertygad om att det gagnar företaget. Det finns många
            tydliga exempel på att företag som har misskött miljön, företag
            som inte har tagit social hänsyn eller företag som har exploaterat
            människor i vårt land eller i andra delar av världen har blivit
            mycket hårt straffade för detta av kunderna. Sådana exempel finns
            det många.
          </note>
          <note>
            Jag utgår faktiskt från att Electrolux i det här fallet ställer
            upp och försöker hitta lösningar både för bygden och för de anställda.
            Jag tror att det är skadligt för
          </note>
          <note>
            Electrolux och dess aktieägare att nonchalera opinionen. Electrolux
            är ju ändå ett företag som tillverkar konsumentartiklar och som
            därmed är oerhört beroende av hur konsumenterna ser på företaget.
          </note>
          <note>
            Det som väl egentligen är Lena Klevenås fråga i interpellationen
            är om riksdagen eller regeringen kan ålägga företagen restriktioner
            när det gäller möjligheten att genomföra neddragningar eller nedläggningar.
          </note>
          <note>
            Det tror jag inte är möjligt. Om Sverige skulle införa sådana
            regler skulle det leda till att Sverige blev mindre intressant
            att investera i.
          </note>
          <note>
            Det är bara att konstatera att vi just nu har en mycket glädjande
            utveckling i vårt land. Vi har faktiskt betydligt större investeringar
            av utländskt kapital i Sverige än av svenskt kapital i utlandet.
            Jag tror att det sammanhänger med att vi nu är på väg in i en
            mycket bättre situation: Vi har ordning på ekonomin, vi har fått
            ned räntorna, det ser ut som om Sverige nu är på väg att bli ett
            av de där länderna som under ganska lång tid kan ha en bra tillväxt.
            Det attraherar naturligtvis utländskt kapital, och vi behöver
            utländskt kapital. Det tycker jag att vi uppnår genom att satsa
            på ett bra klimat i stället för att med lagar förhindra förändringar.
          </note>
          <note>
            Jag anser att Lena Klevenås och jag som minister och alla kunder
            som köper Electrolux varor - vitvaror och dammsugare och vad det
            kan vara frågan om -
          </note>
          <note>
            skall ställa krav på företaget. När företaget gör förändringar
            skall man ställa upp för sin bygd och för sina anställda. Gör
            man inte det straffar marknaden företaget. Lena Klevenås och jag
            är en del av denna marknad.
          </note>
          <note type="speaker">
            Anf. 20 LENA KLEVENÅS (s):
          </note>
          <note>
            Fru talman! Jag tackar återigen för svaret. Vi har fått bättre
            ordning på Sveriges ekonomi, och det är naturligtvis oerhört viktigt.
            Det är också glädjande att utländska investeringar i Sverige ökar.
            Många människor på Electrolux och i Alingsås undrar över vilka
            dessa investeringar är. Tjänar vi verkligen på att företag flyttar
            omkring så som de gör? Det vore väldigt bra om statsrådet kunde
            nämna några exempel på investeringar som har gjorts i Sverige.
          </note>
          <note>
            Jag frågar mig ändå om inte vi som politiker måste stärka balansen
            mellan arbete och kapital nu när ekonomin blir så globaliserad.
            Det grundar jag bl.a. på att det måste vara någonting som har
            hänt i denna balans.
          </note>
          <note>
            Arbetarnas villkor försämras. Länderna försöker locka till sig
            etableringar genom så goda villkor som möjligt för företagen.
            Ibland har de villkoren vackra namn, som frizoner, liberalisering
            och flexibilisering, men i själva verket kan lönerna vara låga
            och arbetsmiljön under all kritik. Villkor som vi trodde var försvunna
            från det moderna arbetslivet återuppstår. Det kan vara en fördel
            att ha väldigt dåliga villkor för de arbetande människorna.
          </note>
          <note>
            Detta är naturligtvis ett globalt problem, men jag skulle önska
            att vi åtminstone inom EU hade regler som gjorde att företag inte
            kan spela ut länder mot varandra.
          </note>
          <note>
            De arbetande människorna är ju mycket mer beroende av denna öppna
            världsekonomi. De senaste 30
          </note>
          <note>
            åren har det skett en ökning. Tidigare jobbade 30 %
          </note>
          <note>
            av löntagarna inom den öppna världsekonomin, och nu är det 90
            %. Vi är i stort sett allihop beroende av att den globala ekonomin
            fungerar.
          </note>
          <note>
            Statsrådet säger att de stora multinationella företagen har haft
            stor betydelse för välståndet i världen.
          </note>
          <note>
            Men man kan också säga att de har haft stor betydelse för fattigdomen
            i världen, därför att klyftorna ökar.
          </note>
          <note>
            Arbetslösheten ökar också. De nya produktionssätt och den nya
            teknik som har utvecklats inom företagen leder till att allt färre
            människor får anställning. Det är inte så att antalet anställda
            inom dessa stora industrier och koncerner ökar, utan de minskar.
          </note>
          <note>
            Något annat som har hänt som är mycket oroande är att förmögenhetskoncentrationen
            har blivit så enorm. Det finns ingen historisk motsvarighet till
            allt det kapital som är samlat på några få händer nu på 90-
          </note>
          <note>
            talet. Stora investeringar är gjorda t.ex. i Sydostasien, i de
            företag och de länder som har varit väldigt framgångsrika där.
            Hur skall dessa företag kunna exportera och sälja alla dessa produkter
            om löntagarna i världen får allt sämre villkor och arbetslösheten
            breder ut sig? Då finns det ingen marknad för alla dessa produkter.
            Det finns mängder med områden där man ser att överkapaciteten
            är ett enormt problem. Då kommer naturligtvis hela världsekonomin
            så småningom att råka i kris. Det kommer inte att fungera.
          </note>
          <note>
            Jag tror att vi har kommit alldeles för långt på vägen mot det
            som man brukar kalla de nyliberala tankarna. Det är de som dominerar.
            Kapitalet har haft och har alldeles för stor betydelse. Avkastningen
            på spekulationer är mycket högre än avkastningen på investeringar.
            Eftersom bara 10 % av det globala kapitalet är investeringar förstår
            jag att företagen måste konkurrera sig nästan till döds, men det
            är väldigt svårt att förklara detta för människor på Electrolux,
            i Alingsås och i Sverige för övrigt. Hur skall vi få en lugn samhällsutveckling
            om detta fortgår?
          </note>
          <note>
            Anf. 21 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Det är inga små frågor som Lena Klevenås tar upp.
            Det är stora och svåra frågor som vi skulle behöva ägna hela helgen
            åt att resonera om. Jag skall försöka dela upp resonemanget på
            två saker.
          </note>
          <note>
            Den första frågan gäller om den internationella arbetsfördelningen
            är bra för de väljare och löntagare som
          </note>
          <note>
            Lena Klevenås och jag företräder. Mitt svar på det är ja.
          </note>
          <note>
            Jag kan gå till mitt eget liv och titta på min egen levnadssituation.
            Att t.ex. kylskåp och tvättmaskiner har kunnat tillverkas i allt
            längre serier och säljas på allt större marknader har för mig
            och mina föräldrar betytt att vi har kunnat skaffa oss den typen
            av utrustning, därför att den har blivit mycket billigare.
          </note>
          <note>
            Denna typ av rationaliseringar där varor tillverkas på en global
            marknad leder för det första till att vanliga familjer har råd
            att skaffa sig den typen av standard.
          </note>
          <note>
            Det är det första som det leder till.
          </note>
          <note>
            När varorna blir billigare får vi för det andra ett utrymme att
            handla litet annat. I min hemstad Piteå har det inneburit att
            antalet lunchrestauranger har mångdubblats från det att jag var
            pojk till i dag. Det har blivit någon krona över för att, i stället
            för att ta med matburk, gå ut och äta en lunch för en vanlig löntagare.
            Därmed har också antalet jobb ökat kraftigt, just genom att man
            har åstadkommit ett lägre pris på de varor och tjänster som vi
            och våra föräldrar har handlat.
          </note>
          <note>
            Jag anser att globaliseringen i sig är en fördel för våra löntagare.
            Det är den första frågan som vi tar upp. Det måste vi gilla.
          </note>
          <note>
            Hur skall vi då se till att vi är starka i Sverige? Jag anser
            att vi är starka om vi investerar i kunnande och kompetens. Sverige
            blir ett land där en väldigt stor del av produktionen inte är
            beroende av kapital. Det är som Lena Klevenås säger: Det finns
            ett stort överskott av kapital, som driver upp vinsterna till
            oanade nivåer. Däremot finns det brist på kunskap i världen. Kan
            vi investera väldigt mycket i kunskap har vi också möjlighet att
            behålla väldigt mycket av industriell produktion - produktion
            av varor och tjänster. Det är därför som vi under budgetsaneringen
            samtidigt som vi sparat har investerat i utbildning och kunnande.
            Det tror jag är väldigt bra.
          </note>
          <note>
            Den tredje frågan handlar om det stora sparandet och hur det
            fördelar sig. Jag håller inte riktigt med om bilden att sparandet
            koncentreras på några få händer.
          </note>
          <note>
            Det stora tillskottet i sparande i världen är faktiskt vårt pensionssparande,
            både i Sverige och i andra länder. Det är någonting som inte förekom
            tidigare.
          </note>
          <note>
            Det finns ett väldigt stort institutionellt sparande -
          </note>
          <note>
            pensionssparande - och de institutionerna äger väldigt mycket
            av våra företag. Däremot är det naturligtvis ett bekymmer att
            detta sparande blir alltmer kortsiktigt.
          </note>
          <note>
            Sparandet är mycket större än behovet av investeringar i den
            reala ekonomin.
          </note>
          <note>
            Jag ser ändå bara ett sätt att jobba med detta, nämligen att
            göra Sverige attraktivt, gilla globaliseringen och se till att
            vi i internationella sammanhang driver fram förbättringar för
            de anställda så att vi kan konkurrera. Vi skall hänga ut företag
            som missköter sig, så att de får betala ett pris på marknaden
            för detta.
          </note>
          <note>
            Se vad som händer på Hallandsåsen och hur Skanskas aktiekurs
            har utvecklats. Det kan vara en intressant iakttagelse.
          </note>
          <note type="speaker">
            Anf. 22 LENA KLEVENÅS (s):
          </note>
          <note>
            Fru talman! Jag är inte lika övertygad som Anders
          </note>
          <note>
            Sundström om att globaliseringen är bra. Jag tycker att den har
            drivits för långt. Att hylla konkurrensen in absurdum tycker jag
            också är fel. Jag tror att det behövs mycket mer av samarbete.
          </note>
          <note>
            Jag tycker inte att Anders Sundströms liv eller ens mitt eget
            är riktigt relevant, även om tillverkningen av varor hr givit
            oss ett materiellt rikare liv. Det stämmer inte riktigt på den
            globala marknaden. Vi ser hur dessa företag i en allt snabbare
            takt med allt färre människor kan producera fler och fler varor
            samtidigt som arbetslösheten växer. Skillnaden mellan produktionskapaciteten
            och konsumtionskapaciteten ökar.
          </note>
          <note>
            Jag är inte ens säker på att det är önskvärt att vi konsumerar
            så mycket mer, åtminstone inte i västvärlden.
          </note>
          <note>
            Jag ser ett enormt problem i att just effektiviteten och konkurrensen
            ökar företagens storlek. Om jag skall ta en enkel bild kan jag
            säga att de håller på att konkurrera ihjäl sig.
          </note>
          <note>
            Ett försök till en förklaring till människorna på
          </note>
          <note>
            Electrolux får bli att människorna inom koncernerna inte är några
            onda människor. De lever på marknaden, och de måste konkurrera
            för att överleva. Denna konkurrens kommer att leda hela den globala
            ekonomin till en katastrof likt den på 1920- och 1930-talen. Jag
            ser tendenser att vi är på väg dit. Jag blir orolig för samhällsutvecklingen
            i Sverige och i världen för övrigt.
          </note>
          <note>
            Det behövs regler, naturligtvis i första hand inom
          </note>
          <note>
            EU, där Sverige nu är medlem. Det är upp till EU att bevisa att
            det var bra för jobben och välfärden inom
          </note>
          <note>
            EU:s länder att vi kan kräva av företagen att de uppför sig anständigt
            och tar det sociala ansvaret. Vi skall inte bara önska detta utan
            även sätta upp regler. Företagen flyr säkert inte från hela EU-området.
            Vi måste också ha någon form av skatt på allt detta kapital som
            flödar omkring i världen. Jag anser att det är nödvändigt.
          </note>
          <note>
            Anf. 23 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag har på en punkt en annan uppfattning än Lena
            Klevenås. Jag tror att de produktivitets- och rationaliseringsvinster
            som vi gör är bra för våra löntagare.
          </note>
          <note>
            Det bästa exemplet ligger litet långt bak i tiden, men det kan
            vara intressant att se effekterna av det.
          </note>
          <note>
            Det var det löpande bandet när det infördes vid produktionen
            av T-forden. När det infördes åstadkom man en enorm produktivitetsvinst.
            Man minskade arbetsinsatsen flera gånger under en tid av ett och
            ett halvt år för att tillverka en bil. Med Klevenås resonemang
            skulle det innebära att det var en stor välfärdsförlust eftersom
            man åstadkom en enorm rationalisering och en massa jobb försvann.
          </note>
          <note>
            Helt plötsligt blev bilen en tillgång för människor som inte
            var så rika. Man kunde tillverka många fler bilar. Man kunde också
            tillverka bilarna till ett lägre pris. När detta löpande band
            infördes kunde de som köpte en bil handla något mer än bilen.
            Därmed blev löpande bandet startskottet på en kraftig förbättring
            för de löntagare som jag och Lena Klevenås företräder. Industrisamhället
            bröt igenom och sänkte tillverkningskostnaderna för varor från
            det gamla hantverkssamhället till det nya industrisamhället.
          </note>
          <note>
            Det som nu sker är ungefär samma sak, fast i betydligt mindre
            steg. Vi har inte alls samma produktivitetsvinster i dag som på
            den tiden. Jag tror att det är bra. Det Lena Klevenås och jag
            skall slåss för är att se till att det välstånd som skapas som
            ett resultat av dessa produktivitetsvinster kommer de människor
            vi företräder till del. För det krävs ett mycket större internationellt
            engagemang. Det räcker inte med att vi har socialism i Sverige,
            utan vi måste ha det i hela världen.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1997/98:46 om Telia
          </note>
          <note>
            AB
          </note>
          <note>
            Anf. 24 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Per Westerberg har frågat mig om jag avser att vidta
            några åtgärder för att Telia AB bättre skall kunna utnyttja kompetens
            och konkurrensförmåga på en avreglerad telemarknad och om jag
            avser att föreslå en privatisering av Telia AB.
          </note>
          <note>
            På den första frågan är mitt svar att Telia är en väl fungerande
            teleoperatör med god marknadsposition i
          </note>
          <note>
            Sverige och med bra positioner i grannländerna. Telias finansiella
            ställning är god. Staten står bakom bolaget. Därmed har Telia
            goda möjligheter att medverka i den omstrukturering som sker bland
            teleoperatörerna.
          </note>
          <note>
            På den andra frågan är svaret att någon privatisering av Telia
            inte är aktuell.
          </note>
          <note type="speaker">
            Anf. 25 PER WESTERBERG (m):
          </note>
          <note>
            Fru talman! Först ber jag att få tacka näringsministern för svaret
            på mina frågor. Jag är naturligtvis inte nöjd med det svar jag
            har fått, utan jag har en hel del synpunkter.
          </note>
          <note>
            Först och främst delar jag den uppfattning som finns både i Telias
            ledning och i Telias fackklubbar att det vore bra för Telia som
            företag att komma ut på kapitalmarknaden, att kunna få nytt riskkapital,
            att få möjlighet att betala med egna aktier i nya affärer och
            därmed utnyttja att Telia är ett av Sveriges mest teknik- och
            kunskapsintensiva företag.
          </note>
          <note>
            Telia agerar på en marknad som är den mest avreglerade telemarknaden
            i världen i dag och har därmed ett försprång jämfört med många
            av de internationella teleoperatörerna, ett försprång som ständigt
            krymper och därmed minskar förutsättningarna för
          </note>
          <note>
            Telias möjligheter för internationell expansion och att ta till
            vara den kompetens och det teknikkunnande som finns inom bolaget.
          </note>
          <note>
            Ett flertal värderingar har gjorts av Telia. Telia är ett av
            de riktigt värdefulla bolagen i Sverige. Men värdet på Telia tenderar
            att sjunka månad för månad i och med att försprånget jämfört med
            andra teleoperatörer minskar när även övriga länder i dag avreglerar
            sina marknader. För mig är det därför viktigt att man skall få
            större resurser och därmed större möjligheter att göra affärer
            utomlands, precis som ABB, LM
          </note>
          <note>
            Ericsson - det andra stora telebolaget i Sverige, fast mer agerande
            som producent. De har blivit världsunika företag med hjälp av
            privat kapital, större förutsättningar att agera tillsammans med
            andra privata företag och större expansionskrav på marknaden.
          </note>
          <note>
            Jag tycker att det skall vara en bred spridning av
          </note>
          <note>
            Telia till hela svenska folket. Vi vet att intresset hos många
            småsparare är stort. Det är nyttigt och skulle även skjuta på
            lönsamheten inom Telia, precis som det har gjort i övriga företag
            som har blivit privata.
          </note>
          <note>
            Det har ofta ökat värdet på statens innehav efter det att en
            del har sålts av.
          </note>
          <note>
            Jag tycker att det är viktigt att ta till vara det teknik- och
            kompetensföretag som Telia är, och därmed ett av de framtidsföretag
            som en stor del av sysselsättnings- och kunskapsexpansionen bygger
            på i Sverige. Det vore farligt för svensk näringspolitik om man
            tvingades av olika skäl att inte fullt ut få agera på marknaden.
            Så sker nu i nästan varje land i hela Europa, oavsett färg på
            regeringarna. De går till marknaden just för att hjälpa teleoperatörerna
            att få ned telekostnaderna och ta till vara sysselsättningsmöjligheterna
            och möjligheterna till kompetensutveckling.
          </note>
          <note>
            Det har skett under socialdemokratisk regering i
          </note>
          <note>
            Danmark, man överväger det i Norge och man har i princip fattat
            beslut i den röd-blå koalitionen i Finland att gå till marknaden
            med finska televerket. Även i det mycket dogmatiskt socialistiska
            Frankrike har man bestämt sig för att gå till marknaden med France
            Telecom.
          </note>
          <note>
            Fru talman! Jag skulle vilja ställa två uppföljningsfrågor till
            näringsministern. Betraktar inte näringsministern Telias ledning
            och fackklubbar som kompetenta att kunna bedöma vad som är bäst
            för
          </note>
          <note>
            Telia? De agerar ju för en privatisering, framför allt en marknads-
            och börsintroduktion. En helprivatisering är inte det centrala
            för dem. Är det näringsministerns uppfattning att alla andra regeringar
            i hela Europa - oavsett partifärg - har gjort fel bedömning?
          </note>
          <note>
            Anf. 26 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Det är rätt intressant att höra Per Westerberg argumentera.
            Han undviker väldigt noga sina verkliga skäl till varför han vill
            åstadkomma ett förändrat ägande av Telia.
          </note>
          <note>
            Telia är ett mycket framgångsrikt företag och verkar inom ett
            spännande område. Telia har i dag inget behov av kapital. Företagsledningen
            har inte gått till ägaren och begärt mer kapital. Men företaget
            ägs av samhället, och det är något förskräckligt. Att det till
            råga på allt är framgångsrikt och ägs av samhället är ännu mer
            motbjudande för Per Westerberg. Jag förstår det.
          </note>
          <note>
            Men Telia agerar ju på en marknad. Per Westerberg inledde sitt
            inlägg med att säga att Telia finns på den hårdaste marknaden.
            Ja, det gör Telia. Det finns där och agerar där. Vi gillar att
            företaget finns där och sköter sig. Det har i dag inte lagt fram
            någon begäran hos ägaren att få mer riskkapital. När den dagen
            kommer och företaget kommer till oss och säger att man behöver
            pengar, har vi sagt att vi är beredda att ställa upp. Vi anser
            att det är viktigt att företaget kan agera fullt ut på marknaden.
            Det kräver en del ändringar i instruktionen för Telia, som jag
            avser att lägga fram för riksdagen.
          </note>
          <note>
            Telia skall alltså agera fullt ut på marknaden. Men det är en
            sak - det innebär för den skull inte att ägaren, medborgarna i
            Sverige, om man anser att man kan försörja företaget med det riskkapital
            som behövs inte skall få fortsätta att göra detta. Jag har svårt
            att se vad det är för fel med att vi, medborgarna själva, gör
            detta. Det är min första synpunkt.
          </note>
          <note>
            Det andra jag vill ta upp är frågan om varför vi är så intresserade
            av att behålla Telia. Jag kan bara tala för hur det ser ut i Sverige,
            och i Sverige har Telia fortfarande en mycket dominerande ställning
            på ett antal områden. Per Westerberg har ju aldrig ryggat för
            att sälja ut företag även om de haft monopol och nästintill monopol
            för att den vägen åstadkomma oskäliga vinster för privata intressen.
            Det gillar inte jag. Vi kan se att Telia på många marknader där
            man möter små kunder, dvs. hushåll, i dag har en mycket stark
            ställning - inte ett monopol, men en klart dominerande ställning
            på marknaden. Det tycker jag är ett tillräckligt skäl för att
            inte släppa i väg ägandet av
          </note>
          <note>
            Telia.
          </note>
          <note type="speaker">
            Anf. 27 PER WESTERBERG (m):
          </note>
          <note>
            Fru talman! Självfallet är det inte fråga om att privatisera
            monopol. Det har det inte varit för mig tidigare, och det är det
            inte fortsättningsvis heller. Det är fråga om marknader som är
            avreglerade och konkurrensutsatta, precis som telemarknaden. Vi
            har en postoch telestyrelse, som jag själv sitter i, som är reglermyndighet
            för både postmarknad och telemarknad.
          </note>
          <note>
            Att bevaka är ett samhällsintresse och framför allt ett konsumentintresse
            när det gäller både taxesättningarnas rimlighet och konkurrensförutsättningarna
            mellan respektive bolag.
          </note>
          <note>
            Att mina verkliga skäl skulle vara att jag är emot statligt ägande
            stämmer inte, och det vet Anders
          </note>
          <note>
            Sundström mycket väl. Det handlar om förutsättningarna, att kunna
            utnyttja expansionsmöjligheterna -
          </note>
          <note>
            precis det som gjorde LM Ericsson till ett globalt oerhört framgångsrikt
            företag, eller ABB, Alfa Laval eller något av de andra stora svenska
            företagen som har gett Sverige välstånd. Telia är definitivt ett
            sådant bolag som har förutsättningar att kunna växa ytterligare.
          </note>
          <note>
            Vi ser hur det norska televerket går in i Sverige men också är
            på väg mot marknaden. Vi ser hur det danska lierar sig med amerikanska
            investerare, nämligen amerikanska telebolag, för att bli framgångsrikt.
          </note>
          <note>
            Ty det är många gånger de stora som kommer att bli framgångsrika
            framöver. Vad jag vurmar för är att ta till vara nationalklenoden
            Telia, att se till att man har förutsättningar att nyttja kompetensen
            och kunskapen och därmed kunna göra affärer med andra privata
            företag. Det går nämligen inte alltid särskilt bra att göra det
            som statligt bolag.
          </note>
          <note>
            Jag undrar om inte näringsministern tycker att det är litet läskigt
            när nästan alla andra socialdemokratiska regeringar i Europa privatiserar
            eller går till marknaden med delar av sina telebolag, just för
            att ge dem chans och möjlighet att utvecklas. De gör det med ungefär
            samma argument och motiv som vi moderater i Sverige anför. Är
            det verkligen så att alla tänker fel och att det bara är näringsministern
            i Sverige som tänker rätt i Telias fall? Även Telias ledning och
            fackklubbar har agerat för en börsintroduktion av något slag -
            kanske inte full utförsäljning men i alla fall en börsintroduktion.
            Är det inte också litet underligt att det bara är de som gör det
            - precis som man gör i andra länder, precis som andra socialdemokratiska
            partier runt om?
          </note>
          <note>
            Det är ju inte bara Telia som finns på marknaden.
          </note>
          <note>
            Vi har redan nu fått till konsument 20 % av nätet av konkurrenter.
            Dessa är snabbt växande, i och med att telelinjerna går att använda
            via hela kabel-TV-nätet och förmodligen hela elnätet. Det är alltså
            ingen brist på kablar till hushåll, utan det expanderar väldigt
            fort.
          </note>
          <note>
            Därmed är möjligheterna att konkurrera på alla avsnitt utomordentligt
            stora. Det gäller då att vi har ett väl rustat, kompetent och
            internationellt Telia som kan ta till vara förutsättningarna.
          </note>
          <note>
            Fru talman! Avslutningsvis vill jag fortsätta att ställa de här
            frågorna till näringsministern: Är det inte litet märkligt att
            nästan alla socialdemokratiska regeringar i Europa går till marknaden
            med sina telebolag men inte den svenska? Är det inte litet märkligt
            att både ledning och fack i Telia vill vara marknadsnoterade och
            börsintroducerade, men näringsministern motsätter sig detta? Är
            inte näringsministerns kollega kommunikationsministerns något
            raljanta yttrande i
          </note>
          <note>
            Dagens Industri litet konstigt, nämligen att hon trodde att svenska
            folket hellre ville ha sänkta barnbidrag än att man släppte den
            absoluta kontrollen över Telia?
          </note>
          <note>
            Jag tror inte att det var något bra yttrande, och jag tror heller
            inte att så är fallet.
          </note>
          <note>
            Anf. 28 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag försöker lyssna väldigt noga och höra vad det
            är som är bekymret. Vad är det som bekymrar Per Westerberg med
            Telia? Per Westerberg säger att Telia måste få växa på marknaden.
            Det beskedet har ju Telias ledning fått av mig. Telia skall agera
            på marknaden, växa och bli ett starkt företag.
          </note>
          <note>
            Per Westerberg säger att Telia är en nationalklenod, ett fantastiskt
            fint företag. Det är alltså inget bekymmer på den punkten heller.
            Det är ett bra företag. Per
          </note>
          <note>
            Westerberg säger att det skall få växa på marknaden, och det
            säger jag också.
          </note>
          <note>
            Det ställe där vi skiljer oss åt är kanske beskrivningen av hur
            viktigt det är när ett företag ägs privat att det också finns
            en väl fungerande marknad. Jag hör till dem som säger att varken
            Telia eller Posten i dag finns på en väl fungerande marknad. Det
            finns stora delar av deras verksamhet där dessa två företag har
            en mycket dominerande ställning. Jag tycker inte att det är bra
            om den typen av företag privatiseras.
          </note>
          <note>
            Det tycker jag är viktigt att få säga. Där har jag en annan uppfattning
            än Per Westerberg, och det står jag för. Det är jag rätt stolt
            över. Jag vet nämligen att även om Per Westerberg sitter i Post-
            och telestyrelsen, där han uppträder väldigt tufft och rejält,
            är den styrelsen trots allt rätt tandlös när det gäller att hantera
            ett privat monopol.
          </note>
          <note>
            Jag är alltså kvar i min position. Telia skall agera på marknaden.
            Telia skall få växa. Samhället har alla möjligheter, sedan vi
            nu har sanerat och ordnat upp statsfinanserna, att också klara
            att tillskjuta ägarkapital. Det är inget dåligt företag. Det ger
            ingen dålig avkastning på pengarna att ha dem placerade i Telia
            -
          </note>
          <note>
            inte ens för oss medborgare.
          </note>
          <note type="speaker">
            Anf. 29 PER WESTERBERG (m):
          </note>
          <note>
            Fru talman! Jag tror att det är en mycket dålig placering för
            svenska folket att ha pengarna placerade i
          </note>
          <note>
            Telia som ensamma ägare. Det finns ett stort antal värderingar
            av Telia från det senaste året som visar att
          </note>
          <note>
            Telias värde sjunker, vilket jag tycker är beklämmande. Det här
            beror på att man inte får komma ut på marknaden fullt ut med börsintroduktion
            och med det privata bolagets stämpel, precis som bolagen i nästan
            vartenda annat land, med den internationella konkurrens som telemarknaden
            erbjuder.
          </note>
          <note>
            Sedan, fru talman, tror jag att näringsministern skall titta
            litet mer på telemarknaden, den konkurrenssits och det getingbo
            av konkurrens som råder i dag. Vi står inför mycket snabba genombrott
            även med en mycket hård konkurrens om de enskilda konsumenterna
            - via kabel-TV-näten, som når direkt ut till en mycket stor del
            av svenska hushåll, och via elnätet, som även det kommer att kunna
            överföra telesignaler.
          </note>
          <note>
            Fru talman! Jag tycker att frågorna kvarstår. Näringsministern
            har inte svarat på frågan om den bedömning som nästan alla andra
            regeringar i Europa gör, oavsett politisk färg, många med socialistiska
            förtecken, nämligen att det är viktigt att bolagen går till marknaden.
            Frågan var om alla dessa länder och alla dessa näringsministrar
            gör fel bedömning och bara den svenske gör rätt. Han har heller
            inte svarat på varför han tror att Telias ledning och fackklubbar
            tror att det är viktigt att vara börsintroducerade, precis som
            kollegerna i nästan alla andra länder.
          </note>
          <note>
            Jag tror på Telia. Jag vill att vi skall utveckla bolaget för
            Sveriges skull, för sysselsättningens skull och för kompetensutvecklingens
            skull och inte binda det inne i Sverige.
          </note>
          <note>
            Anf. 30 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Fru talman! Jag vet faktiskt inte vem Per Westerberg argumenterar
            mot. Jag tror på Telia. Och jag tror att Telia skall finnas utanför
            Sverige. Jag anser att
          </note>
          <note>
            Telia skall finnas på en marknad där man konkurrerar.
          </note>
          <note>
            Men jag förstår inte att det är dåligt för svenska folket att
            ha pengar i Telia. Det var det som Per Westerberg sade, och att
            det är bra för småspararna att få satsa pengar i Telia. Jag vet
            inte om någon kan förklara det där för mig, hur det kan vara dåligt
            för svenska folket att ha pengar i Telia, men bra för småspararna.
          </note>
          <note>
            Jag har faktiskt väldigt svårt att förstå det resonemanget.
          </note>
          <note>
            Däremot inser jag att det är viktigt att Telia får växa, att
            bolaget får vara den där nationalklenoden.
          </note>
          <note>
            Men jag är inte alls övertygad om att de svenska medborgarna
            skulle gilla att Telia blev ägt av ett amerikanskt telebolag.
            Jag är inte alls övertygad om att det är bra.
          </note>
          <note>
            Har de senaste veckornas debatt om teletaxorna gått Per Westerberg
            alldeles förbi? Har Per Westerberg pratat med sina mostrar och
            fastrar, kusiner och syskon och frågat dem var de på grund av
            förändrade teletaxor håller på att handla upp sina teletjänster
            när de skall ringa till sin morbror eller farbror? Om han inte
            har gjort det kan han ju åka med mig hem i kväll med 20.20-planet
            till Norrbotten, så kan jag ta honom med på en sväng till mina
            mostrar och fastrar. Då får vi höra vem de tänker köpa sina teletjänster
            av.
          </note>
          <note>
            Överläggningen var härmed avslutad.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1997/98:7 till lagutskottet
          </note>
          <note>
            Motioner
          </note>
          <note>
            1997/98:Bo1-Bo7 till bostadsutskottet
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1997/98:14 Romkonventionen -
            tillämplig lag för avtalsförpliktelser
          </note>
          <note>
            1997/98:L1 av Yvonne Ruwaida (mp)
          </note>
          <note>
            med anledning av prop. 1997/98:33 Utfärdande av F-
          </note>
          <note>
            skattsedel, m.m.
          </note>
          <note>
            1997/98:Sk24 av Isa Halvarsson och Karin Pilsäter
          </note>
          <note>
            (fp)
          </note>
          <note>
            1997/98:Sk25 av Bo Lundgren m.fl. (m)
          </note>
          <note>
            1997/98:Sk26 av Kenth Skårvik m.fl. (fp, m, c, kd)
          </note>
          <note>
            1997/98:Sk27 av Mats Odell m.fl. (kd)
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 6 november
          </note>
          <note>
            1997/98:64 av Inger René (m) till statsrådet Thomas
          </note>
          <note>
            Östros
          </note>
          <note>
            Skatteregler och svensk sjöfart
          </note>
          <note>
            1997/98:65 av Kent Olsson (m) till statsrådet Thomas
          </note>
          <note>
            Östros
          </note>
          <note>
            Sjömansskatten
          </note>
          <note>
            1997/98:66 av Mikael Odenberg (m) till näringsministern
          </note>
          <note>
            Bidragen till konvertering från elvärme m.m.
          </note>
          <note>
            den 7 november
          </note>
          <note>
            1997/98:67 av Gudrun Lindvall (mp) till statsrådet
          </note>
          <note>
            Leif Pagrotsky
          </note>
          <note>
            Patent på liv
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 18 november.
          </note>
          <note>
            8 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 6 november
          </note>
          <note>
            1997/98:115 av Lena Sandlin (s) till socialministern
          </note>
          <note>
            Psykiatrireformens genomförande
          </note>
          <note>
            1997/98:116 av Ulla Löfgren (m) till jordbruksministern
          </note>
          <note>
            Ransoneringsregler för avverkning av skog
          </note>
          <note>
            1997/98:117 av Inger René (m) till kommunikationsministern
          </note>
          <note>
            E6 mellan Göteborg och Svinesund
          </note>
          <note>
            1997/98:118 av Kent Olsson (m) till statsrådet Ulrica
          </note>
          <note>
            Messing
          </note>
          <note>
            Överenskommen visstidsanställning
          </note>
          <note>
            den 7 november
          </note>
          <note>
            1997/98:119 av Rigmor Ahlstedt (c) till näringsministern
          </note>
          <note>
            Pharmacia &amp; Upjohns forskning i Sverige
          </note>
          <note>
            1997/98:120 av Christel Anderberg (m) till näringsministern
          </note>
          <note>
            Bidrag till vattenburen elvärme
          </note>
          <note>
            1997/98:121 av Christel Anderberg (m) till näringsministern
          </note>
          <note>
            Bidrag till kompletterande värmeanläggning
          </note>
          <note>
            1997/98:122 av Birger Schlaug (mp) till näringsministern
          </note>
          <note>
            Förvar av kärnavfall
          </note>
          <note>
            1997/98:123 av Eva Goës (mp) till jordbruksministern
          </note>
          <note>
            Bestrålad kyckling
          </note>
          <note>
            1997/98:124 av Karin Pilsäter (fp) till utbildningsministern
          </note>
          <note>
            Utlandsstudier
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 18 november.
          </note>
          <note>
            9 § Kammaren åtskildes kl. 10.32.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
