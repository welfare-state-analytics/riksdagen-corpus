<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--3</head>
          <docDate when="1997-09-18">1997-09-18</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Frågestund
          </note>
          <note type="speaker">
            Anf. 1 TALMANNEN:
          </note>
          <note>
            Vi inleder detta riksmötes första muntliga frågestund. Frågor
            besvaras i dag av statsminister Göran
          </note>
          <note>
            Persson, justitieminister Laila Freivalds, statsrådet
          </note>
          <note>
            Pierre Schori, inrikesminister Jörgen Andersson, kulturminister
            Marita Ulvskog, statsrådet Ylva Johansson och försvarsminister
            Björn von Sydow. Arbetsmarknadsministern är på grund av sjukdom
            förhindrad att närvara.
          </note>
          <note>
            Statsministern besvarar allmänpolitiska frågor.
          </note>
          <note>
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            Jag vill påminna om att vi har delvis nya regler fr.o.m. i dag,
            som bl.a. innebär att frågeställaren kan få ordet för en avslutande
            replik om det finns goda skäl för det.
          </note>
          <note>
            Jag lämnar ordet fritt för frågor.
          </note>
          <note>
            Kommunernas ekonomi
          </note>
          <note type="speaker">
            Anf. 2 LARS LEIJONBORG (fp):
          </note>
          <note>
            Fru talman! Jag har en fråga som jag hoppas att statsministern
            kan svara på.
          </note>
          <note>
            Det finns en stor oro i vårt land för kommunernas och landstingens
            ekonomi. Frågan diskuterades också på Socialdemokraternas partikongress
            i Sundsvall.
          </note>
          <note>
            Men det finns ute i verksamheterna en känsla av att det är en
            klyfta mellan politikernas verklighetsbild och den verkliga verkligheten.
            Man säger att de utlovade pengarna inte räcker och att de kommer
            för sent.
          </note>
          <note>
            Det finns t.ex. en kvinna i Värmland som är 77 år och som har
            väntat i över ett år på att få sitt knä opererat. Både hon och
            personalen som hon vänder sig till undrar om man inte skulle kunna
            utnyttja försäkringspengar för att korta vårdköerna. De nya pengar
            som ni har utlovat kommer ju först 1999 och 2000.
          </note>
          <note>
            Skulle man inte snabbt kunna göra en reform, så att försäkringskassans
            pengar skulle kunna användas för att korta vårdköer, t.ex. för
            Ebba Hagberg i Värmland?
          </note>
          <note type="speaker">
            Anf. 3 Statsminister GÖRAN PERSSON (s):
          </note>
          <note>
            Fru talman! Jag trodde först att frågan handlade om kommunernas
            ekonomi. Jag vill rätta Lars Leijonborg på en punkt. De pengar
            som vi tillför avser inte
          </note>
          <note>
            1999 och 2000 utan 1997, 1998, 1999 och 2000.
          </note>
          <note>
            Tillsammans handlar det om 16 miljarder kronor, vilket motsvarar
            ungefär 2 kr i kommunal utdebitering. Det är mycket pengar, och
            det är möjligt att det kan behövas mer. Vi är fast förvissade
            om att svenska folket vill ha en bra standard i skolan, i vården
            och i omsorgen. Det skall åstadkommas med riktiga och egna pengar,
            inte med lånade pengar, vilket skedde tidigare. Det kan vi nu
            ställa i utsikt.
          </note>
          <note>
            Det som Lars Leijonborg efterlyser är en reform där man utnyttjar
            försäkringspengarna för att exempelvis korta vårdköer. Jag törs
            inte ha en direkt uppfattning om det. Min minnesbild säger mig
            att det pågår försök av det slaget i några landsting. Om jag skall
            svara generellt på frågan så är jag positivt inställd till försöksverksamhet
            av sådant slag.
          </note>
          <note type="speaker">
            Anf. 4 LARS LEIJONBORG (fp):
          </note>
          <note>
            Fru talman! Det är riktigt att det har lagts fram förslag i riksdagen
            om resurser för 1997 och 1998, men de är ju numera inräknade i
            landstingens och kommunernas bedömningar, och det visar sig ju
            ändå att kommuner och landsting fortsätter att säga upp personal.
            Hittills i år har ungefär 1 000 vårdanställda i månaden fått gå
            från sina jobb, trots att behoven hela tiden växer.
          </note>
          <note>
            Det är riktigt att det har gjorts försök med en sådan här samordning.
            Men det är också riktigt att dessa försök har utvärderats med
            mycket gott resultat. Därför har vi föreslagit att det är dags
            att fatta beslut om att försäkringspengar generellt nu skall få
            användas för att korta vårdköer. Men det har Socialdemokraterna
            här i riksdagen gått emot.
          </note>
          <note>
            Socialdemokraterna leder 25 av 26 landsting i
          </note>
          <note>
            Sverige där vårdköerna växer. Skulle inte detta vara ett sätt
            att snabbt kunna korta vårdköerna? Jag tror att många skulle uppskatta
            ett sådant besked från statsministern här i dag.
          </note>
          <note type="speaker">
            Anf. 5 Statsminister GÖRAN PERSSON (s):
          </note>
          <note>
            Fru talman! Som jag sade förut kan jag inte svara på frågan om
            hur försäkringspengarna skall användas.
          </note>
          <note>
            Men mitt allmänna svar är att jag inte ser några hinder för att
            bedriva en sådan försöksverksamhet vidare.
          </note>
          <note>
            Och varför skall vi hindra detta om den är positiv?
          </note>
          <note>
            Det tillsammans med riktiga egna pengar i landstingen och i kommunerna
            kan säkert ge en del av den lösning som vi eftersträvar. Jag noterar
            bara att det är mer resurser som behövs i denna verksamhet - inte
            mindre. Det är där som den stora vattendelaren kommer att vara
            framöver. I fråga om detta får väl Lars
          </note>
          <note>
            Leijonborg så småningom välja sida.
          </note>
          <note type="speaker">
            Anf. 6 LARS LEIJONBORG (fp):
          </note>
          <note>
            Fru talman! Jag tror att det finns en ganska bred enighet, i
            varje fall en bred majoritet, i Sveriges riksdag för att egentlig
            vårdverksamhet måste ha större resurser. Jag hoppas verkligen
            att de socialdemokrater som sitter i riksdagens utskott tar del
            av det som statsministern här har sagt. De har nämligen haft en
            mycket skeptisk inställning till att man skall gå vidare med dessa
            försök, trots att utvärderingen av det s.k.
          </note>
          <note>
            FINSAM-försöket har visat på mycket positiva resultat. Jag hoppas
            därför verkligen att detta kan leda till att vi nu kommer vidare
            i denna viktiga fråga för att korta vårdköerna.
          </note>
          <note type="speaker">
            Anf. 7 Statsminister GÖRAN PERSSON (s):
          </note>
          <note>
            Fru talman! Det handlar inte bra om försäkringspengar, Lars Leijonborg.
            Det handlar också om riktiga pengar till skolan, till vården av
            äldre, inte minst i kommunernas regi, och till sjukvården i landstingens
            regi. En del av detta problem kanske kan underlättas med försäkringspengar.
            Men Lars Leijonborg kommer ju inte förbi den stora och grundläggande
            frågan om vi skall ha mer resurser eller mindre resurser till
            detta.
          </note>
          <note>
            Och visst är det enighet när alla talar om vikten av att bedriva
            vård. Men enigheten sträcker sig fram till den punkt då man skall
            avgöra om man skall tillföra pengar eller inte. Och där har ju
            Leijonborg lierat sig med de krafter som vill minska resurserna.
          </note>
          <note type="speaker">
            Anf. 8 MATS ODELL (kd):
          </note>
          <note>
            Fru talman! Jag har en fråga till finansministern om nettoeffekten
            av dessa 16 miljarder. Finansministern, förlåt statsministern,
            kommer inte runt frågan att han leder den regering som hittills
            har skurit ned mest av alla regeringar inom vård och omsorg.
          </note>
          <note>
            De 16 miljarderna är ju ett bruttobelopp. När jag tittar i statistiken
            räknar RRV i sin prognos för intäkterna 1998 på inkomstavsnittet
            1260 med att minskningen av kommunernas tillgängliga skattemedel
            är ca
          </note>
          <note>
            15 miljarder kronor om man tar hänsyn till de 6 % i ökade avdragsgilla
            egenavgifter som denna regering har fattat beslut om. Min fråga
            är: Vad blir nettoeffekten för kommunerna, när man har tagit hänsyn
            till de höjda egenavgifternas undandragande av skatteinkomster
            till kommunerna?
          </note>
          <note type="speaker">
            Anf. 9 Statsminister GÖRAN PERSSON (s):
          </note>
          <note>
            Fru talman! Jag riskerar nu, hör jag, att bli finansminister
            igen, men det blir jag gärna när jag hör
          </note>
          <note>
            Mats Odells häpnadsväckande opportunism. Här börjar han angripa
            egenavgifterna; mycket väl medveten om att de står för en intäkt
            i statskassan på i storleksordningen 30-40 miljarder kronor. Ta
            bort den intäkten, Mats Odell, och det blir återigen räntekaos,
            inflation och statsfinansiellt moras - det som Mats
          </note>
          <note>
            Odell en gång var med om att åstadkomma!
          </note>
          <note>
            Det finns inget viktigare för kommuner och landsting än att vi
            nu har fått ordning på landets ekonomi och att vi kan börja på
            att tillföra nya pengar igen, riktiga pengar, egna pengar - inte
            lånade som på Mats
          </note>
          <note>
            Odells tid.
          </note>
          <note type="speaker">
            Anf. 10 MATS ODELL (kd):
          </note>
          <note>
            Fru talman! Jag noterar att jag inte får något svar på frågan
            om vad nettoeffekten blir.
          </note>
          <note>
            För övrigt vill jag gärna upplysa statsministern om att Kristdemokraternas
            budgetalternativ innehåller en fullt finansierad sänkning av egenavgifterna
            med
          </note>
          <note>
            2 ½ % som netto, efter andra förändringar i vårt budgetalternativ,
            innebär ytterligare ca 2,5 miljarder kronor till kommuner och
            landsting för att klara uppgifterna. I Kommun Aktuellt läser vi
            att man räknar med att det är ytterligare ca 100 000 människor
            som skall få gå från den offentliga sektorn inom de närmaste fem
            åren.
          </note>
          <note>
            Jag frågar återigen: Vad blir nettoeffekten av de utlovade 16
            miljarderna för kommuner och landsting?
          </note>
          <note type="speaker">
            Anf. 11 Statsminister GÖRAN PERSSON (s):
          </note>
          <note>
            Fru talman! Jag måste säga att jag skulle ha satt värde på om
            Mats Odell hade klarat av att lägga den typ av budgetar i regeringsställning
            som han nu lyckas med i oppositionsställning. Det hade i så fall
            varit litet lättare att hantera Sveriges kris.
          </note>
          <note>
            Återigen: Mats Odell vet att hela den gemensamma sektorn har
            varit med om att skära ned, helt enkelt därför att vi inte har
            haft inkomster som täckt våra utgifter. Nu har vi gjort det och
            klarat balansen, fått bort inflationen, fått ned räntorna och
            fått upp förtroendet för Sverige. Nu får vi litet pengar över.
            Då tillför vi dem direkt till vården, skolan och omsorgen.
          </note>
          <note>
            Om vi står inför en situation där kanske fler människor riskerar
            att bli uppsagda inom den här verksamheten får vi se här i riksdagen,
            Mats Odell, vilka alternativ som orkar tillföra nya pengar. Mats
            Odell och
          </note>
          <note>
            Kristdemokraterna har ju lierat sig med den höger som prioriterar
            skattesänkningar.
          </note>
          <note type="speaker">
            Anf. 12 MATS ODELL (kd):
          </note>
          <note>
            Fru talman! Göran Persson för oss in på förra mandatperioden.
            Han säger att det skulle ha varit lättare om vi hade orkat med.
            Jag vill gärna påminna om att det skulle ha varit ännu lättare
            om Göran Persson då hade stått i denna talarstol och sagt: Den
            som är satt i skuld är icke fri. Men då hade han ett annat budskap.
            Han ville sänka momsen. Han ville höja infrastrukturinvesteringarna.
            Han röstade nej till budgetförstärkningar på 61 miljarder kronor.
            Det skulle, fru talman, ha gjort det lättare att börja med budgetsaneringen
            tidigare om han hade haft samma inställning då som han har nu.
          </note>
          <note type="speaker">
            Anf. 13 Statsminister GÖRAN PERSSON (s):
          </note>
          <note>
            Fru talman! Det är klart, Mats Odell, att vi kan borra i föregående
            mandatperiod. Jag gör det gärna och kan redovisa budgetalternativ
            från den tiden som bl.a. innehöll ett nej till det något sanslösa
            vårdnadsbidrag som infördes månaderna före valet med lånade pengar,
            men det är spilld mjölk. Nu ser vi framåt. Det är klart att vi
            här i riksdagen återigen kommer att stå inför ett läge där vi
            har att välja mellan nya riktiga pengar till verksamheten eller
            stora skattesänkningar.
          </note>
          <note>
            Då får Mats Odell och Kristdemokraterna välja. Vad ni väljer
            politiskt vet vi. Om ni slår vakt om vården återstår att se.
          </note>
          <note type="speaker">
            Anf. 14 MARIANNE SAMUELSSON (mp):
          </note>
          <note>
            Fru talman! Det skulle vara ganska upplyftande om vi i denna
            kammare under frågestunden kunde få en seriös debatt om kommunernas
            ekonomi i stället för detta ständiga käbbel om det var denna mandatperiod
            eller förra mandatperioden som orsakade den ekonomiska krisen
            i kommunerna.
          </note>
          <note>
            Vi vet i dag att väldigt många människor går på knäna på grund
            av situationen i kommunerna samt att vården, omsorgen och skolan
            inte fungerar som de skall. Det är vällovliga ord som statsministern
            hade i regeringsförklaringen, där 4 miljarder kronor skall räcka
            till väldigt mycket. Jag önskar verkligen att de kunde göra det.
            Men samtidigt kan man titta på
          </note>
          <note>
            1998 års budget för kommunerna. Egenavgifterna kostar ca 2,5
            miljarder kronor för kommunerna, som staten tar tillbaka. Det
            blir alltså en höjning för 1998.
          </note>
          <note>
            Dessutom är bidragen inte inflationsskyddade, vilket innebär
            ytterligare 1 miljard i förlust. Vidare gick
          </note>
          <note>
            1996 års budget back med 3,2 miljarder kronor på kommunsidan
            på grund av minskade skatteintäkter.
          </note>
          <note>
            Det blir alltså en ännu större minskning under nästkommande period.
            Hur skall statsministern klara att förbättra skolan och omsorgen
            med den ekonomin?
          </note>
          <note type="speaker">
            Anf. 15 Statsminister GÖRAN PERSSON (s):
          </note>
          <note>
            Fru talman! Jag kan hålla med Marianne Samuelsson om att vi inte
            behöver mera käbbel.
          </note>
          <note>
            Det är som jag förut har sagt. När vi nu skall hantera den situation
            vi har så har det förvisso genomförts en mycket smärtsam anpassning
            i Sverige av våra offentliga utgifter till våra inkomster. Jag
            skulle önska att jag hade sluppit att medverka till det, men vi
            har varit tvungna att göra det för att rädda basen och, inte minst,
            den här församlingens rätt att besluta över verksamheten.
          </note>
          <note>
            Det är möjligt att de här pengarna inte räcker. I så fall är
            jag tacksam för om den debatt som vi nu har kan fortsätta och
            om kritiken kan komma från det här hållet. Vad jag upplever är
            ändå att i Sverige i dag riktas den mest högljudda kritiken mot
            att vi har för höga skatter. I valet mellan ett skatteuttag som
            skall sänkas och kvaliteten i vården, skolan och omsorgen väljer
            vi kvaliteten. Jag hoppas att Marianne Samuelsson också är med
            i det valet och orkar hålla emot högerkrafterna.
          </note>
          <note type="speaker">
            Anf. 16 MARIANNE SAMUELSSON (mp):
          </note>
          <note>
            Fru talman! Som statsministern vet har Miljöpartiet hela tiden
            hävdat att vi måste tillskjuta resurser till det som är de viktigaste
            delarna i den verksamhet som ingår i vårt gemensamma ansvar: skolan,
            barnomsorgen, äldreomsorgen osv. För mig har det aldrig gått att
            få ihop detta med att vi i dag betalar människor för att inget
            göra i samhället, samtidigt som vi skriker efter fler människor
            inom vård, skola och barnomsorg. Vi har hört rapporter om alldeles
            för stora klasser osv. Detta är naturligtvis en ekonomi som inte
            är hållbar. Vi måste självfallet använda människor till det som
            de är bra på.
          </note>
          <note>
            Jag skulle önska att vi kunde få regeringens stöd för att faktiskt
            se till att pengarna används på ett ekonomiskt mera försvarbart
            sätt, nämligen för att se till att människor får vara kvar och
            jobba med det som de är bra på i stället för att låta neddragningarna
            innebära att människor mår dåligt av arbetslösheten, samtidigt
            som man mår dåligt inom barnomsorgen osv.
          </note>
          <note>
            Så till huvudpunkten: Kommer den budget som regeringen tänker
            lägga fram att ekonomiskt gå ihop?
          </note>
          <note type="speaker">
            Anf. 17 Statsminister GÖRAN PERSSON (s):
          </note>
          <note>
            Fru talman! Ja, den kommer att gå ihop. Vi kommer att klara de
            mål som vi har satt upp för statsfinanserna och förhoppningsvis
            också för de kommunala finanserna, men ingen kan svära på det.
            Skulle det visa sig att vi kommer i ett läge där det behövs mera
            pengar, får vi ta den debatten. Men låt oss inte dra i väg nu
            i ett slags norsk stämning i svensk politik där det blir överbuden
            som gäller och där man försöker överträffa varandra om nya pengar
            till den gemensamma sektorn!
          </note>
          <note>
            Jag tänker inte medverka till, och den regering som jag leder
            medverkar inte till, att vi nu återigen börjar släppa loss och
            slå sönder ekonomin. Vi har kämpat hårt för att komma så här långt.
            De pengar vi nu får över använder vi för vården, skolan och omsorgen.
            Marianne Samuelsson bör fundera på de signaler som Miljöpartiet
            skickade ut för några månader sedan, att man tänkte sig att regera
            ihop med det alternativ som skulle sänka skatterna med 100 miljarder
            kronor. Det är väl snarast där som hennes problem ligger.
          </note>
          <note>
            Änkepensionerna
          </note>
          <note type="speaker">
            Anf. 18 ALF SVENSSON (kd):
          </note>
          <note>
            Fru talman! Statsministern har på sistone varit på sitt bästa
            återställarhumör, först på kongressen och sedan i regeringsförklaringen.
            Jag skulle vilja fråga statsministern hur det står till med viljan
            att återställa villkoren när det gäller änkepensionen.
          </note>
          <note>
            Statsministern har tidigare i denna kammare sagt att han inte
            var inläst i frågan; detta enligt protokollet.
          </note>
          <note>
            Det kan man ha all respekt för. Men nu har det gått en tid sedan
            dess - det var i mars månad - och jag skulle vilja fråga statsministern
            vad han i dag har för svar att ge änkorna. Det är inte så som
            det sägs, nämligen att det bara handlar om lyxänkor. Det är många
            som lever under små omständigheter som våndas och kämpar och som
            upplever sin dagliga verklighet som utomordentligt påfrestande.
            I dag förväntar vi oss ett svar från statsministern på frågan:
            Vilken framtid har änkorna när det gäller den pension som de trodde
            att de hade säkrat?
          </note>
          <note type="speaker">
            Anf. 19 Statsminister GÖRAN PERSSON (s):
          </note>
          <note>
            Fru talman! Jag är icke socialförsäkringsminister och kan rimligen
            inte anses kunna svara på detaljer om änkepensionen. Men i den
            fråga vi diskuterade i våras, huruvida de privata pensionsförsäkringarna
            skulle räknas in i underlaget eller inte, hänvisar jag till morgondagens
            presentation av budgeten.
          </note>
          <note type="speaker">
            Anf. 20 ALF SVENSSON (kd):
          </note>
          <note>
            Fru talman! Det kan inte vara rimligt att statsministern står
            här i kammaren och säger: Jag är inte socialförsäkringsminister.
            Det visste vi i och för sig.
          </note>
          <note>
            Men vi har fått besked om att vi kan få ställa allmänna frågor
            till statsministern. Vi skulle också få svar på dem. Men det är
            alldeles signifikativt att det här är en frågestund och ingen
            svarsstund. De här frågorna har ställts till statsministern utanför
            parlamentets dörrar vecka efter vecka. Det är inte anständigt
            i en demokrati att statsministern inte levererar ett konkret svar.
          </note>
          <note type="speaker">
            Anf. 21 Statsminister GÖRAN PERSSON (s):
          </note>
          <note>
            Fru talman! Jag tror att Alf Svensson lyssnade väldigt dåligt
            på mitt svar. Jag sade att den fråga som har diskuterats besvaras
            vid morgondagens budgetdebatt. Det är inte orimligt att budgetpresentationen
            faktiskt får fullföljas på den punkten. Sedan hade han en allmänn
            reflexion om min uppgift här i frågestunden. Någonstans går gränsen
            också för den. Men här hade jag tur därför att det Alf Svensson
            så engagerat talade om var just det jag svarade på - om nu Alf
          </note>
          <note>
            Svensson hade lyssnat och inte haft den förutfattade meningen
            att jag skulle säga någonting annat.
          </note>
          <note type="speaker">
            Anf. 22 TALMANNEN:
          </note>
          <note>
            Jag vill erinra om att det inte är tillåtet att här i plenisalen
            ha med sig mobiltelefoner eller annan utrustning som kan störa
            överläggningarna.
          </note>
          <note type="speaker">
            Anf. 23 ALF SVENSSON (kd):
          </note>
          <note>
            Fru talman! Det tycker jag att man nästan aldrig skall ha med
            sig.
          </note>
          <note>
            Jag hörde mycket väl vad statsministern sade.
          </note>
          <note>
            Samtidigt som statsministern sade att man inte här skall avslöja
            vad som står i budgeten skulle ändå svaret vara ett avslöjande,
            såvitt jag begrep. De 8
          </note>
          <note>
            miljoner som det här handlar om är inte det enda änkorna vill
            ha besked om. Jag tycker att de skall ha ett ärligt och komplett
            svar på de frågor de levererat vecka efter vecka. Hittills har
            de dessvärre inte fått det.
          </note>
          <note type="speaker">
            Anf. 24 BO KÖNBERG (fp):
          </note>
          <note>
            Fru talman! Jag skulle vilja fortsätta debatten en stund till.
            När statsministern vid ett par diskussioner i våras nämnde att
            han då inte hade satt sig in i frågan trodde vi att han skulle
            göra det under den långa sköna sommaren. Till detta har kommit
            den ganska rosiga bild av ekonomin i landet som statsministern
            målade ut både i Sundsvall och framför allt här i kammaren i tisdags.
            Utan att begära att statsministern skall avslöja detaljer i budgeten,
            som presenteras i morgon, kunde jag kanske få ställa frågan om
            hans funderande över sommaren och den rosiga ekonomin har gett
            till resultat att han skall återställa mer än någon hundradel
            av besparingen på änkepensionerna.
          </note>
          <note type="speaker">
            Anf. 25 Statsminister GÖRAN PERSSON (s):
          </note>
          <note>
            Fru talman! Den rosenröda bilden eller rosiga bilden, eller vad
            det nu var för uttryck som Bo Könberg använde, av ekonomin är
            delvis rätt. Det går klart bättre för svensk ekonomi, det har
            vänt uppåt. Arbetslösheten sjunker, inflationen är förhoppningsvis
            utstampad och vi har allt bättre offentliga finanser.
          </note>
          <note>
            Samtidigt är det naturligtvis fortsatt ansträngt budgetläge,
            där vi skall prioritera hårt mellan utgifterna.
          </note>
          <note>
            Den fråga som här diskuteras och som jag i våras fick från, tror
            jag, Bo Könberg och vilken jag senare också svarade på, nämligen
            hur man såg på den här pensionsinkomstens ställning när det gäller
            att jämka änkepensionen, återkommer vi till i morgon när vi presenterar
            budgeten.
          </note>
          <note type="speaker">
            Anf. 26 BO KÖNBERG (fp):
          </note>
          <note>
            Fru talman! Jag har uppfattat det. Den fråga jag ställde var
            mera allmän. Är det så att den bild som statsministern ger av
            ekonomin, och förmodligen också har av ekonomin, har föranlett
            honom att göra något mer än att lägga tillbaka en hundradel av
            den besparing som skedde på en utsatt grupp i samhället?
          </note>
          <note>
            Det var det jag ville veta.
          </note>
          <note>
            Skatterna och sysselsättningen
          </note>
          <note type="speaker">
            Anf. 27 BO LUNDGREN (m):
          </note>
          <note>
            Fru talman! Sverige har världens högsta skattetryck, men Sverige
            har inte världens bästa välfärd.
          </note>
          <note>
            Lars Leijonborg gav ett upprörande exempel på det.
          </note>
          <note>
            Det beror naturligtvis på att de extremt höga skatterna i Sverige
            bromsar tillväxtkraften och leder till färre arbetstillfällen
            än annars. Samtidigt som svenska medborgare blir mer beroende
            av att den politiska sektorn klarar sina många åtaganden urholkas
            basen för just dessa åtaganden.
          </note>
          <note>
            Jag skulle vilja fråga om statsministern skulle kunna tänka sig
            att åtminstone medverka till att återställa det som var målet
            för skattereformen en gång i tiden, att vanliga löntagare inte
            skall betala mer än
          </note>
          <note>
            30 % i inkomstskatt och ingen skall betala mer än
          </note>
          <note>
            50 % i inkomstskatt vid genomsnittlig kommunalskatt, samtidigt
            som den offentliga sektorns kärnuppgifter prioriteras så att vi
            med den stora offentliga sektor vi har ser till att åtanganden
            vad gäller sjukvård och äldreomsorg samt andra åtaganden som är
            väsentliga skall kunna uppfyllas.
          </note>
          <note type="speaker">
            Anf. 28 Statsminister GÖRAN PERSSON (s):
          </note>
          <note>
            Fru talman! Nu har vi hela provkartan: Krav på utgifter, sedan
            toppar vi med litet kraftiga skattesänkningar, och så är vi snart
            tillbaka i det moras igen som gav oss en gigantisk statsskuld
            som vi - det kan vi avslöja i morgon - kommer att behöva betala
            111
          </note>
          <note>
            miljarder kronor i räntor på.
          </note>
          <note>
            Varför, Bo Lundgren, har vi inte världens bästa välfärd när vi
            har höga skatter? Det beror bl.a. på detta enkla förhållande.
            111 miljarder kronor i ränta på en statsskuld som exploderade
            under ett visst antal år då Bo Lundgren inte var helt utan inflytande.
            Detta vill jag ha sagt.
          </note>
          <note>
            Var finns det belägg för påståendet att vårt skatteuttag bromsar
            tillväxten i ekonomin? Vi kan tvärtom redovisa en god utveckling
            vad gäller tillväxten. Det är troligen så att vi nästa år kommer
            att få en mycket bra utveckling i svensk ekonomi utan att vi,
            Bo Lundgren, låter klyftorna öka, utan att vi låter motsättningarna
            öka i samhället. Det här tror jag blir en av valårets intressantaste
            debatter. Vi hävdar att det går att klara en tillväxt och god
            ekonomi utan att för den skull öka klyftorna.
          </note>
          <note type="speaker">
            Anf. 29 BO LUNDGREN (m):
          </note>
          <note>
            Fru talman! Göran Persson måste naturligtvis vara medveten om
            att det moras i statsfinanserna som
          </note>
          <note>
            Sverige fick uppleva har sina rötter i det 80-tal där spekulationekonomin
            frodades. När statens bank förlorade 40 miljarder kronor och människorna
            fick betala tillbaka 80-talslånen föll den inhemska efterfrågan.
            Allt detta vet Göran Persson. 80-talet kostade mycket, och just
            det beskrev Göran Persson. Men låt oss se framåt, mot 2000-talet,
            i stället.
          </note>
          <note>
            Den fråga jag ställde är mycket relevant. Det är nämligen så
            att vi får genom världens högsta skatter sämre förutsättningar
            för tillväxt. Det finns det inget belägg för, säger Göran Persson.
            Jag föreslår att han går till Ingemar Hansson, chefen för ekonomiska
            avdelningen på Finansdepartementet och läser hans bok om de snedvridningar
            skatter ställer till med, vissa skatter mer, andra mindre, men
            ändå snedvridningar. Det finns en uppsjö av litteratur. Att basen
            för välfärden urholkas genom de höga skatterna är givet.
          </note>
          <note>
            Frågan kvarstår: Varför inte återvända till det ni en gång stod
            för för att skapa en bättre bas för den välfärd som måste finnas
            och under tiden se till att kärnuppgifterna prioriteras?
          </note>
          <note type="speaker">
            Anf. 30 Statsminister GÖRAN PERSSON (s):
          </note>
          <note>
            Fru talman! Nu tror jag att Bo Lundgren glider litet därför att
            snedvridande skatter är någonting annat än det totala skatteuttaget.
            Snedvridande skatter finns det, och dem skall man ändra. De är
            skadliga för tillväxt, och dem rättar man till. Men var hittar
            Bo
          </note>
          <note>
            Lundgren den litteratur som talar om att ett högt skatteuttag
            totalt sett skulle hindra tillväxten och att ett lågt skatteuttag
            skulle vara positivt för tillväxten?
          </note>
          <note>
            Här hittar man alla olika exempel. Det vet Bo Lundgren om. Men
            i moderaternas propaganda i moderaternas försök att lägga grunden
            för ett annat Sverige måste man angripa från någon utgångspunkt,
            och då börjar man här. Det slutar, Bo Lundgren, med en jättesmäll
            i vården, skolan och omsorgen.
          </note>
          <note>
            Jag har fått vara med om att röja upp efter Bo
          </note>
          <note>
            Lundgren en gång. Jag hoppas att jag slipper uppleva det en gång
            till.
          </note>
          <note type="speaker">
            Anf. 31 BO LUNDGREN (m):
          </note>
          <note>
            Fru talman! Jag hoppas att jag slipper reda upp bankkriser efter
            Göran Persson som jag fick göra i början av 90-talet. Men nu lämnar
            vi det förflutna.
          </note>
          <note>
            Sverige drabbades av stora problem till följd av en mängd misstag
            under några decennier. Det intressanta är nu ifall vi skall göra
            om dessa misstag igen eller om vi skall välja en annan väg som
            kan ge grunden för välstånd och trygghet för människor. Då slipper
            vi det exempel som Lars Leijonborg talade om. Det är detta som
            är det intressanta.
          </note>
          <note>
            Nu medger statsministern, vilket är mycket bra, att det finns
            ett antal snedvridande skatter. En sådan snedvriden skatt är skatten
            på arbete som EU:s ministerråd, OECD och Valutafonden anser vara
            för hög i
          </note>
          <note>
            Sverige. Sänk skatten på arbetsinkomster så att vanliga människor
            kan leva på sin lön! Sänk skatten på arbetsinkomster så att vi
            kan få fler arbetstillfällen!
          </note>
          <note>
            Tag också bort dubbelbeskattningen som verkligen är snedvridande,
            enligt vad finansministern själv har sagt i tidigare tidningsartiklar.
            Se till att skapa bättre bas för tillväxt och trygghet, men gör
            det med en finansiering som inte äventyrar kärnuppgifterna, bl.a.
            sjukvården, äldreomsorgen och stödet till handikappade och andra
            som ni vill spara på.
          </note>
          <note type="speaker">
            Anf. 32 Statsminister GÖRAN PERSSON (s):
          </note>
          <note>
            Fru talman! Så hör vi det igen: Gärna kraftigt sänkta skatter,
            men det skall inte drabba skolan, vården och omsorgen. Vi vet
            ju att moderaterna har sagt nej till de första 4 miljarder kronorna
            extra till kommunerna. Det är väl detta som Mats Odell och andra
            ser framför sig när det handlar om att satsa.
          </note>
          <note>
            Vi vet också att moderaterna kommer att gå emot det som vi nu
            lägger fram som förslag för 1999 och
          </note>
          <note>
            2000. Det står klart, och det är inget att hyckla om,
          </note>
          <note>
            Bo Lundgren. När moderater talar om skatter är det inte skatterna
            i sig som ni har problem med, utan ni har alltid varit motståndare
            till det välfärdssamhälle som vi har använt skatterna till att
            bygga upp. Det är där som skiljelinjen går.
          </note>
          <note type="speaker">
            Anf. 33 BO LUNDGREN (m):
          </note>
          <note>
            Fru talman! Vi moderater är och har varit motståndare till ett
            samhälle där Göran Persson och andra politiker säger till människor:
            Betala höga skatter så skall vi fixa allt åt er! Sedan lyckas
            man inte med det.
          </note>
          <note>
            Då krävs det pensionsreform, då blir det köer i sjukvården och
            många andra revor i det som Göran Persson kallar välfärden.
          </note>
          <note>
            Vi säger: Låt människor behålla så mycket av sina inkomster att
            de kan leva på sin egen lön! Det ger också utrymme för en ekonomi
            både i balans och med bättre långsiktig tillväxt. Se till att
            det offentliga - det som samhället måste klara - sköts väl så
            att det inte blir sådana köer som nu, under Göran Perssons regering,
            växer fram inom sjukvården. Vi måste kunna klara äldreomsorgen.
            Man skall inte spara på handikappades assistentersättning. Vi
            måste se till att bevara det som är kärnuppgifterna i det offentliga.
            Då får vi ett välfärdssamhälle, ett samhälle där människor kan
            leva på sin lön, där ekonomin växer så att basen för välstånd
            och trygghet utvidgas och där det offentliga klarar sina kärnuppgifter.
          </note>
          <note type="speaker">
            Anf. 34 Statsminister GÖRAN PERSSON (s):
          </note>
          <note>
            Fru talman! Det där skulle inte Carl I Hagen ha kunnat säga bättre.
            Bo Lundgren vill ha både sociala reformer och skattesänkningar!
            Vi har varit med om det förut, och det räcker. Som jag sade tidigare
            betalar vi 111 miljarder kronor i räntor på vår skuld, en skuld
            som har byggts upp under två regeringsperioder - jag skall inte
            säga vilka, det kan vi lämna bakom oss.
          </note>
          <note>
            Men tänk om vi hade haft dessa pengar! Hur mycket lägre skatter
            eller bättre välfärd skulle vi då inte kunnat ha haft! Två försvarsutgifter
            plus barnbidraget ryms inom den kvoten.
          </note>
          <note>
            Vi kan naturligtvis stöta och blöta det som har varit. Men vi
            kommer återigen att hamna i samma debatt framöver. Skall vi betala
            för det som vi skall göra gemensamt eller skall vi låtsas som
            att det inte kostar någonting? Skall vi utöver en bra skola, vård
            och omsorg dessutom genomföra stora skattesänkningar?
          </note>
          <note>
            I morgon när budgeten presenteras, Bo Lundgren, titta på raden
            för skattekvot och se hur kvoten faller.
          </note>
          <note>
            Den faller tack vare att vi har fört en god ekonomisk politik.
          </note>
          <note>
            Tryggheten inom barnomsorgen
          </note>
          <note type="speaker">
            Anf. 35 INGER SEGELSTRÖM (s):
          </note>
          <note>
            Fru talman! Jag har en fråga till statsrådet Ylva
          </note>
          <note>
            Johansson.
          </note>
          <note>
            Alla har vi följt den ohyggliga historien om övergreppen på barnen
            på ett dagis i Karlstad. Jag undrar vad statsrådet avser att göra
            för att inte alla män skall lämna barnomsorgen och barnskötarutbildningen
            framöver. Vi behöver fler schysta män i barnomsorgen, både för
            barnens skull och för jämställdheten.
          </note>
          <note type="speaker">
            Anf. 36 Statsrådet YLVA JOHANSSON (s):
          </note>
          <note>
            Fru talman! Det är alldeles riktigt att vi behöver alla de män
            som redan arbetar inom barnomsorgen och vi behöver också fler
            män som tar ansvar, inte bara för sina egna barn utan också för
            andras barn i sådana verksamheter där man tar hand om barn, inom
            barnomsorgen och i skolan. Därför är det viktigt att vi på ett
            bättre sätt kan skapa trygghet för alla dem som lämnar sina barn
            till barnomsorgen. Det kan ske t.ex.
          </note>
          <note>
            genom att kontrollmöjligheterna utökas när det gäller de som
            söker arbete och arbetar inom barnomsorg och skola. På det viset
            kan vi tydligt visa att alla som är anställda och arbetar där
            tidigare inte har begått några brott eller är anmälda för sexualbrott
            mot barn.
          </note>
          <note>
            Detta innebär en inskränkning i den personliga integriteten som
            jag dock tycker kan vara rimlig att göra. Frågan utreds för närvarande.
            Det kommer att lämnas ett förslag till mig under våren 1998. Efter
            det räknar jag med att regeringen tar ställning.
          </note>
          <note type="speaker">
            Anf. 37 INGER SEGELSTRÖM (s):
          </note>
          <note>
            Fru talman! Jag vill tacka statsrådet för svaret.
          </note>
          <note>
            Många föräldrar känner i dag en oro över det som händer barnen
            på dagis. De känner också att det är viktigt med många män inom
            barnomsorgen. Jag tycker att det låter bra att vi kommer att få
            tillbaka frågan om hur vi skall kunna skydda barnen. Alla tycker
            att det är viktigt att dessa barn och deras föräldrar nu får stöd
            och att vi fortsättningsvis kan känna oss trygga inom barnomsorgen.
          </note>
          <note type="speaker">
            Anf. 38 Statsrådet YLVA JOHANSSON (s):
          </note>
          <note>
            Fru talman! Jag har ingen annan uppfattning än
          </note>
          <note>
            Inger Segelström. Det är viktigt att vi gemensamt för debatt
            om hur vi skall få en bra kvalitet i barnomsorgen. Det handlar
            självfallet om att vi i första hand skall se till att sådana helt
            oacceptabla brott som har begåtts i Karlstad aldrig får förekomma.
            Men det handlar också om hur vi systematiskt kan arbeta för att
            kunna höja kvaliteten i barnomsorgen och erbjuda en god pedagogisk
            stimulans och omsorg för alla barn.
          </note>
          <note>
            Antipersonella minor
          </note>
          <note type="speaker">
            Anf. 39 EVA ZETTERBERG (v):
          </note>
          <note>
            Fru talman! Jag har en fråga till statsrådet Pierre
          </note>
          <note>
            Schori i hans egenskap av biträdande utrikesminister eller möjligen
            till Björn von Sydow i hans egenskap av försvarsminister. Det
            gäller den konferens om antipersonella minor som har avhållits
            i Oslo.
          </note>
          <note>
            Först vill jag gratulera regeringen, alla folkrörelser och individer
            som har arbetat för att få fram ett internationellt förbud mot
            landminor. Jag ser det som en oerhört stor framgång att 89 länder
            vill ingå ett sådant avtal. Samtidigt ser vi alla som är intresserade
            av frågan bristerna, nämligen att USA som i dag är världens största
            stormakt inte vill vara med.
          </note>
          <note>
            Därför vill jag fråga statsrådet Pierre Schori: Vad kommer ni
            i regeringen att göra för att driva på för att förmå USA och andra
            länder som inte ville skriva under avtalet att ställa sig bakom
            konventionen framöver? Det fanns också med frågor som gällde minröjning.
            Vad kommer regeringen att göra för att de länder som har producerat
            och exporterat minor skall tvingas att ta ett större ansvar för
            att ta hand om de minor som nu finns nedlagda i jorden?
          </note>
          <note type="speaker">
            Anf. 40 Statsrådet PIERRE SCHORI (s):
          </note>
          <note>
            Fru talman! Det är riktigt att det var en mycket viktig framgång
            som nåddes i Oslo och som sedan skall bekräftas i Ottawa senare
            i år. Över hundra länder har skrivit under detta avtal där man
            säger att man inom fyra år skall förbjuda all produktion och lagring
            av dessa extremt skadliga vapen som framför allt drabbar barn
            och civila.
          </note>
          <note>
            Undantaget var framför allt USA. Jag finner inte att det finns
            någon ursäkt för att töva i denna fråga, inte ens från supermakten
            USA. Dessa vapen skall bort. Det finns en kraftig världsopinion
            mot detta. Vi skall tillsammans med de andra hundra länderna använda
            all vår kraft i våra bilaterala samtal internationellt för att
            påverka USA till att undanröja detta gissel. Det är också andra
            länder - men inte så många, gudskelov, som tövar här. Det gäller
            bl.a. ett land i vår närhet.
          </note>
          <note type="speaker">
            Anf. 41 EVA ZETTERBERG (v):
          </note>
          <note>
            Fru talman! Jag vill gärna veta hur tidsaspekten ser ut. Hur
            många år tror Pierre Schori att det dröjer innan man kan få med
            USA och andra länder som inte vill skriva på? Fanns det något
            tvingande avtal för dem som har producerat och exporterat minor
            att ta ansvar för minröjningen i världen?
          </note>
          <note type="speaker">
            Anf. 42 Statsrådet PIERRE SCHORI (s):
          </note>
          <note>
            Fru talman! Det går naturligtvis inte att säga hur lång tid det
            tar för en världsopinion att påverka en så stor makt som USA.
            Men trycket är stort också inom
          </note>
          <note>
            USA, vill jag säga, från enskilda organisationer och inom kongressen.
          </note>
          <note>
            Det finns inte i beslutet i Oslo en paragraf som säger att de
            länder som har exporterat och producerat minor också skulle åläggas
            att hämta hem dem så att säga, utan det blir som vanligt världssamfundet
            i stort.
          </note>
          <note>
            Under FN:s ledning satsar länder som Sverige och andra mycket
            pengar på minröjning i länder som
          </note>
          <note>
            Moçambique, Angola och Kambodja, där vi har svensk personal på
            marken. Vi utvecklar också modern minröjningsteknologi från svensk
            sida.
          </note>
          <note>
            Amsterdamfördraget
          </note>
          <note type="speaker">
            Anf. 43 ANNE WIBBLE (fp):
          </note>
          <note>
            Fru talman! Min fråga rör jobben, av vilka vi har för få i det
            här landet. Jag riktar frågan till statsministern om EU:s insatser
            och det nyligen ingångna sysselsättningsavtalet i Amsterdamfördraget.
            Det har ju beskrivits som en stor svensk framgång. Det vore ju
            positivt om EU kunde bidra till flera arbetstillfällen, bl.a.
            i Sverige. I detta sysselsättningsfördrag står följande: Länderna
            skall arbeta för en minskning av de indirekta lönekostnaderna,
            så att möjligheterna att få en anställning ökas. På svenskt språk
            betyder det sänkta arbetsgivareavgifter.
          </note>
          <note>
            Eftersom statsministern nu nämner sysselsättningsunionen som
            en stor svensk framgång, utgår jag från att regeringen är ivrig
            att genomföra det som står i detta framgångsrika dokument. Jag
            vill därför fråga:
          </note>
          <note>
            När avser regeringen att genomföra en sänkning av arbetsgivareavgifterna,
            så att flera människor kan slippa vara arbetslösa och får ett
            jobb?
          </note>
          <note type="speaker">
            Anf. 44 Statsminister GÖRAN PERSSON (s):
          </note>
          <note>
            Fru talman! Vi har redan gjort justeringar av arbetsgivareavgifterna,
            som ju fru Wibble vet. Det har gällt de små företagen framför
            allt, successivt i den takt som vi har haft statsfinansiellt utrymme.
            Vi avser att fortsätta med det, men inte till priset att vi hamnar
            i ett läge där underskotten börjar på att skena igen.
          </note>
          <note>
            Sedan förs det ju alltid en diskussion om detta har något slags
            dynamisk effekt på ekonomin eller inte, om en kraftig sänkning
            skulle resultera i att vi får in många nya på arbetsmarknaden
            som på så sätt betalar sin egen sänkning. Där är vi litet brända
            av tidigare erfarenheter från en annan stor reform, som Anne
          </note>
          <note>
            Wibble säkert kommer ihåg. Så här går vi fram försiktigt. Vi
            har vidtagit de här åtgärderna. Vi genomförde en stor försöksverksamhet
            med ett generellt anställningsstöd vid nyanställningar och vi
            tog bort arbetsgivareavgiften. Erfarenheterna är minst sagt blandade.
          </note>
          <note type="speaker">
            Anf. 45 ANNE WIBBLE (fp):
          </note>
          <note>
            Fru talman! Jag är väl medveten om att regeringen har genomfört
            en liten, liten återställare av de skatteökningar på arbete som
            också har genomförts, så att nettoeffekten har blivit höjd skatt
            på arbete. Därför återstår faktiskt min fråga inför framtiden.
            Det är ju så att vi har för få arbeten i Sverige i dag, och jag
            är övertygad om att statsministern håller med om detta.
          </note>
          <note>
            Sysselsättningen sjunker tyvärr fortfarande, även om vi alla
            hoppas att det skall gå bättre framöver. När nu detta sysselsättningsfördrag
            beskrivs som en så stor svensk framgång, hade jag faktiskt trott
            och utgått ifrån att Sveriges regering nu, inte om tre år eller
            någon gång senare, skulle vara ivrig att genomföra de förslag
            som där finns beskrivna, vilka medverkar till att skapa fler arbeten,
            dvs. lägre skatt på arbete, lägre arbetsgivareavgifter, t.ex.
            betalt med minskat företagsstöd.
          </note>
          <note type="speaker">
            Anf. 46 Statsminister GÖRAN PERSSON (s):
          </note>
          <note>
            Fru talman! Om det sista, de minskade företagsstöden, kan ju
            sägas att den genomgången har vi gjort.
          </note>
          <note>
            Jag ser väldigt små möjligheter att utnyttja den finansieringen
            för att sänka arbetsgivareavgifterna. Där ligger exempelvis en
            ganska stor pott, om fru Wibble tänker på Industriförbundets förslag,
            som är ren bostadspolitik.
          </note>
          <note>
            Detta är en diskussion som vi gärna deltar i. Vi låser oss inte,
            men vi vill också påpeka att sysselsättningskapitlet och fördraget
            är något vidare än bara denna frågeställning. Där finns också
            satsningar på europeiska byggprojekt inom infrastrukturområdet,
            och jag såg att EUB nu engagerar sig kraftigt inom denna sektor.
            Där finns också, vilket vi är glada för, en stark orientering
            mot kompetensutveckling och kompetenshöjning. Så jag tror nog
            att man, om man tittar på hela kapitlet, får en bild som spänner
            över fler politikområden. Där lever vi mer än väl upp till vad
            som kan och bör göras. På det här området är vi inte avvisande
            men litet försiktiga, därför att vi är brända av litet tidigare
            erfarenheter som har kostat våldsamt mycket pengar men gett väldigt
            litet tillbaka.
          </note>
          <note type="speaker">
            Anf. 47 ANNE WIBBLE (fp):
          </note>
          <note>
            Fru talman! Det står förvisso många ting i sysselsättningskapitlet.
            Bl.a. står det en annan sak som statsministern nu inte nämnde
            något om, nämligen behov av övergripande strukturella reformer
            för att skapa bättre incitament för företagande för att skapa
            arbetstillfällen. Det var ju symtomatiskt att statsministern inte
            heller kom ihåg detta inslag i sysselsättningskapitlet.
          </note>
          <note>
            Jag är mycket bekymrad över statsministern svar, därför att jag
            tolkar det så att han inte nu har någon avsikt att genomföra en
            sänkning av skatten på arbete, betald med minskade utgifter, t.ex.
            företagsstöd, för att flera människor skall få ett arbete och
            kunna leva på sin arbetsinkomst. Jag beklagar djupt denna inställning.
            Vi i Folkpartiet har motsatt uppfattning och menar att det är
            bråttom att få fram nya arbetstillfällen och att vi i riksdagen
            verkligen bör anstränga oss för att snabbt skapa bättre förutsättningar.
            Jag beklagar att Socialdemokraterna har en annan uppfattning.
          </note>
          <note type="speaker">
            Anf. 48 Statsminister GÖRAN PERSSON (s):
          </note>
          <note>
            Fru talman! Jag har i svaret ansträngt mig att vara vänlig mot
            Anne Wibble. Men eftersom hon på det här viset väljer att gå till
            attack och angripa regeringen för att inte förstå sig på strukturella
            reformer, måste jag bara stillsamt erinra om den strukturella
            reform som representeras av halverade räntor, nyföretagande i
            stället för 50 000 konkurser, borttagen inflation, växande antal
            jobb i privat sektor, balans i offentliga finanser, återvunnet
            internationellt förtroende, rekord i industriinvesteringar och
            reallöneökningar. Anne Wibble, detta är strukturella reformer.
          </note>
          <note>
            Tänk om ni på något sätt hade fått bidra till detta, så mycket
            bättre Sverige skulle ha blivit då.
          </note>
          <note type="speaker">
            Anf. 49 ANNE WIBBLE (fp):
          </note>
          <note>
            Fru talman! Jag vill bara konstatera att det är väldigt bra för
            Sverige, helt nödvändigt för Sverige, att
          </note>
          <note>
            Socialdemokraterna nu har insett vikten av sunda offentliga finanser.
            Jag instämmer i det som Mats
          </note>
          <note>
            Odell sade tidigare, att det hade varit bättre om man inte först
            i opposition hade bedrivit en väldigt oansvarig politik.
          </note>
          <note type="speaker">
            Anf. 50 Statsminister GÖRAN PERSSON (s):
          </note>
          <note>
            Fru talman! Detta var den tidigare finansministern som klagade
            på den gamla oppositionen. Hade hon själv ingenting att säga till
            om och inget ansvar? Slog aldrig den tanken Anne Wibble och Folkpartiet
            när ni körde landet i botten?
          </note>
          <note type="speaker">
            Anf. 51 PETER ERIKSSON (mp):
          </note>
          <note>
            Fru talman! Jag tänkte koppla på Anne Wibbles tal om Amsterdamfördraget.
            Det är ju EU:s nya grundlag, kanske årets största politiska händelse,
            som har föreslagits i sommar och som jag tycker är viktigt att
            vi diskuterar här i kammaren.
          </note>
          <note>
            Till min glädje noterade jag att Göran Persson just på socialdemokratiska
            kongressen i förra veckan sade att EU måste reduceras till det
            som oundgängligen kräver överstatlighet. Han slog fast att EU
            bör koncentrera sitt arbete på att stärka de nationella demokratiernas
            kraft och förmåga. Om Göran Persson verkligen menar allvar i denna
            fråga, tror jag att han har ett stort stöd från en majoritet av
            befolkningen i
          </note>
          <note>
            Sverige.
          </note>
          <note>
            Hur skall detta visa sig också i konkreta beslut?
          </note>
          <note>
            Hur kan Göran Persson stödja Amsterdamfördraget, som innebär
            mer överstatlighet och en försvagning av de nationella parlamenten?
          </note>
          <note type="speaker">
            Anf. 52 TALMANNEN:
          </note>
          <note>
            Jag konstaterar att detta inte var någon följdfråga till Anne
            Wibble. Statsministern får ordet för att svara, men sedan går
            vi vidare till nya frågor. Man får inte missbruka det här institutet.
          </note>
          <note type="speaker">
            Anf. 53 Statsminister GÖRAN PERSSON (s):
          </note>
          <note>
            Fru talman! Även om det kommer i fel ordning så tar Peter Eriksson
            upp en viktig fråga, en fråga som jag gärna uppehåller mig vid.
            Det finns starka krafter som drar mot mer av överstatlighet i
            Europa. Jag tror inte att det är bra för EU:s utveckling. Det
            överstatliga i Europasamarbetet bör användas för att stärka de
            nationella parlamentens roll. I fråga om det som vi inte klarar
            av här i Sverige - exempelvis på miljöområdet - har vi en sådan
            saklig uppgift. Det skall vi samarbeta omkring. Då ser människor
            att politiken faktiskt har en räckvidd och att vi kan åstadkomma
            resultat. Därmed stärks också de nationella parlamentens roll
            och status. Det är så jag resonerar. Om det finns tendenser, stämningar,
            att dra bort uppgifter från den här församlingen och lägga dem
            i Bryssel, sådant som vi faktiskt löser bättre själva, så kommer
            jag stenhårt att arbeta emot detta. Jag upplever inte att
          </note>
          <note>
            Amsterdamfördraget drar åt det hållet. Där har jag en annan mening
            än Peter Eriksson. Men det är bra om vi får den här debatten.
            Det är en långsiktigt oerhört viktig fråga för riksdagen och för
            svensk samhällsdebatt. Det är det också, tror jag, för andra länder
            i
          </note>
          <note>
            Europa. Det är inte bara vi som bör debattera det här.
          </note>
          <note>
            Förbättring av statistiken
          </note>
          <note type="speaker">
            Anf. 54 LENNART DALÉUS (c):
          </note>
          <note>
            Fru talman! Jag läste härom dagen en intressant rapport av professor
            Agneta Stark. Hon hade lämnat en redovisning av arbetsmarknaden.
            Hon hade hittat en stor grupp, närmare 10 % av arbetskraften,
            som så att säga fanns i ett svart hål. Det gick inte att tala
            om var de befann sig, vad de gjorde utanför arbetsmarknaden. Det
            var äldre och det var många unga. Hon pekar på att det är svårt
            att planera åtgärder när vi har en växande grupp som vi definierar
            som övriga i statistiken. Det är svårt att planera korrekta åtgärder.
          </note>
          <note>
            När man sedan, fru talman, tittar i statistiken på andra områden
            - det gäller den fysiska planeringen, skolan osv. - ser man att
            det alltid finns en övriggrupp som växer. Jag tänkte fråga inrikesministern
            hur han tänker förhålla sig till den här typen av frågor.
          </note>
          <note>
            Är han beredd att göra likadant som man har gjort på arbetsmarknadens
            område och börja utreda det här?
          </note>
          <note>
            Den även inom AMS sektor i all statistik förekommande övriggruppen
            växer också där. Hur tänker han förhålla sig för att få litet
            ordning på det här, för att se vad som döljer sig bakom det och
            för att därigenom kunna ha en bättre planering av den egna verksamheten?
          </note>
          <note type="speaker">
            Anf. 55 Inrikesminister JÖRGEN ANDERSSON (s):
          </note>
          <note>
            Fru talman! Jag förstår uppriktigt sagt inte frågan.
          </note>
          <note>
            Inom det område som jag ansvarar för, den kommunala sektorn,
            växer ju inte övriggruppen. Där stoppar vi nu uppsägningar. Vi
            gör det också möjligt för fler människor att komma in inom vård,
            omsorg och skola. Om Lennart Daléus vill precisera sin fråga så
            kanske jag kan ge ett bättre svar.
          </note>
          <note type="speaker">
            Anf. 56 LENNART DALÉUS (c):
          </note>
          <note>
            Fru talman! Jag skall försöka. Vad jag beskrev var en situation
            som gällde på arbetsmarknadens område.
          </note>
          <note>
            Eftersom inrikesministern inte är ansvarig för det området var
            det inte det jag menade. I den statistik som gäller på arbetsmarknaden
            växer övriggruppen.
          </note>
          <note>
            Om jag ser på den statistik som är tillämplig för inrikesministerns
            verksamhetsområde - som gäller just kommuner, människors boende,
            människors förflyttning mellan olika orter osv. - så växer också
            där begreppet övriga. Vi har försökt att i statistiken vara så
            finmaskiga som möjligt, men nu verkar det som om detta inte går
            att åstadkomma. Vi har en stor övrigsektor. Jag undrar hur inrikesministern
            inom sitt verksamhetsområde - jag talar alltså inte om de anställda
            i kommunerna - tänker bena i begreppet övriga som förekommer i
            hans statistik så att vi får en bättre fysisk planering, en bättre
            grund för att hantera de frågor som han är ansvarig för. Jag hoppas
            att frågan var klar nu.
          </note>
          <note type="speaker">
            Anf. 57 Inrikesminister JÖRGEN ANDERSSON (s):
          </note>
          <note>
            Fru talman! Det är ju många frågor som går in i det här. Det
            är regionalpolitiken, arbetsmarknadspolitiken och politiken för
            offentlig sektor. Vi har också naturligtvis integrationspolitiken,
            som statsrådet Leif
          </note>
          <note>
            Blomberg är ansvarig för. Det är klart att de tendenser som Lennart
            Daléus här nämner finns på alla dessa områden. Det är oerhört
            viktigt att vi analyserar det här ordentligt och ser vad det beror
            på. Det är också viktigt att vi på olika områden försöker vidta
            de åtgärder som behövs för att denna grupp inte skall växa ytterligare.
            Jag ser dock inte att det här är något större problem just i dag.
          </note>
          <note>
            Jävsförhållanden
          </note>
          <note type="speaker">
            Anf. 58 CARINA HÄGG (s):
          </note>
          <note>
            Fru talman! Jag har en fråga till statsrådet Laila
          </note>
          <note>
            Freivalds. Jag tycker att det är väldigt viktigt att vi belyser
            slutna maktstrukturer, icke-demokratiska sådana, men sådana som
            ändå har koppling till föreningslivet. Det gäller t.ex. ordenssällskap.
            Jag har tidigare försökt att ta upp den här frågan utan någon
            större framgång. Jag tycker dock att problemet finns kvar inom
            rättsväsendets organisation, och inte minst inom domstolsvärlden.
            Det visar ett nu aktuellt fall i
          </note>
          <note>
            Östersund. Sedan är ofta journalisterna, som skall bevaka de
            här frågorna, i sin tur också medlemmar i samma ordenssällskap.
            Nu undrar jag med anledning av det som har hänt och det vi har
            sett tidigare inom rättsväsendet, alltså att man kanske inte alltid
            är så duktig att belysa jävsfrågor, om ministern har tänkt att
            sprida kunskap om eller på något annat sätt belysa dessa maktstrukturer.
            I dag finns de inte undersökta någonstans i litteraturen. Det
            finns inget material över huvud taget om det här problemet.
          </note>
          <note type="speaker">
            Anf. 59 Justitieminister LAILA FREIVALDS (s):
          </note>
          <note>
            Fru talman! När det gäller ordenssällskap och liknande, jag antar
            att det är det Carina Hägg syftar på, känner jag inte till i vilken
            utsträckning forskning och utredningar har ägnat sig åt att kartlägga
            den typen av organisationer. Men jag vet att det i vart fall med
            jämna mellanrum har varit en hel del debatt i massmedier. Då har
            man både granskat och diskuterat denna typ av organisationer.
            Det där är något som hör till vad människor gör i sitt civila
            liv, sitt privata liv.
          </note>
          <note>
            Det är bra att man debatterar det eftersom det ofta har anknytning
            till historia och företeelser som behöver diskuteras i ett demokratiskt
            samhälle.
          </note>
          <note>
            Men den fråga som jag egentligen borde svara på gällde väl hur
            detta skall ses i anknytning till rättsväsendets uppgifter och
            risken för att t.ex. en domare hamnar i jävssituation. Det är
            naturligtvis oerhört viktigt att i första hand de som själva uppbär
            de här ämbetena, t.ex. åklagare och domare, är mycket noggranna
            med att överväga om det finns någon anknytning i deras personliga
            liv eller på annat sätt som gör att de inte är lämpliga att i
            ett visst enskilt fall utöva ämbetet. Det är ju det jävsreglerna
            handlar om. Det hänger väldigt mycket på omdömet hos dem som har
            att tillämpa detta att göra det på rätt sätt. Därutöver har vi
            JK och riksdagens ombudsman som har till uppgift att bl.a. granska
            sådana här saker så att inga otillbörligheter förekommer.
          </note>
          <note type="speaker">
            Anf. 60 CARINA HÄGG (s):
          </note>
          <note>
            Fru talman! Så här står det i Rotarys förskrifter:
          </note>
          <note>
            Du skall vara till nytta för dina kamrater på samma sätt som
            du kan förvänta dig att ha nytta av dem. Det tyder ju på att organisationen
            i sig inte är opartisk.
          </note>
          <note>
            Ofta är det så att den som skall granska denna opartiskhet också
            är med i samma ordenssällskap. Då förekommer ingen granskning
            värd namnet. Jag menar att den granskning som självfallet borde
            ske automatiskt inte sker i den utsträckning som den borde göra.
            Det visar det här fallet i Östersund. Den som skall granska det
            här och ta ställning till det är med i samma ordenssällskap som
            de han skall granska. Jag tycker att det framdeles behövs en belysning
            från ministerns sida i den här frågan.
          </note>
          <note>
            Transport av farligt gods
          </note>
          <note type="speaker">
            Anf. 61 ÅKE CARNERÖ (kd):
          </note>
          <note>
            Fru talman! Jag har en fråga till försvarsministern.
          </note>
          <note>
            Vi hade en olycka i Jämtland i somras. Det var en tågurspårning.
            Det visar hur viktigt det är med beredskapshänsyn i all samhällsplanering.
            Nu gick det här väl, vilket bl.a. visar att vi har mycket god
            kompetens när det gäller räddningsinsatser i vårt land. Men om
            olyckan hade inträffat i tätbebyggt område, hade den naturligtvis
            fått helt andra dimensioner. I våras diskuterade vi här i kammaren
            beredskap mot svåra påfrestningar. Då ansåg riksdagen att vi måste
            ha tydliga krav vad gäller säkerhet och uthållighet i fråga om
            alla verksamheter som skapar risker.
          </note>
          <note>
            Jag vill ta upp en sak som behandlades, och som inte är avgjord,
            där vi har olika bedömningar. Det gäller begreppet skyddsavstånd,
            alltså avståndet mellan ett riskobjekt och en annan anläggning
            som inte har med risken att göra. Jag vill fråga försvarsministern:
            Vad har hänt sedan dess när det gäller bedömningarna av skyddsavstånd
            i den här förebyggande verksamheten?
          </note>
          <note type="speaker">
            Anf. 62 Försvarsminister BJÖRN VON SYDOW (s):
          </note>
          <note>
            Fru talman! Efter det att propositionen har behandlats av riksdagen
            har regeringen gett myndigheterna ett knappt tiotal uppdrag för
            att belysa de frågeställningar som fanns med. Jag kan inte svara
            på om det som Åke Carnerö frågar om finns uttalat med i några
            av uppdragen, men jag utgår från att så är fallet.
          </note>
          <note type="speaker">
            Anf. 63 ÅKE CARNERÖ (kd):
          </note>
          <note>
            Fru talman! I denna vecka fick vi en propositionsförteckning
            från regeringen, och jag saknar där alla de krav som vi bör ha
            när det gäller transporter av farligt gods. Bl.a. har EU nu ett
            direktiv när det gäller säkerhetsrådgivare. Jag undrar om det
            i regeringens förslag finns med t.ex. att vi skall utse säkerhetsansvariga
            som kan följa transporterna och som känner till alla bestämmelser
            när det gäller farligt gods?
          </note>
          <note type="speaker">
            Anf. 64 Försvarsminister BJÖRN VON SYDOW (s):
          </note>
          <note>
            Fru talman! Den frågan behandlas också i ett av de uppdrag som
            vi har genomfört. I morgon kommer regeringen att avlämna en skrivelse
            till riksdagen som heter Totalförsvar i förnyelse. Där kommer
            det att finnas en aktuell redogörelse för hur regeringen arbetar
            och följer upp propositionen och riksdagsbeslutet om svåra påfrestningar
            på samhället i fred.
          </note>
          <note type="speaker">
            Anf. 65 TALMANNEN:
          </note>
          <note>
            Därmed är riksdagens muntliga frågestund avslutad.
          </note>
          <note>
            Det återstår väldigt många frågor som inte har hunnit besvaras,
            vilket naturligtvis betyder att de regler som vi har för i vilken
            ordning man begär ordet måste upprätthållas.
          </note>
          <note>
            Jag ber att få tacka regeringens företrädare och kammarens ledamöter
            för frågor och svar.
          </note>
          <note>
            2 § Anmälan om partiernas företrädare i talmanskonferensen
          </note>
          <note>
            Talmannen meddelade att med stöd av 1 kap. 7 §
          </note>
          <note>
            och 7 kap. 12 § första stycket riksdagsordningen hade partigrupperna
            till talmannen anmält följande ledamöter att utgöra partiernas
            företrädare i talmanskonferensen:
          </note>
          <note>
            Sven Hulterström (s)
          </note>
          <note>
            Lars Tobisson (m)
          </note>
          <note>
            Per-Ola Eriksson (c)
          </note>
          <note>
            Anne Wibble (fp)
          </note>
          <note>
            Lars Bäckström (v)
          </note>
          <note>
            Marianne Samuelsson (mp)
          </note>
          <note>
            Göran Hägglund (kd)
          </note>
          <note>
            Till suppleanter hade nominerats
          </note>
          <note>
            Britt Bohlin (s)
          </note>
          <note>
            Gullan Lindblad (m)
          </note>
          <note>
            Helena Nilsson (c)
          </note>
          <note>
            Isa Halvarsson (fp)
          </note>
          <note>
            Eva Zetterberg (v)
          </note>
          <note>
            Gunnar Goude (mp)
          </note>
          <note>
            Rose-Marie Frebran (kd)
          </note>
          <note>
            Talmannen förklarade de anmälda ledamöterna utsedda till partigruppsföreträdare
            och suppleanter i talmanskonferensen för tiden till dess nästa
            riksmöte skulle börja.
          </note>
          <note>
            3 § Nya riksdagsledamöter, m.m.
          </note>
          <note>
            Talmannen meddelade att enligt protokoll från
          </note>
          <note>
            Riksskatteverket hade
          </note>
          <note>
            Göran Lindblad utsetts till ny ledamot av riksdagen för Moderata
            samlingspartiet i Göteborgs kommuns valkrets fr.o.m. den 16 september
            1997 efter
          </note>
          <note>
            Sonja Rembo och
          </note>
          <note>
            Catharina Elmsäter-Svärd utsetts till ny ledamot av riksdagen
            för Moderata samlingspartiet i Stockholms läns valkrets fr.o.m.
            den 22 september 1997
          </note>
          <note>
            efter Margareta E Nordenvall.
          </note>
          <note>
            Av berättelse från Valprövningsnämnden framgick att bevisen för
            de nya ledamöterna och de nya bilagorna till bevis för ersättare
            blivit utfärdade i enlighet med 19 kap. 11 § vallagen.
          </note>
          <note>
            4 § Avsägelser
          </note>
          <note>
            Talmannen meddelade att Lars Leijonborg (fp)
          </note>
          <note>
            avsagt sig uppdraget som suppleant i konstitutionsutskottet.
          </note>
          <note>
            Kammaren biföll denna avsägelse.
          </note>
          <note>
            Talmannen meddelade att Karl-Göran Biörsmark
          </note>
          <note>
            (fp) avsagt sig uppdraget som suppleant i socialförsäkringsutskottet.
          </note>
          <note>
            Kammaren biföll denna avsägelse.
          </note>
          <note>
            5 § Anmälan om kompletteringsval till utskott
          </note>
          <note>
            Talmannen meddelade att på grund av uppkomna vakanser hade dels
            Moderata samlingspartiets riksdagsgrupp anmält Per Bill som ledamot
            i finansutskottet och Göran
          </note>
          <note>
            Lindblad som suppleant i finansutskottet samt fr.o.m.
          </note>
          <note>
            den 22 september Catharina Elmsäter-Svärd som suppleant i socialförsäkringsutskottet
            och i utbildningsutskottet, dels Folkpartiet liberalernas riksdagsgrupp
            anmält
          </note>
          <note>
            Ann-Kristin Fösker som suppleant i konstitutionsutskottet och
            i socialförsäkringsutskottet samt Kerstin
          </note>
          <note>
            Heinemann som suppleant i utrikesutskottet.
          </note>
          <note>
            Talmannen förklarade valda till
          </note>
          <note>
            ledamot i finansutskottet
          </note>
          <note>
            Per Bill (m)
          </note>
          <note>
            suppleant i konstitutionsutskottet
          </note>
          <note>
            Ann-Kristin Fösker (fp)
          </note>
          <note>
            suppleant i finansutskottet
          </note>
          <note>
            Göran Lindblad (m)
          </note>
          <note>
            suppleant i utrikesutskottet
          </note>
          <note>
            Kerstin Heinemann (fp)
          </note>
          <note>
            suppleanter i socialförsäkringsutskottet
          </note>
          <note>
            Ann-Kristine Fösker (fp)
          </note>
          <note>
            Catharina Elmsäter-Svärd (m)
          </note>
          <note>
            suppleant i utbildningsutskottet
          </note>
          <note>
            Catharina Elmsäter-Svärd (m)
          </note>
          <note>
            6 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen meddelade att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Förslag till förordning om ändring i förordning om tillämpningen
            av systemen för social trygghet när anställda, egenföretagare
            eller deras familjemedlemmar flyttar inom gemenskapen KOM (97)
            378
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1996/97:154 och 170 till skatteutskottet
          </note>
          <note>
            1996/97:172 till jordbruksutskottet
          </note>
          <note>
            1996/97:173 till skatteutskottet
          </note>
          <note>
            1996/97:174 till näringsutskottet
          </note>
          <note>
            1996/97:175 till justitieutskottet
          </note>
          <note>
            1996/97:176 till näringsutskottet
          </note>
          <note>
            1996/97:177 och 178 till utrikesutskottet
          </note>
          <note>
            Skrivelse
          </note>
          <note>
            1997/98:20 till näringsutskottet
          </note>
          <note>
            Förslag
          </note>
          <note>
            1996/97:RR9 till finansutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1997/98:2 Hållbart fiske och jordbruk
          </note>
          <note>
            1997/98:5 Läkarnas vidareutbildning
          </note>
          <note>
            1997/98:6 Förskoleklass och andra skollagsfrågor
          </note>
          <note>
            1997/98:8 Kyrkomötets sammanträden
          </note>
          <note>
            1997/98:16 Sverige, framtiden och mångfalden - från invandrarpolitik
            till integrationspolitik
          </note>
          <note>
            1997/98:27 Lag om rätt till ledighet för att bedriva näringsverksamhet
          </note>
          <note>
            Skrivelser
          </note>
          <note>
            1997/98:19 Utvecklingen i informationssamhället
          </note>
          <note>
            1997/98:23 Invandrings- och flyktingpolitiken
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 17 september
          </note>
          <note>
            1997/98:1 av Chatrine Pålsson (kd) till socialministern
          </note>
          <note>
            De psykiskt sjukas situation
          </note>
          <note>
            1997/98:2 av Sten Andersson (m) till näringsministern
          </note>
          <note>
            Varvssubventioner
          </note>
          <note>
            1997/98:3 av Lennart Brunander (c) till kulturministern
          </note>
          <note>
            Jämställdhetsarbetet inom Svenska kyrkan
          </note>
          <note>
            1997/98:4 av Marietta de Pourbaix-Lundin (m) till socialministern
          </note>
          <note>
            Personer med funktionshinder
          </note>
          <note>
            den 18 september
          </note>
          <note>
            1997/98:5 av Jan Bergqvist (s) till utrikesministern
          </note>
          <note>
            Europarådets kommande toppmöte
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 23 september.
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 17 september
          </note>
          <note>
            1997/98:1 av Eva Goës (mp) till utrikesministern
          </note>
          <note>
            Cassiniprojektet
          </note>
          <note>
            1997/98:2 av Gun Hellsvik (m) till socialministern
          </note>
          <note>
            Drogmissbruk
          </note>
          <note>
            1997/98:3 av Gun Hellsvik (m) till statsrådet Thomas
          </note>
          <note>
            Östros
          </note>
          <note>
            Drogmissbruk
          </note>
          <note>
            1997/98:4 av Gun Hellsvik (m) till justitieministern
          </note>
          <note>
            Drogmissbruk
          </note>
          <note>
            1997/98:5 av Widar Andersson (s) till statsrådet Ylva
          </note>
          <note>
            Johansson
          </note>
          <note>
            De fristående gymnasieskolorna
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 23 september.
          </note>
          <note>
            11 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 16 september
          </note>
          <note>
            1996/97:812 av Eva Zetterberg (v) till utrikesministern
          </note>
          <note>
            Politiska fångar i Peru
          </note>
          <note>
            1996/97:815 av Britt Bohlin (s) till arbetsmarknadsministern
          </note>
          <note>
            Lear Corporation
          </note>
          <note>
            1996/97:819 av Per Lager (mp) till utrikesministern
          </note>
          <note>
            Mänskliga rättigheter i Peru
          </note>
          <note>
            1996/97:820 av Carina Hägg (s) till socialministern
          </note>
          <note>
            Reumatiska sjukdomar
          </note>
          <note>
            1996/97:827 av Eva Zetterberg (v) till finansministern
          </note>
          <note>
            Barnbilaga till budgeten
          </note>
          <note>
            1996/97:828 av Tuve Skånberg (kd) tillutrikesministern
          </note>
          <note>
            De palestinska myndigheterna
          </note>
          <note>
            1996/97:829 av Stig Sandström (v) till arbetsmarknadsministern
          </note>
          <note>
            Lear Corporation
          </note>
          <note>
            1996/97:835 av Rose-Marie Frebran (kd) till statsrådet Leif Blomberg
          </note>
          <note>
            Ombudsmannen mot etnisk diskriminering
          </note>
          <note>
            den 17 september
          </note>
          <note>
            1996/97:814 av Maud Björnemalm (s) till statsrådet
          </note>
          <note>
            Thomas Östros
          </note>
          <note>
            Kronofogdemyndigheterna
          </note>
          <note>
            1996/97:816 av Carl Fredrik Graf (m) till näringsministern
          </note>
          <note>
            Konkurrenslagstiftningen och Konkurrensverket
          </note>
          <note>
            1996/97:817 av Lars Stjernkvist (s) till justitieministern
          </note>
          <note>
            Utredningar om brott av polis
          </note>
          <note>
            1996/97:824 av Carina Hägg (s) till utrikesministern
          </note>
          <note>
            EU och allmän rösträtt
          </note>
          <note>
            1996/97:825 av Marie Engström (v) till statsrådet
          </note>
          <note>
            Thomas Östros
          </note>
          <note>
            Granskning av deklarationer
          </note>
          <note>
            1996/97:826 av Gullan Lindblad (m) till statsrådet
          </note>
          <note>
            Maj-Inger Klingvall
          </note>
          <note>
            Rehabilitering på lika villkor
          </note>
          <note>
            1996/97:830 av Marietta de Pourbaix-Lundin (m) till utbildningsministern
          </note>
          <note>
            Intagningssystemet till universitet och högskola
          </note>
          <note>
            1996/97:831 av Bengt Hurtig (v) till justitieministern
          </note>
          <note>
            Handbok för polissamarbete
          </note>
          <note>
            1996/97:833 av Alf Svensson (kd) till statsrådet Pierre
          </note>
          <note>
            Schori
          </note>
          <note>
            Rening av kontaminerat vatten
          </note>
          <note>
            1996/97:834 av Per Westerberg (m) till finansministern
          </note>
          <note>
            AP-fonden
          </note>
          <note>
            1996/97:836 av Sven Bergström (c) till justitieministern
          </note>
          <note>
            Offentlighet vid de svenska LEADER-kontoren
          </note>
          <note>
            1996/97:837 av Chatrine Pålsson (kd) till justitieministern
          </note>
          <note>
            Oskyldigt dömda
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 23 september.
          </note>
          <note>
            12 § Kammaren åtskildes kl. 15.07.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
