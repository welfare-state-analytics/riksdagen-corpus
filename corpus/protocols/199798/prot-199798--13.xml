<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--13</head>
          <docDate when="1997-10-09 00:00:00">1997-10-09 00:00:00</docDate>
        </div>
      </front>
      <body>
        <div>
          <note>
            19.00 - 21.30
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 3 oktober.
          </note>
          <note>
            2 § Meddelande om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1997/98:10
          </note>
          <note>
            Till riksdagen
          </note>
          <note>
            Interpellation nr 1997/98:10 av Lars Stjernkvist om ansvarsbalansen
            vid större strukturförändringar inom företag.
          </note>
          <note>
            Interpellationen kommer att besvaras torsdagen den 23 oktober
            1997.
          </note>
          <note>
            Skälet till dröjsmålet är att riksdagen har plenifri vecka.
          </note>
          <note>
            Stockholm den 6 oktober 1997
          </note>
          <note>
            Anders Sundström
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1997/98:10 till skatteutskottet
          </note>
          <note>
            1997/98:31 till justitieutskottet
          </note>
          <note>
            4 § Beslut rörande utskottsbetänkanden som slutdebatterats den
            8 oktober
          </note>
          <note>
            SoU5 Avveckling av specialsjukhus och vårdhem
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (m, c, mp, kd)
          </note>
          <note>
            Votering:
          </note>
          <note>
            179 för utskottet
          </note>
          <note>
            113 för res. 1
          </note>
          <note>
            57 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 22 fp, 20 v
          </note>
          <note>
            För res. 1: 67 m, 20 c, 15 mp, 11 kd
          </note>
          <note>
            Frånvarande: 24 s, 13 m, 7 c, 4 fp, 2 v, 3 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU6 Handikappolitik
          </note>
          <note>
            Mom. 1 (handikappolitiken)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            224 för utskottet
          </note>
          <note>
            67 för res. 1
          </note>
          <note>
            58 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 136 s, 20 c, 22 fp, 20 v, 15 mp, 11 kd
          </note>
          <note>
            För res. 1: 67 m
          </note>
          <note>
            Frånvarande: 25 s, 13 m, 7 c, 4 fp, 2 v, 3 mp, 4 kd
          </note>
          <note>
            Mom. 3 (tillgänglighet i vardagsmiljön)
          </note>
          <note>
            1. utskottet
          </note>
          <note>
            2. res. 3 (v, mp, kd)
          </note>
          <note>
            Votering:
          </note>
          <note>
            152 för utskottet
          </note>
          <note>
            46 för res. 3
          </note>
          <note>
            93 avstod
          </note>
          <note>
            58 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 15 c
          </note>
          <note>
            För res. 3: 20 v, 15 mp, 11 kd
          </note>
          <note>
            Avstod: 67 m, 4 c, 22 fp
          </note>
          <note>
            Frånvarande: 24 s, 13 m, 8 c, 4 fp, 2 v, 3 mp, 4 kd
          </note>
          <note>
            Mom. 9 (hjälpmedelsgaranti)
          </note>
          <note>
            1. utskottet
          </note>
          <note>
            2. res. 6 (m, fp, mp)
          </note>
          <note>
            Votering:
          </note>
          <note>
            188 för utskottet
          </note>
          <note>
            102 för res. 6
          </note>
          <note>
            2 avstod
          </note>
          <note>
            57 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 20 c, 20 v, 11 kd
          </note>
          <note>
            För res. 6: 66 m, 22 fp, 14 mp
          </note>
          <note>
            Avstod: 1 m, 1 mp
          </note>
          <note>
            Frånvarande: 24 s, 13 m, 7 c, 4 fp, 2 v, 3 mp, 4 kd
          </note>
          <note>
            Mom. 18 (antidiskrimineringslag)
          </note>
          <note>
            1. utskottet
          </note>
          <note>
            2. res. 13 (fp, v, mp, kd)
          </note>
          <note>
            Votering:
          </note>
          <note>
            220 för utskottet
          </note>
          <note>
            70 för res. 13
          </note>
          <note>
            1 avstod
          </note>
          <note>
            58 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 136 s, 66 m, 18 c
          </note>
          <note>
            För res. 13: 2 c, 22 fp, 20 v, 15 mp, 11 kd
          </note>
          <note>
            Avstod: 1 m
          </note>
          <note>
            Frånvarande: 25 s, 13 m, 7 c, 4 fp, 2 v, 3 mp, 4 kd
          </note>
          <note>
            Mom. 21 (handikappreformen)
          </note>
          <note>
            1. utskottet
          </note>
          <note>
            2. res. 16 (m, fp, mp, kd)
          </note>
          <note>
            Votering:
          </note>
          <note>
            177 för utskottet
          </note>
          <note>
            116 för res. 16
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 138 s, 20 c, 19 v
          </note>
          <note>
            För res. 16: 67 m, 22 fp, 1 v, 15 mp, 11 kd
          </note>
          <note>
            Frånvarande: 23 s, 13 m, 7 c, 4 fp, 2 v, 3 mp, 4 kd
          </note>
          <note>
            Mom. 24 (osynliga handikapp
          </note>
          <note>
            1. utskottet
          </note>
          <note>
            2. res. 19 (kd)
          </note>
          <note>
            Kammaren biföll utskottets hemställan med acklamation.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU7 Alkoholfrågor
          </note>
          <note>
            Mom. 1 (inriktningen av alkoholpolitiken)
          </note>
          <note>
            1. utskottet
          </note>
          <note>
            2. res. 1 i motsvarande del (m)
          </note>
          <note>
            3. res. 2 (c)
          </note>
          <note>
            4. res. 3 (fp)
          </note>
          <note>
            5. res. 5 (kd)
          </note>
          <note>
            Förberedande votering 1:
          </note>
          <note>
            21 för res. 3
          </note>
          <note>
            13 för res. 5
          </note>
          <note>
            259 avstod
          </note>
          <note>
            56 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 2:
          </note>
          <note>
            21 för res. 2
          </note>
          <note>
            23 för res. 3
          </note>
          <note>
            248 avstod
          </note>
          <note>
            57 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 3:
          </note>
          <note>
            67 för res. 1
          </note>
          <note>
            23 för res. 3
          </note>
          <note>
            203 avstod
          </note>
          <note>
            56 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            150 för utskottet
          </note>
          <note>
            67 för res. 1
          </note>
          <note>
            76 avstod
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 136 s, 14 mp
          </note>
          <note>
            För res. 1: 67 m
          </note>
          <note>
            Avstod: 2 s, 20 c, 22 fp, 20 v, 1 mp, 11 kd
          </note>
          <note>
            Frånvarande: 23 s, 13 m, 7 c, 4 fp, 2 v, 3 mp, 4 kd
          </note>
          <note>
            Mom. 2 (Systembolagets verksamhet)
          </note>
          <note>
            1. utskottet
          </note>
          <note>
            2. res. 1 i motsvarande del (m)
          </note>
          <note>
            Votering:
          </note>
          <note>
            221 för utskottet
          </note>
          <note>
            67 för res. 1
          </note>
          <note>
            5 avstod
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 17 c, 22 fp, 20 v, 15 mp, 10 kd
          </note>
          <note>
            För res. 1: 66 m, 1 kd
          </note>
          <note>
            Avstod: 1 s, 1 m, 3 c
          </note>
          <note>
            Frånvarande: 23 s, 13 m, 7 c, 4 fp, 2 v, 3 mp, 4 kd
          </note>
          <note>
            Mom. 4 (marknadsföring)
          </note>
          <note>
            1. utskottet
          </note>
          <note>
            2. res. 8 (mp)
          </note>
          <note>
            Votering:
          </note>
          <note>
            273 för utskottet
          </note>
          <note>
            17 för res. 8
          </note>
          <note>
            1 avstod
          </note>
          <note>
            58 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 138 s, 65 m, 20 c, 22 fp, 17 v, 11 kd
          </note>
          <note>
            För res. 8: 2 v, 15 mp
          </note>
          <note>
            Avstod: 1 m
          </note>
          <note>
            Frånvarande: 23 s, 14 m, 7 c, 4 fp, 3 v, 3 mp, 4 kd
          </note>
          <note>
            Mom. 10 (försäljning av folköl)
          </note>
          <note>
            1. utskottet
          </note>
          <note>
            2. res. 16 (c, v, mp)
          </note>
          <note>
            Votering:
          </note>
          <note>
            224 för utskottet
          </note>
          <note>
            53 för res. 16
          </note>
          <note>
            13 avstod
          </note>
          <note>
            59 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 67 m, 21 fp, 1 mp
          </note>
          <note>
            För res. 16: 2 s, 19 c, 19 v, 13 mp
          </note>
          <note>
            Avstod: 1 s, 1 fp, 11 kd
          </note>
          <note>
            Frånvarande: 23 s, 13 m, 8 c, 4 fp, 3 v, 4 mp, 4 kd
          </note>
          <note>
            Barbro Johansson (mp) anmälde att hon avsett att rösta nej men
            markerats ha röstat ja.
          </note>
          <note>
            Mom. 15 (teknisk sprit)
          </note>
          <note>
            1. utskottet
          </note>
          <note>
            2. res. 27 (v)
          </note>
          <note>
            Votering:
          </note>
          <note>
            272 för utskottet
          </note>
          <note>
            20 för res. 27
          </note>
          <note>
            1 avstod
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 67 m, 20 c, 22 fp, 15 mp, 11 kd
          </note>
          <note>
            För res. 27: 20 v
          </note>
          <note>
            Avstod: 1 s
          </note>
          <note>
            Frånvarande: 23 s, 13 m, 7 c, 4 fp, 2 v, 3 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            AU3 Ändringar i lagen om rättegången i arbetstvister
          </note>
          <note>
            Mom. 3 (Arbetsdomstolens sammansättning i jämställdhetsmål)
          </note>
          <note>
            1. utskottet
          </note>
          <note>
            2. res. 1 (c, v)
          </note>
          <note>
            Votering:
          </note>
          <note>
            171 för utskottet
          </note>
          <note>
            54 för res. 1
          </note>
          <note>
            67 avstod
          </note>
          <note>
            57 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 138 s, 2 m, 21 fp, 10 kd
          </note>
          <note>
            För res. 1: 20 c, 20 v, 14 mp
          </note>
          <note>
            Avstod: 65 m, 1 mp, 1 kd
          </note>
          <note>
            Frånvarande: 23 s, 13 m, 7 c, 5 fp, 2 v, 3 mp, 4 kd
          </note>
          <note>
            Leif Carlson (m) anmälde att han avsett att avstå från att rösta
            men markerats ha röstat ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Meddelande om samlad votering
          </note>
          <note>
            Talmannen meddelade att justitieutskottets betänkande JuU3 samt
            trafikutskottets betänkanden TU2,
          </note>
          <note>
            TU3 och TU4 skulle avgöras i ett sammanhang efter avslutad debatt.
          </note>
          <note>
            5 § Rattfylleri
          </note>
          <note>
            Föredrogs
          </note>
          <note>
            Justitieutskottets betänkande 1997/98:JuU3
          </note>
          <note>
            Rattfylleri
          </note>
          <note type="speaker">
            Anf. 1 SIVERT CARLSSON (c):
          </note>
          <note>
            Fru talman! I det här betänkandet behandlas flera motioner som
            tar upp frågan om s.k. drograttfylleri.
          </note>
          <note>
            Samtliga motioner avstyrks. Utskottet har flera gånger tidigare
            behandlat liknande motionsyrkanden och också anfört att det finns
            starka skäl att se över rattfyllerilagstiftningen när det gäller
            narkotika och liknande preparat. Utskottet har också tidigare
            menat att en möjlig åtgärd kan vara att införa en reglering som
            anger tillåtna gränsvärden för narkotika på liknande sätt som
            för alkohol. En naturlig frågeställning var då enligt utskottet
            om det vore lämpligt och möjligt att införa s.k. nollgräns för
            narkotika och liknande droger i trafiken.
          </note>
          <note>
            I september 1996 överlämnade Drogfylleriutredningen ett betänkande,
            Droger i trafiken, där vare sig gränsvärden eller s.k. nollgräns
            för narkotika föreslogs. Jag tycker att detta är förvånande. Drogmissbruket
            sprider sig alltmer. Offren för missbruket tycks bara bli alltfler.
            Offren för missbrukarna blir också alltfler. Nyligen timade fruktansvärt
            grova våldshandlingar också här i vår närhet, i vårt land, som
            antyder hur omtöcknad den drogade blir och vilka destruktiva krafter
            som då kan släppas loss.
          </note>
          <note>
            Vi arbetar för att stoppa narkotikan i samhället.
          </note>
          <note>
            Självklart måste vi då också arbeta för att stoppa narkotikan
            i trafiken, bl.a. genom en lagstiftning där narkotika juridiskt
            likställs med alkohol i trafikhänseende. För det är ju så att
            många trafikolyckor i dag orsakas av bilförare som är påverkade
            av alkohol, narkotika eller andra droger. Bilförare som är påverkade
            av narkotika eller andra droger utgör sannolikt en lika stor trafikfara
            som de förare som är påverkade av alkohol.
          </note>
          <note>
            Den nuvarande rattfyllerilagstiftningen ger enligt
          </note>
          <note>
            Centerns mening inte tillräckliga möjligheter att ingripa mot
            den drogpåverkade bilföraren. Enligt vår mening bör bilförare
            som är narkotikapåverkade dömas på samma sätt som de som är berusade
            av alkohol. Varken alkohol eller narkotika hör ihop med bilkörning.
            Kombinationen innebär presumtiva mordredskap. Polisen bör få möjlighet
            att rutinmässigt kontrollera förares drogpåverkan enligt motsvarande
            förutsättningar som i dag gäller för alkoholutandningsprov. Det
            bör vara tillräckligt att den drogpåverkade föraren har en viss
            halt narkotika i kroppen. Teknik och analysmöjligheter för att
            säkerställa droghalterna finns enligt uppgift redan i dag utvecklade.
            Det finns också internationellt accepterade tröskelvärden som
            borde kunna användas som riktmärken.
          </note>
          <note>
            Det bör finnas en principiell nollgräns för narkotika i trafiken.
            Något annat har vi inte råd med. Vi är skyldiga vår omvärld detta.
            Därmed, fru talman, yrkar jag bifall till reservation 1 i justitieutskottets
            betänkande 3.
          </note>
          <note type="speaker">
            Anf. 2 ELVER JONSSON (fp):
          </note>
          <note>
            Fru talman! Precis som påtalades under behandlingen av socialutskottets
            betänkande i går, finns det anledning att säga att det är olyckligt
            att motioner väckta för långt över ett år sedan inte behandlas
            förrän nu, alltså efter mycket lång tid. Men dessa motioner har
            aktualitet också i dag. Det har hänt alltför litet på detta reformområde.
            Sex motioner har väckts varav två partimotioner från Folkpartiet
            och Centern.
          </note>
          <note>
            Ingen enskild åtgärd skulle spela så stor roll för en ökad trafiksäkerhet
            som om helnykterhet fick råda i trafiken. Det skulle radikalt
            minska antalet omkomna och svårt skadade i trafiken. Därtill kommer
            fördelen att om alla människor accepterade tanken att vara som
            man säger spik nykter i trafiken, vore det en reform som inte
            skulle belasta statskassan. Tvärtom skulle man erhålla stora materiella
            och mänskliga vinster.
          </note>
          <note>
            Dessutom är en helnykter trafik en förutsättning om vi ens skall
            komma i närheten av vad kommunikationsministern har uttalat önskemål
            om, nämligen den s.k.
          </note>
          <note>
            nollvisionen, som skall debatteras senare här i eftermiddag.
          </note>
          <note>
            När det gäller mätmetoder och påföljder vid trafiknykterhetsbrott
            visar det sig att såväl forskning som aktivt opinionsarbete har
            skördat framgångar. Sverige var ju tidigt ute. Som andra land
            i världen införde vi
          </note>
          <note>
            1941 promilleregler vid test av nykterhet i trafiken.
          </note>
          <note>
            Då var metoden omstridd och motarbetad. Nu är den accepterad
            i hela världen. Vi startade i och för sig relativt högt med gränsvärden
            på 0,8 %. Sedan gick det via 0,5 % för att 1990 komma ned till
            0,2 %. Det visar sig att det går att förändra genom medicinska
            och tekniska framsteg. Det visar sig också att det, trots en trög
            opinion och i vissa fall ett starkt motstånd bland vetenskapare
            och politiska instanser, går att driva frågan framåt.
          </note>
          <note>
            Påföljdsfrågan har också spelat en roll. Den aktiva rehabilitering
            som numera, sedan 1990, är kopplad till påföljden, har ett utomordentligt
            stort värde. Ändå återstår det att komma fram till vad jag och
            många med mig, främst inom motororganisationerna, skulle vilja
            kalla för den principiella nollgränsen, dvs. att man drar en logisk
            slutsats av sina påståenden att trafik och alkohol inte hör ihop.
            Kvar skulle bara finnas ett utrymme som skulle garantera rättssäkerheten.
            Nu är detta utrymme lagt ovanpå gränsvärdet, vilket i realiteten
            innebär att vi har en betydligt högre gräns än 0,2 %. Den siffran
            skall adderas med
          </note>
          <note>
            0,14 %, och till detta kommer tidsförskjutningar m.m.
          </note>
          <note>
            som gör att gränsvärdet i realiteten ligger ytterligare ett stycke
            högre.
          </note>
          <note>
            Sänkningen som genomfördes 1990 är värdefull.
          </note>
          <note>
            Det är intressant att länder som i alkoholpolitiskt avseende
            har en mindre sträng syn än Sverige nu ser ut att följa efter.
            Danmark och Frankrike har sänkt från sina höga 0,8 till 0,5 %.
            I Norge ligger det ett lagförslag på Stortingets bord med ett
            förslag på en gräns, liksom Sverige, på 0,2 %.
          </note>
          <note>
            Så till den andra delen av rattfylleriproblemen, nämligen andra
            droger än just alkohol. Av betänkandet framgår att utskottet förutsatte
            att arbetet med att åstadkomma gränsvärden för narkotiska preparat
            skulle ske skyndsamt. Den uppmaningen är på väg att bli tre år
            gammal. Orsaken är självfallet tvåfaldig:
          </note>
          <note>
            Den ena är att det har varit en medicinskt-tekniskt svår fråga.
            Men där har skett framsteg.
          </note>
          <note>
            Den andra orsaken har varit det motstånd och den kluvenhet som
            Justitiedepartementet har uppvisat.
          </note>
          <note>
            Den utredare som tillsattes och de direktiv som skrevs medgav
            inte den långtgående reformering som hade varit angelägen att
            få. Men också här ser det ut som om opinionen skördar framgångar.
            Justitieministern, som har haft en ganska avvaktande, för att
            inte säga negativ hållning till gränsvärden, har i sommar gjort
            uttalanden som väcker förhoppningar. Hon uttalade i
          </note>
          <note>
            Nyheterna i TV 4 den 16 augusti att man över huvud taget inte
            får vara påverkad av de droger som vi vet påverkar en så att man
            är trafikfarlig. De arbetar med ett lagförslag som innebär att
            om det går att påvisa en sådan påverkan av en drog, skall personen
            dömas för rattfylleri. Så långt justitieministern.
          </note>
          <note>
            Jag hälsar den deklarationen, som jag vill uppfatta som en tydlig
            vilja att nu äntligen åstadkomma en förändring, med stor tillfredsställelse.
            Det finns anledning att återupprepa utskottets ord att det bör
            ske med just skyndsamhet.
          </note>
          <note>
            I fråga om nollgräns eller inte slirar utskottsmajoriteten betänkligt.
            Först för man ett resonemang om hur stor fara för trafiksäkerheten
            det skulle vara med droger i trafiken, för att sedan trassla in
            i sig i ett straffrättsligt resonemang. Jag tror att det är viktigt
            att i likhet med reservanterna slå fast att lagstiftningen måste
            utformas så att det är otillåtet att föra fram en bil med narkotika
            eller andra droger i kroppen. I likhet med alkoholutandningsproven
            skall sådana prov kunna tas rutinmässigt och utan "skälig misstanke".
          </note>
          <note>
            Skulle kravet om en principiell nollgräns åsidosättas när det
            gäller narkotika, skulle vi hamna i den mycket motsägelsefulla
            situationen att det är förbjudet och kriminellt att över huvud
            taget befatta sig med narkotika, men att det är tillåtet att i
            ringa grad vara narkotikapåverkad om du sätter dig i en bil. Tala
            om makabra situationer!
          </note>
          <note>
            Fru talman! Så till sist frågan om den s.k. eftersupningen. Också
            här finns ett krav som återkommer och växer i styrka. Detta har
            framkommit efter att jag har haft kontakter med ett antal länspolismästare
            och ansvariga för polisens operativa trafikövervakning.
          </note>
          <note>
            Utskottets påstående att problemet är relativt litet har inte
            på något sätt styrkts. Att anföra att det skulle vara av rättssäkerhetsskäl
            som man säger nej till en reform är också märkligt. Det är föga
            trovärdigt att vad jurister och politiker klarar i Norge skulle
            vara en omöjlighet i Sverige.
          </note>
          <note>
            Fru talman! Jag yrkar bifall till reservationen under hemställanspunkten
            1.
          </note>
          <note type="speaker">
            Anf. 3 ROLF ÅBJÖRNSSON (kd):
          </note>
          <note>
            Fru talman! Jag vill egentligen endast utnyttja tiden för att
            först och främst yrka bifall till reservation
          </note>
          <note>
            1. Vidare vill jag understryka vikten av att detta lagstiftningsärende
            handläggs skyndsamt. Jag har uppfattat att det råder en bred enighet
            inom utskottet och över alla partigränser om att det här är en
            fråga som måste lagregleras med full respekt för att det är tekniskt
            svårt och att man måste ta hänsyn till rättssäkerhetens krav.
          </note>
          <note>
            Med detta sagt, måste man samtidigt notera att justitieministern
            tog ett initiativ redan den 12 januari
          </note>
          <note>
            1995 om att få till stånd en lagreglering inom detta område.
            Nu förutskickas en proposition våren 1998.
          </note>
          <note>
            Det är inte tillfredsställande att det tar så lång tid.
          </note>
          <note>
            Tidigare talare har redan sagt det: Detta måste handläggas med
            större skyndsamhet. Det står också i utskottsmajoritetens skrivning.
            Det förefaller inte som att pekpinnarna från utskottet träffar
            rätt. Vi kommer inte att acceptera en fördröjning i lagstiftningsärendet.
          </note>
          <note type="speaker">
            Anf. 4 BIRTHE SÖRESTEDT (s):
          </note>
          <note>
            Fru talman! Det är angeläget att vi får en ny lagstiftning mot
            drograttfylleri. Vi vill minska olyckor och incidenter i trafiken
            och uppnå en bättre trafiksäkerhet. Den nuvarande lagstiftningen
            fyller inte en sådan funktion. Justitieutskottet har tidigare
            uttalat att det bör bli ändringar i lagstiftningen och att det
            bör bli bättre möjligheter till kontroll av narkotika och andra
            preparat. Det råder inga delade meningar om att det behövs reglering
            och att en sådan bör komma till stånd snarast.
          </note>
          <note>
            Kravet på ökad nykterhet i trafiken har lyfts fram med hjälp
            av de förändringar som har genomförts, bl.a. att sänka promillegränsen
            för alkohol. Men med drograttfylleri har det inte skett någon
            förändring. Det måste stå klart för var och en att det inte bara
            är alkohol utan även andra droger som inte hör ihop med bilkörning.
            Det finns undersökningar som visar att problemet med drogpåverkade
            förare växer. Den ökande konsumtionen av läkemedel i samhället
            och narkotikans utbredning talar för en sådan ökning.
          </note>
          <note>
            Under senare år har två utredningar belyst hur vi skall angripa
            drogerna i trafiken. Det är dels en departementspromemoria där
            olika sätt att effektivisera bestämmelserna om drograttfylleri
            har analyserats, dels Drograttfylleriutredningen som provat olika
            möjligheter till en användbar reglering för att förbättra trafiksäkerheten.
          </note>
          <note>
            Utredningarna visar att det här inte är någon enkel fråga. I
            en reglering måste vi komma åt både de legala och de illegala
            drogerna. Det gäller narkotika och narkotiska preparat. Det gäller
            olika läkemedel och lösningsmedel. Reglerna måste vara utformade
            för att främja trafiksäkerheten. De skall också förmedla det pedagogiska
            budskapet att droger som innebär en fara inte skall förekomma
            i trafiken. Allmänna straffrättsliga principer måste gälla. Naturligtvis
            får rättssäkerheten för den enskilde individen inte försämras.
          </note>
          <note>
            Drograttfylleriutredningen har i sitt betänkande inte föreslagit
            en s.k. nollgräns, dvs. gränsvärden för narkotika och andra droger.
            Man har föreslagit förändringar i fråga om straffansvaret för
            s.k. kliniskt rattfylleri och ökade möjligheter för polisen att
            kontrollera om en förare är drogpåverkad.
          </note>
          <note>
            Utredningen har remissbehandlats. Jag menar att det är oerhört
            viktigt att den här svåra frågan verkligen ges tid för beredning.
            Det pågår en sådan i departementet. En lagrådsremiss väntas under
            våren. Reservanterna, dvs. Centern, Folkpartiet och Kristdemokraterna,
            önskar få ett förslag redan under hösten. De vill att utskottet
            skall ge regeringen detta till känna.
          </note>
          <note>
            Det är lika angeläget att vi får ett skyndsamt förslag som att
            vi verkligen får ett instrument för att kunna ingripa mot drograttfylleriet.
          </note>
          <note>
            Därför kan jag inte se att man inte kan vänta till dess att beredningen
            är klar. Det måste få ta den tid det tar så att vi får ett förslag
            där vi verkligen kan komma åt drogerna i trafiken.
          </note>
          <note>
            Fru talman! Jag yrkar avslag på reservationen och bifall till
            hemställan i betänkandet.
          </note>
          <note type="speaker">
            Anf. 5 ELVER JONSSON (fp) replik:
          </note>
          <note>
            Fru talman! Jag tar fasta på att företrädaren för utskottsmajoriteten
            säger att det är angeläget att få en förändring. Birthe Sörestedt
            underkänner också den nuvarande lagstiftningen. Det gör att vi
            är överens i den delen. Jag kan instämma i hennes principiella
            deklaration.
          </note>
          <note>
            Men sedan har jag ett par frågor. Birthe Sörestedt säger att
            detta inte är så enkelt. Det är ett riktigt påstående. Vidare
            säger hon att vi måste hålla isär illegala och legala preparat.
            Jag förstår inte riktigt vad
          </note>
          <note>
            Birthe Sörestedt menar med det. Det spelar väl mindre roll om
            det är förskriven narkotika eller medicinska preparat som är olämpliga
            vid bilkörning eller om det är illegalt införskaffade sådana.
            Det är ju lika illa ur trafiksäkerhetssynpunkt. Det kan knappast
            vara ett problem att få en rågång i den delen.
          </note>
          <note>
            Sedan säger Birthe Sörestedt att utredningen har remissbehandlats
            och att det pågår ett arbete. Men jag tycker att det avslöjar
            - och det påvisade också
          </note>
          <note>
            Åbjörnsson - att det finns en tröghet i detta. Det skulle varit
            välgörande - och det kan ju Birthe
          </note>
          <note>
            Sörestedt reparera nu - att ge en direkt uppmaning till
          </note>
          <note>
            Justitiedepartementet, som av och till har visat en negativ hållning
            både till att skynda på och rent av till att komma med ett lagförslag,
            att höja tempot nu. Det är inte så oväsentligt om det kommer ett
            förslag i höst eller till våren. Det handlar om att rädda människoliv
            i trafiken.
          </note>
          <note type="speaker">
            Anf. 6 BIRTHE SÖRESTEDT (s) replik:
          </note>
          <note>
            Fru talman! Det väsentliga, Elver Jonsson, är att vi får en lagstiftning
            som gör att vi kan få bort de droger som är en trafikfara.
          </note>
          <note>
            När jag talade om legala och illegala läkemedel menade jag att
            det finns personer som använder läkemedel som är helt legalt utskrivna.
            Dessa personer kan därför inte dömas till ansvar på samma grunder
            som när det gäller narkotika och narkotikalagstiftningen. Personer
            som använder legalt utskrivna läkemedel skall också kunna färdas
            i trafiken, men vi måste kunna ha gränser, bevisning och ett sätt
            att ingripa om de är en fara i trafiken.
          </note>
          <note>
            Utredningen har bl.a. tagit upp detta. Jag förmodar att också
            remissinstanserna har haft synpunkter på detta med narkotika,
            narkotiska preparat, läkemedel och lösningsmedel och hur vi skall
            se till att de människor som använder läkemedel legalt eller är
            berörda av lösningsmedel skall kunna verka i samhället utan att
            vara en fara i trafiken. Man måste kunna kontrollera detta.
          </note>
          <note type="speaker">
            Anf. 7 ELVER JONSSON (fp) replik:
          </note>
          <note>
            Fru talman! Birthe Sörestedt klarade inte att försvara den förspillda
            tid som har gått genom den tröghet som har funnits på departementet.
          </note>
          <note>
            När det gäller lagstiftningen kontra förskrivna läkemedel är
            det lika illa ur trafikssäkerhetssynpunkt.
          </note>
          <note>
            Nu behövs det självfallet information till sådana patienter som
            använder den typen av medicin och preparat. Läkaren måste upplysa
            om detta. Samtidigt är det viktigt att informera om att detta
            är ett helt omöjligt intag för andra när de skall ut i trafiken.
            Jag tror att vi måste bli tydliga på den punkten. Jag skulle önska
            att
          </note>
          <note>
            Birthe Sörestedt anslöt sig till den del av riksdagen som är
            beredd att driva på och förutsätta att Justitiedepartementet lägger
            in något av en överväxel i den här frågan. Historiskt vet vi hur
            det är. Det är inte alltid tack vare departementet som det har
            hänt saker på det här området, utan det har skett trots det, och
            det har skett med riksdagens medverkan.
          </note>
          <note type="speaker">
            Anf. 8 BIRTHE SÖRESTEDT (s) replik:
          </note>
          <note>
            Fru talman! Utgångspunkten för regleringen måste vara trafiksäkerheten.
            Det är naturligtvis viktigt att vi så snart som möjligt, när man
            har berett detta, får en lagstiftning som kan förhindra att det
            sker olyckor och incidenter i trafiken. Det är viktigt att vi
            får en förbättrad trafiksäkerhet. Vi är helt överens om att vi
            vill ha det så snart som möjligt.
          </note>
          <note type="speaker">
            Anf. 9 SIVERT CARLSSON (c) replik:
          </note>
          <note>
            Fru talman! Jag noterar med tillfredsställelse att
          </note>
          <note>
            Birthe Sörestedt säger att det inte råder några delade meningar
            beträffande behovet av att en reglering kommer till stånd. Jag
            är litet otålig över att det så ofta hänvisas till utredningar
            och beredningar. Självfallet måste saker och ting utredas och
            beredas, men under tiden som utredningen sker kan vi konstatera
            att narkotikamissbruket sväller och att antalet trafikoffer på
            grund av det här bruket stiger.
          </note>
          <note>
            Jag vidhåller den ståndpunkten att lagstiftningen bör ändras
            och att det givetvis bör ske så snart som möjligt. Jag förutsätter
            att vi allihop jobbar för att stoppa narkotikan i trafiken med
            de verkningsfulla metoder som jag är övertygad om finns i dag.
            Min fråga är: Är Birthe Sörestedt villig att nu, efter tre års
            utredande, hjälpa till att påskynda den här lagstiftningen?
          </note>
          <note type="speaker">
            Anf. 10 BIRTHE SÖRESTEDT (s) replik:
          </note>
          <note>
            Fru talman! Sivert Carlsson kan väl inte mena annat än att den
            här tekniskt svåra frågan måste utredas och beredas. Man måste
            ta hänsyn till remissinstanser och annat. Jag förmodar att vi
            har samma uppfattning om det. Vi har också samma uppfattning att
            det skall ske skyndsamt och att vi behöver den här lagstiftningen
            så snart som möjligt, och vi får gemensamt hjälpas åt så att så
            sker.
          </note>
          <note type="speaker">
            Anf. 11 SIVERT CARLSSON (c) replik:
          </note>
          <note>
            Fru talman! Tack för ett positivt svar. Jag tolkar det så. Men
            politik är att vilja, och ibland prioriterar man saker och ting
            olika. Tack för svaret.
          </note>
          <note type="speaker">
            Anf. 12 KIA ANDREASSON (mp):
          </note>
          <note>
            Fru talman! Anledningen till att Miljöpartiet inte har reserverat
            sig i detta betänkande är just att beredningen av ärendet pågår.
            En proposition skall enligt utskottet presenteras våren 1998.
          </note>
          <note>
            Drograttfylleriutredningens betänkande Droger i trafiken överlämnades
            ju i september 1996 till regeringen. Denna utredning har analyserat
            innebörden i gräns- och nollvärden. Det kan finnas effekter för
            sjuka människor som kommer att hindras att köra bil utan att ha
            nedsatt körförmåga. Dessa människor kan vara beroende av bilen
            i sitt arbete osv. Detta är inte svart eller vitt. Det är alltid
            mycket mer komplicerat när man börjar forska i ämnet. Det behöver
            kanske utformas undantagsregler osv.
          </note>
          <note>
            Vi har inte hunnit att sätta oss in i alla dessa problem. Därför
            är det mycket viktigt att läsa remissvaren och de utlåtanden som
            finns där för att få insikt i de olika problemställningarna. Departementet
            bereder ärendet och skall, som sagt, komma med ett förslag till
            våren.
          </note>
          <note>
            Jag ansluter mig till utskottets bedömning att det pågående beredningsarbetet
            bör avvaktas, men att förslag från regeringen inte får dröja.
            De måste absolut komma till våren. Detta får inte förhalas. Även
          </note>
          <note>
            Miljöpartiet är mycket angeläget om att det införs lagar.
          </note>
          <note>
            Slutsatsen är alltså att Miljöpartiet vill införa bestämmelser
            när det gäller droger i trafiken. Vi är lika angelägna som reservanterna,
            men vi väljer att avvakta beredningen av ärendet eftersom den
            är så nära förestående.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 11 §.)
          </note>
          <note>
            6 § Lag om tilldelning av spårkapacitet
          </note>
          <note>
            Föredrogs
          </note>
          <note>
            Trafikutskottets betänkande 1997/98:TU2
          </note>
          <note>
            Lag om tilldelning av spårkapacitet (prop.
          </note>
          <note>
            1996/97:157)
          </note>
          <note>
            Talmannen konstaterade att ingen talare önskade ordet.
          </note>
          <note>
            (Beslut fattades efter 11 §.)
          </note>
          <note>
            7 § Mer tillgänglig kollektivtrafik
          </note>
          <note>
            Föredrogs
          </note>
          <note>
            Trafikutskottets betänkande 1997/98:TU3
          </note>
          <note>
            Mer tillgänglig kollektivtrafik (prop. 1996/97:115)
          </note>
          <note type="speaker">
            Anf. 13 CLAES-GÖRAN BRANDIN (s):
          </note>
          <note>
            Fru talman! Det finns ingen stor anledning för mig att driva
            detta ärende eftersom de som har fogat reservationer till betänkandet
            inte är närvarande i salen.
          </note>
          <note>
            Jag vill bara säga att det är ett enigt utskott som står bakom
            det mesta av det vi har skrivit i betänkandet.
          </note>
          <note>
            Det finns några reservationer, men jag finner ingen anledning
            att diskutera dem nu, eftersom mina medkombattanter inte är här.
            Därför yrkar jag bifall till utskottets hemställan och samtidigt
            avslag på alla reservationer som finns i betänkandet.
          </note>
          <note type="speaker">
            Anf. 14 SIVERT CARLSSON (c):
          </note>
          <note>
            Fru talman! Som sades föreslås i propositionen om mer tillgänglig
            kollektivtrafik att tillstånd till färdtjänst inte behöver meddelas
            om den sökande kan tillgodose sitt transportbehov på annat sätt.
            Så sades i propositionen. Den funktionshindrades ekonomiska förhållanden
            skall således enligt regeringen vägas in i beslut om tillstånd.
          </note>
          <note>
            Centerpartiet delar inte den uppfattningen, vilket är framfört
            motionsvägen. Syftet med propositionen är att färdtjänst skall
            ses som en trafikfråga - inte som ett bistånd. Det är, menar vi,
            den enskildes funktionshinder och inte den personliga ekonomin
            eller personens hemförhållanden som skall avgöra vem som är färdtjänstberättigad.
            Jag är säker på att funktionshindret för den enskilde ofta i sig
            är tillräckligt besvärande och att det inte behöver fyllas på
            med ett nagelfarande och ett ifrågasättande av den funktionshindrades
            personliga och ekonomiska förhållanden.
          </note>
          <note>
            Jag är glad över att såväl socialutskottet som trafikutskottet
            är av den uppfattningen och tillbakavisar regeringens förslag
            i denna fråga genom att i betänkandet föreslå en förändrad lagtext
            vad avser sjunde paragrafen. En mening i regeringens förslag lyder:
          </note>
          <note>
            "Om den sökande kan tillgodose sitt transportbehov på annat sätt,
            behöver tillstånd dock inte meddelas".
          </note>
          <note>
            Förändringen innebär att denna mening utgår. På så sätt behandlas
            färdtjänst som en trafikfråga och inte som en fråga om bistånd.
            Det länder utskottet till heder.
          </note>
          <note>
            Med detta vill jag, fru talman, yrka bifall till hemställan i
            betänkandet om tillgänglig kollektivtrafik.
          </note>
          <note type="speaker">
            Anf. 15 LARS BJÖRKMAN (m):
          </note>
          <note>
            Fru talman! Regeringens proposition om mer tillgänglig kollektivtrafik
            innebär ett framsteg i arbetet att underlätta för kommuner och
            landsting att inom ramen för huvudmannaorganisationen planera
            och samordna all trafik, alltså även färdtjänstresorna. Att vi
            i den nya lagstiftningen behandlar färdtjänst som en transportform
            och inte, vilket sker i dag, som en form av bistånd, är ett framsteg
            som vi moderater kraftfullt vill markera att vi ställer oss bakom.
          </note>
          <note>
            I regeringens ursprungliga förslag ingick en begränsningsregel
            som innebar att tillstånd ej skall medges om den som söker om
            rätten till färdtjänst kan tillgodose sitt transportbehov på annat
            sätt. Regeringen blottlägger här en inställning som från våra
            moderata utgångspunkter är helt oacceptabel och medger en total
            godtycklighet när det gäller att avgöra hur transportbehovet på
            annat sätt kan tillgodoses. Självfallet är det den sökandes funktionshinder
            och inga andra skäl som skall utgöra grunden för om tillstånd
            till färdtjänst skall medges eller ej.
          </note>
          <note>
            I det yttrande som socialutskottet avgett i ärendet framgår det
            tydligt att man där delar vår bedömning av vilka kriterier som
            avgör om färdtjänsttillstånd kan beviljas. Att även trafikutskottet
            nu ställer sig bakom detta synsätt tycker vi är positivt. Därmed
            kan den plump som regeringen satt i protokollet raderas ut.
          </note>
          <note>
            Fru talman! Med det förslag som nu är på väg att antas ges det
            ökade möjligheter för kommuner och landsting att inom ramen för
            huvudmannalagen hantera såväl färdtjänst och riksfärdtjänst som
            ordinarie kollektivtrafik. Det skapar enligt vår mening ekonomiska
            incitament för bättre samordning i trafikutbudet, samtidigt som
            avvägningen mellan ökad handikappanpassning av fordonen och investering
            i specialfordon handläggs av en och samma instans.
          </note>
          <note>
            De ekonomiska incitament som förslaget inrymmer i förening med
            det redan beslutade statliga investeringsbidraget öppnar enligt
            vår mening möjligheten att påskynda handikappanpassningen av kollektivtrafikens
            infrastruktur.
          </note>
          <note>
            Fru talman! En av de principiella förändringarna i det nya lagförslag
            som vi just nu hanterar innebär att rätten att utfärda färdtjänsttillstånd
            för såväl kommunal- som riksfärdtjänst kan delegeras till den
            länstrafikansvarige oavsett om denne är ett aktiebolag eller om
            verksamheten bedrivs i någon annan form. Jag vill dock här understryka
            vikten av att en sådan tillståndsgivning får tillämpas endast
            efter det att den sökandes hemkommun avgett ett yttrande i frågan.
          </note>
          <note>
            Enligt förvaltningslagen, som här har sin tillämpning, medges
            den sökande rätten att i domstol pröva myndighetens beslut.
          </note>
          <note>
            Beträffande avgiftsfrågorna, som ingående behandlas i betänkandet,
            sammanfaller vår uppfattning huvudsakligen med den som Handikapputredningen
            angett. Vi menar att den funktionshindrade så långt som möjligt
            skall kunna leva ett normalt liv. Eftersom färdtjänstresor är
            en ersättning för eller ett komplement till kollektivtrafik bör
            enligt vår mening taxesättningen följa samma principer. Vi delar
            utskottsmajoritetens förslag att avgifterna måste vara skäliga
            och inte får överstiga tillståndsgivarens självkostnad.
          </note>
          <note>
            Fru talman! Det förevarande lagförslaget ger enligt vår mening
            goda förutsättningar till en ökad samordning av färdtjänstresandet
            och den konventionella kollektivtrafiken. På det operativa området
            har lämnats stor frihet för länsansvariga att inom lagförslagets
            ramar själva utforma verksamheterna. De ekonomiska incitamenten
            är tydliga, och det är vår övertygelse att såväl ekonomin som
            alla kategorier kollektivresenärer skall uppleva förändringarna
            som positiva. Vi förväntar oss att de förändringar som sker skall
            gå i positiv riktning.
          </note>
          <note>
            I ett avseende vill dock regeringen och utskottsmajoriteten binda
            trafikutövarna vid ett krav som vi upplever som både onödigt och
            byråkratiskt. I 3 kap.
          </note>
          <note>
            6 § fastläggs att länstrafikansvariga skall upprätta en trafikförsörjningsplan.
            Trafikutskottet skriver i detta betänkande på s. 16 följande:
            "Någon närmare reglering finns dock varken av planens innehåll
            eller av hur den bör antas. Trafikförsörjningsplanernas form och
            standard varierar också betydligt mellan olika län.
          </note>
          <note>
            Enligt utskottets mening utgör trafikförsörjningsplanen ett viktigt
            dokument för att få till stånd en helhetssyn på kollektivtrafiken
            i länen, en plan som även bör innefatta åtgärder för att skapa
            en mer tillgänglig och miljöanpassad kollektivtrafik".
          </note>
          <note>
            Fru talman! Våra länstrafikbolag är i dag stora och professionella
            hanterare av kollektivtrafikproblemen.
          </note>
          <note>
            Ägarinflytandet från kommuner och landsting är en viktig faktor
            när det gäller att uppnå balans mellan ekonomiska, miljömässiga
            och operativa mål. Att ansvaret för färdtjänstfrågorna nu ännu
            tydligare integreras med uppgiften att snabbt och effektivt erbjuda
            kollektiva transportmöjligheter är ett naturligt led i utvecklingen.
            De för kollektivtrafiken ansvariga förfogar över teknik och kunskap
            om hur balansen mellan ägarinformation och bibehållen effektivitet
            skall kunna hanteras.
          </note>
          <note>
            Att i lagtext reglera och kräva att särskilda trafikförsörjningsplaner
            skall upprättas betraktar jag som ett utslag av en blandning mellan
            klåfingrighet och storebrorsmentalitet. Framgångsrika länstrafikbolag
            har för sin verksamhet planeringsinstrument som uppfyller de lokala
            och regionala kraven, och det anser vi vara det viktigaste. Vi
            menar därför att den del av lagtexten som säger att framtagande
            av trafikförsörjningsplaner skall vara obligatoriskt är onödig
            och bör mönstras ut.
          </note>
          <note>
            Jag yrkar därför bifall till reservation nr 3 i betänkandet.
          </note>
          <note type="speaker">
            Anf. 16 ELISA ABASCAL REYES (mp):
          </note>
          <note>
            Fru talman! Jag vill inleda med att be utskottet och talmannen
            om ursäkt för min dåliga planering. Det var ett litet missöde
            som jag hoppas inte skall inverka i alltför hög grad på det jag
            skall säga.
          </note>
          <note>
            Vi är väldigt glada över att trafikutskottet, efter att ha remitterat
            den här propositionen till socialutskottet, har bestämt sig för
            att markera en väldigt tydlig förändring i propositionen i fråga
            om synen på färdtjänst och riksfärdtjänst. På s. 9 i betänkandet
            skriver utskottet angående färdtjänsttillstånd:
          </note>
          <note>
            "Socialutskottet erinrar i sitt yttrande om att syftet med att
            ersätta bestämmelserna om färdtjänst i socialtjänstlagen med en
            särskild lag om färdtjänst är att färdtjänst fortsättningsvis
            skall behandlas som en transportform och inte som en form av bistånd
            för att uppnå en skälig levnadsnivå. I konsekvens härmed anser
            socialutskottet att det endast är den enskildes funktionshinder
            som bör få läggas till grund för bedömningen av om tillstånd till
            färdtjänst skall meddelas. Omständigheter som den sökandes ekonomiska
            förhållanden eller någon närståendes tillgång till bil bör således
            inte påverka avgörandet. Enligt socialutskottet bör därför den
            andra meningen i första stycket i regeringens förslag till 7 §
            lag om färdtjänst utgå."
          </note>
          <note>
            Det här ställer sig trafikutskottet bakom. Det är förstås en
            stor förändring i förhållande till regeringens syn på färdtjänst
            och den lagstiftning som finns. Motsatsen skulle vara att människor
            med funktionshinder inte räknas som egna individer utan i samhällets
            ögon på grund av sitt funktionshinder alltid vara tvungna att
            vara beroende av en närstående. Det här synsättet bygger på en
            människosyn och en inskränkning i individens frihet som Miljöpartiet
            de gröna vänder sig emot, inte bara i fråga om funktionshindrade
            utan även i fråga om kvinnors ekonomiska makt i samhället, barnens
            rätt, äldres rätt och invandrares rätt till att på så jämlika
            villkor som möjligt verka och leva i ett samhälle som fullvärdiga
            individer. Vi vänder oss alltså emot en förlegad människosyn,
            som bygger på att vissa människor skulle vara dömda att ligga
            andra människor till last. Tillsammans, solidariskt, kan vi hjälpas
            åt att skapa frihet för alla människor.
          </note>
          <note>
            Det är klart att det är en lättnad att socialutskottet och trafikutskottet
            nu förespråkar samma linje, men tyvärr lyckas utskotten inte vara
            konsekventa fullt ut.
          </note>
          <note>
            Vad gäller själva färdtjänstvillkoren, dvs. hur lagen omsätts
            i praktiken, gäller nämligen andra skäl för bedömning. Den tidigare
            bedömningsgrunden lydde:
          </note>
          <note>
            "I konsekvens härmed anser socialutskottet att det endast är
            den enskildes funktionshinder som bör få läggas till grund för
            bedömningen av om tillstånd till färdtjänst skall meddelas." Nu
            kan helt plötsligt kommunalekonomiska skäl räknas in i bedömningen.
          </note>
          <note>
            Visst är det så att kommunalekonomiska omständigheter påverkar
            utbudet av transport till alla kommuninvånare. Jag håller med
            om det. Men de funktionshindrade utgör ju faktiskt en mindre grupp,
            och kostnaden för kommunerna för transporter räknat per individ
            är högre för den här gruppen än för resten av kommuninvånarna.
          </note>
          <note>
            Vilka blir konsekvenserna av det här? Jo, jag tror att kostnaden
            för färdtjänst inte kommer att räknas in i det allmänna utbudet
            av kommunala transporter och därmed slås ut över hela servicen,
            utan färdtjänsten kommer att betraktas som ett eget utgiftsområde.
          </note>
          <note>
            Kostnaden kommer då att bedömas utifrån det enskilda anslaget
            och därmed se väldigt hög ut.
          </note>
          <note>
            Mot den här bakgrunden är det förstås lättare för en kommun att
            inskränka den funktionshindrades rätt till färdtjänst. Kommunen
            kan alltså åberopa kommunalekonomiska skäl för att inskränka antalet
            resor.
          </note>
          <note>
            Lagtexten stipulerar att det skall finnas ett skäligt utbud.
            Ordet "skäligt" i en lagtext är ingen garanti för att det inte
            skulle kunna ske betydande inskränkningar eller begränsningar.
            Jag tror att det finns en risk för att glappet mellan sparniten
            på färdtjänstens område och handikappanpassningen av den övriga
            kollektivtrafiken kommer att bli större.
          </note>
          <note>
            Det talas t.ex. i betänkandet om nödvändigheten av att minska
            antalet "icke nödvändiga resor". Men vem bedömer vad som är en
            nödvändig resa? Vem ifrågasätter att en person som just satt sig
            på ett tunnelbanetåg skall genomföra en nödvändig resa? Är det
            t.ex. onödigt att åka i väg och hälsa på vänner några gånger i
            veckan? Är det inte nödvändigt att åka i väg för att titta på
            en utställning eller gå på bio?
          </note>
          <note>
            "Icke nödvändiga resor" är en formulering som enligt min mening
            kränker de funktionshindrades rätt att vara fria individer i ett
            samhälle som redan begränsar deras möjligheter just på grund av
            funktionshindret.
          </note>
          <note>
            Beträffande den invändning vi har skrivit i vår motion om begränsningen
            av antalet resor säger utskottet att det än så länge är så få
            kommuner som ägnar sig åt detta. Det är definitivt inget betryggande
            svar, eftersom det betyder att man i den utvärdering som aviseras
            med väldigt stor sannolikhet kommer att acceptera en viss inskränkning
            i vissa kommuner. Det är något vi inte kan ställa upp på.
          </note>
          <note>
            Med det här vill jag yrka bifall till reservation nr
          </note>
          <note>
            2.
          </note>
          <note type="speaker">
            Anf. 17 CLAES-GÖRAN BRANDIN (s):
          </note>
          <note>
            Fru talman! Jag konstaterar att Lars Björkman och jag är överens
            om att det för en väl fungerande trafikförsörjning krävs trafikförsörjningsplaner.
            Vi skiljer oss dock i synen på om krav skall finnas på hur planerna
            skall se ut och hur de bör antas. Till grund för utskottets uppfattning
            vill jag nämna att det i dag råder stor variation på hur trafikförsörjningsplanerna
            ser ut. I de flesta län är man ambitiös. I andra län är man dock
            inte lika duktig och nöjer sig enligt vad jag har hört i princip
            med att häfta ihop länets tidtabeller till en bunt som sedan skickas
            ut till bl.a. länets kommuner för samråd. Jag tycker att detta
            exempel talar för att trafikförsörjningsplanerna bör stagas upp,
            särskilt i ett läge när planen enligt den nya lagstiftningen får
            ökad betydelse för kollektivtrafikens handikappanpassning.
          </note>
          <note>
            Jag kan instämma i mycket av vad Elisa Abascal
          </note>
          <note>
            Reyes sade om färdtjänstvillkoren. Vi får följa frågan.
          </note>
          <note>
            En utredning skall ju se över detta, och det finns möjlighet
            att återkomma och åtgärda brister som kan finnas.
          </note>
          <note>
            Med det vill jag än en gång yrka bifall till utskottets hemställan
            och avslag på alla reservationer.
          </note>
          <note type="speaker">
            Anf. 18 TALMANNEN:
          </note>
          <note>
            Jag vill erinra om att talarna själva har skyldighet att hålla
            reda på hur pass fort debatten går i kammaren så att de kan infinna
            sig i tid och vi slipper onödiga förseningar.
          </note>
          <note type="speaker">
            Anf. 19 LARS BJÖRKMAN (m):
          </note>
          <note>
            Fru talman! Jag ber om ursäkt för min försenade ankomst. Ingen
            annan kan ta ansvar för den än jag själv, och skammen skall jag
            själv också bära.
          </note>
          <note>
            Claes-Göran Brandin har gett mig möjlighet att ta upp sakfrågan,
            vilket jag är tacksam för. Jag vill inte påstå att hans nyss framförda
            argument stärker mig i tron att det finns något viktigt skäl för
            att ålägga de olika trafikhuvudmännen att upprätta en trafikförsörjningsplan.
            Egentligen är den så tandlös, sett ur regeringens synpunkt, att
            man inte på något sätt kan ålägga företagen att göra förändringar,
            förbättringar eller andra avvikelser.
          </note>
          <note>
            Som jag sade i mitt anförande upplever jag att detta är en klåfingrighet.
            Framför allt är det en kvarleva från en gammal lagstiftning som
            man nu använder sig av för att på något sätt ge statsmakten möjlighet
            till legal insyn i de länsansvarigas verksamhet. Det blir en insyn
            som inte ger möjlighet att göra några korrigeringar. Jag tycker
            nog att vi skall betacka oss för sådana här meningslösa lagparagrafer
            och i stället inrikta oss på de vitala frågor som tangeras i det
            här sammanhanget. Det är dem vi skall sikta in oss på och ge största
            möjliga respekt för.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 8 §.)
          </note>
          <note>
            8 § Nollvisionen och det trafiksäkra samhället
          </note>
          <note>
            Föredrogs
          </note>
          <note>
            Trafikutskottets betänkande 1997/98:TU4
          </note>
          <note>
            Nollvisionen och det trafiksäkra samhället (prop.
          </note>
          <note>
            1996/97:137)
          </note>
          <note type="speaker">
            Anf. 20 BIRGITTA WISTRAND (m):
          </note>
          <note>
            Fru talman! Först vill jag yrka bifall till reservationerna 1,
            5 och 9.
          </note>
          <note>
            Den här propositionen handlar om nollvisionen och det trafiksäkra
            samhället. Jag vill börja med att ge några siffror om hur det
            ser ut i dag.
          </note>
          <note>
            År 1989 dog 904 människor i trafiken, 5 790 blev svårt skadade
            och 17 741 lätt skadade. År 1996 omkom 537 människor i trafiken,
            3 837 blev svårt skadade och 16 973 lindrigt skadade. Detta trots
            att antalet bilar har ökat och trots att trafikmängden över huvud
            taget har ökat.
          </note>
          <note>
            Man borde egentligen tycka att det här är en bra utveckling.
            Antalet dödade och skadade går ned. Med det borde man kanske nöja
            sig och acceptera situationen. Men det tycker inte vi. Vi tycker
            att man i princip inte kan acceptera att människor dödas eller
            skadas på vägarna. Det skall man särskilt inte göra när man vet
            att det går att stoppa och när man t.o.m.
          </note>
          <note>
            många gånger vet hur man skall stoppa det.
          </note>
          <note>
            Det finns en rörelse som heter En Rökfri Generation. Kanske skulle
            vi bilda en organisation eller en rörelse som heter Den skadefria
            generationen. Det är precis vad nollvisionen handlar om. Den bygger
            alltså på insikten om att det inte är olyckan i sig som är problemet.
            Det är den skada som olyckan åstadkommer som är själva problemet.
            När man inser det här, förstår man att man också måste lösa problemet
            på ett annat sätt.
          </note>
          <note>
            Det är svårt att förutsäga olyckor och därför är det svårt att
            förebygga dem. Däremot vet vi väldigt mycket om vad som inträffar
            när skadorna väl har uppstått. Orsakerna kan vara tusentals olika.
            Men till syvende och sist är det två faktorer som avgör vad som
            inträffar när olyckan väl har hänt. Det är dels hur kraftigt våld
            som människan utsätts för, dels vilket motstånd den enskilde har
            när han eller hon utsätts för det här våldet.
          </note>
          <note>
            Ingen av oss är felfri. Inte heller har vi ännu fått felfria
            bilar. Dessutom är faktiskt livet både ovisst, osäkert och oförutsägbart.
            En morgon är det plötsligt halka, trots att väderleksrapporten
            har lovat sol och varmt väder. Älgar springer faktiskt över andra
            vägar än dem där det står varningstecken. Ibland är vi inte riktigt
            på vår vakt när vi talar i mobiltelefon eller har bråkande ungar
            i baksätet. Dimma och brådska är inte heller någon bra kombination
            i trafiken. Vi har dålig skyltning, vi kan ha fel på vindrutetorkare,
            på ljuset, tjälskott förekommer, lekande barn. Det finns alltså
            tusen och tusen oförutsedda händelser som orsakar de här trafikolyckorna.
          </note>
          <note>
            Det nollvisionen handlar om är alltså att för det första göra
            de här misstagen så små och obetydliga som möjligt, dvs. förebygga
            olyckor. Om olyckan trots allt inträffar skall man för det andra
            ha en trafikapparat som är så utformad att man kan förebygga de
            skador som uppträder. Om olyckan ändå inträffar skall det för
            det tredje finnas personal som på ett snabbt och professionellt
            sätt kan ta hand om de skadade.
          </note>
          <note>
            Vägverket, som ligger bakom nollvisionen, tycker att det här
            är en lönsam investering. Man räknar med att trafikskadorna i
            dag kostar 20 miljarder kronor.
          </note>
          <note>
            Därtill kommer allt annat, alla men, sorg och smärta hos dem
            som kanske överlever och som får leva ett halvt liv.
          </note>
          <note>
            Vi moderater ställer upp på nollvisionen. Vi anser målet med
            noll skadade och noll dödade vara en riktig vision. Egentligen
            är det inte något nytt inom trafikområdet. Både flyg- och järnvägstrafik
            har haft de här visionerna sedan länge. Vi tycker också att det
            är rimligt att ansvaret för att köra säkert och skadefritt skall
            delas mellan trafikanterna och dem som utformar vägsystemet.
          </note>
          <note>
            Vi tycker att det är riktigt att man har satt upp den här nollvisionen.
            Det är en förutsättning för att nå fram. Däremot delar vi inte
            alla de olika förslagen på hur man verkligen skall nå dit.
          </note>
          <note>
            Först och främst tycker vi att det är viktigt att människor måste
            förstå vad den här visionen går ut på. Det är ett helt nytt synsätt
            när det gäller hur man skall ta ansvar för sig själv och sin trafik.
            Därför tror vi mycket på attitydfrämjande arbete. Vi tror också
            att det är viktigt att den här typen av reformer, som att få möjlighet
            att sänka hastigheten till 30 km, sker på ett sådant sätt att
            inte respekten för hastighetsnedsättningar minskar ännu mer. Risken
            finns att man gör så i dag och att vi alltså får en försämring
            av trafiksäkerheten på det sättet.
          </note>
          <note>
            Dessutom tycker jag att det är oerhört viktigt att se på transporter,
            rörlighet, bil, tåg, ja, ni vet att jag också gillar cyklar. Det
            är en frihetsfråga. Det är inte bara viktigt för vår ekonomiska
            utveckling, det är också viktigt för oss att kunna röra oss fritt.
            Därför känner jag att det är viktigt att säga emot regeringen
            här. Då och då tycker jag att det andas en viss fientlighet mot
            trafik över huvud taget. Det kan kanske gälla oss stockholmare
            särskilt. Därför är det inte genom att minska trafikarbetet som
            vi skall nå nollvisionen. Själva utmaningen i detta ligger just
            i att trots att trafikarbetet ökar, skall vi nå fram till nollvisionen.
          </note>
          <note>
            Regeringen säger i propositionen, fru talman, att man inte kan
            uppskatta de långsiktiga kostnaderna för att uppnå nollvisionen.
            Men det tycker jag att man måste börja göra. På samma sätt som
            man kan se att trafikskadorna uppgår till 20 miljarder, måste
            man kunna räkna fram hur mycket nollvisionen får kosta att genomföra.
            När jag har sagt det måste jag naturligtvis säga att människoliv
            är ovärderliga. Människoliv kan inte räknas i pengar. Trots det
            kan det inte få kosta vad som helst. Det är också lätt att dölja
            sig bakom den här visionen och dra på sig onödigt stora kostnader,
            och det är vi moderater emot.
          </note>
          <note>
            Sedan vill jag ta upp en fråga som ligger i nollvisionsarbetet.
            Det var Vägverkets förslag att man skulle minska antalet orter
            där förarprov skulle få avläggas från 138 till 43 och senare till
            66. Här är faktiskt utskottet enigt, och det tycker jag är mycket
            bra. Det här var ett sådant förslag där man tog uppnåendet av
            nollvisionen till intäkt för den stora förändringen. Nu blir det
            så att man ser över körkortsutbildningen, och antalet orter är
            kvar. Det tror jag att både blivande körkortsinnehavare och bilskolor
            är tacksamma för. Det är vi också.
          </note>
          <note>
            Jag vill faktiskt också säga att vi inte kan ställa upp på en
            del av de förslag som regeringen lägger fram. Vi tror att de inte
            kommer att föra oss närmare nollvisionen, och de är onödigt byråkratiska
            och dyra.
          </note>
          <note>
            Först och främst gäller det att vi har ett skattesystem som i
            dag missgynnar säkra bilar, eftersom det är viktbaserat. Det betyder
            att extra säkerhetsutrustning beskattas hårdare. Det kan vi inte
            ställa upp på.
          </note>
          <note>
            Kommunikationsutredningen, KOMKOM, kom med liknande förslag om
            att det skall bli dyrare med tyngre fordon. Forskningen försöker
            nu ta fram lättare fordon som är säkrare och fordon som drar mindre
            bensin. Men än så länge är vi inte där, och till dess måste vi
            ändra skatten så att det blir en låg skatt även på säkra bilar.
          </note>
          <note>
            Regeringen vill också starta en ny myndighet som skall ta hand
            om trafikinformatiken. Det är ett viktigt område. Men vi anser
            att den skall skapas av marknaden, därför att då kommer den att
            utvecklas på rätt sätt och snabbare. Den här nya tekniken växer
            mycket fort. Dessutom finns det redan myndigheter, som
          </note>
          <note>
            NUTEK och Konsumentverket, som arbetar med de här frågorna. Därför
            behövs det färre myndigheter och inte fler på det statliga området,
            utan fordonsutvecklingen bör ske på den privata marknaden.
          </note>
          <note>
            Det tredje området som jag vill ta upp är det som handlar om
            att de som har drabbats av olyckor skall bli omhändertagna snabbt
            och bra. Vi menar att sjukskrivningarna skall tas hand om av trafikskadeförsäkringen,
            i stället för som det är i dag. Vi tror att hela området då skulle
            bli mer intresserat av att snabbt ta hand om de olycksdrabbade
            men också få till stånd en annan diskussion om hur t.ex. trafikinformatiken
            skall utvecklas. I dag finns inte det intresset, i och med att
            sjukskrivningarna inte alls är kopplade till att en olycka har
            skett genom en trafikolycka.
          </note>
          <note>
            Min förhoppning är självklart att vi skall nå nollvisionen fort
            och till så låga kostnader som möjligt, när det gäller både människor
            och annat.
          </note>
          <note type="speaker">
            Anf. 21 ELISA ABASCAL REYES (mp):
          </note>
          <note>
            Fru talman! Jag vill inleda med att instämma i
          </note>
          <note>
            Lars Björkmans sista inlägg i den förra debatten, om personligt
            ansvar.
          </note>
          <note>
            Miljöpartiet de gröna tror, till skillnad från Moderaterna, att
            den stora ödesfrågan för trafiksäkerheten är inte enbart konkreta
            åtgärder. Det handlar också om vägtrafiken skall öka eller inte.
            Andelen människor som skadas eller dör i trafiken kommer att öka
            om trafiken ökar. Risken för olyckor kommer också att intensifieras
            med trängsel och med ökad belastning på våra vägar. Vi anser då
            att trafiksäkerhetsmålet, nollvisionen - som vi självfallet stöder
            och som grundar sig på en självklar människosyn - måste konkretiseras
            och även omfatta delmål.
          </note>
          <note>
            Ett av delmålen måste vara att få ned bilåkandet i storstäderna.
            Det måste helt enkelt minska till förmån för trafiksäkrare transportslag,
            t.ex. kollektiva transporter. Risken för en resenär att skada
            sig eller dö är mycket mindre i den kollektiva trafiken än i biltrafiken.
            Det är alltså fullt rimligt att ställa sig bakom den linje som
            vi föreslår, att man också inriktar sig på att informera aktivt
            om alternativen till bilåkandet och framställa dem på ett attraktivt
            sätt och även se till att åtgärderna blir attraktiva. Det är en
            viktig trafiksäkerhetsåtgärd, enligt vår mening.
          </note>
          <note>
            Ett annat område som för oss i Miljöpartiet är oerhört viktigt
            är barnens trafiksäkerhet. I dag tog jag del av uppgiften att
            86 % av babyarna färdas med bilbälte i barnstol. Det är utmärkt.
            Vad som däremot är anmärkningsvärt är att barnens trafiksäkerhet
            inte är ett eget reformområde. Jag tänker bara på vad som har
            hänt det senaste dygnet. I går kväll skadades en pojke allvarligt
            i Stockholm när han klev av bussen och hamnade under den. Över
            huvud taget kan man säga att uttrycket "barn är mjuka och bilar
            är hårda" gäller fortfarande - ingenting har förändrats där.
          </note>
          <note>
            Just därför att barn är en särskilt utsatt grupp i trafiken skall
            de också prioriteras i trafiksäkerhetsarbetet. Det är också ett
            uttalande och ett ställningstagande som riksdagen har ställt sig
            bakom tidigare, men det måste omsättas mer konkret och bli ett
            eget reformområde i det gällande nationella trafiksäkerhetsprogrammet.
          </note>
          <note>
            På samma sätt anser vi att större arbete bör läggas ned från
            Vägverkets sida när det gäller kvalitetssäkring av skolskjutsar,
            att Vägverket aktivt skall informera kommunerna och hjälpa dem
            i detta kvalitetssäkringsarbete.
          </note>
          <note>
            Det finns många andra saker som Miljöpartiet har motionerat om,
            men jag kommer inte att ta upp dem.
          </note>
          <note>
            Det gäller t.ex. trafiksäkra småbilar, att vi måste gå från ett
            bränsleslukande bilsamhälle till ett samhälle med bilar som är
            betydligt effektivare och lättare, detta av miljöskäl. I arbetet
            på väg dit måste det utvecklas trafiksäkrare småbilar.
          </note>
          <note>
            När det gäller cykeltrafiken skulle jag bara kort vilja säga
            att trafikpolitiken och planeringen av cykelbanor tyvärr skiljer
            sig från kommun till kommun och från län till län. Detta är någonting
            som måste genomarbetas. Vägverket borde egentligen satsa mer aktivt
            på detta. Allvarliga skaderisker uppstår för cyklisterna på grund
            av själva planeringen av cykelvägarna, och det finns direkta punkter
            där olycksrisken är extra stor.
          </note>
          <note>
            När det gäller transport av farligt gods skulle vi vilja ha en
            större likställighet mellan vägtrafiken och andra transportslag.
            Man bör eventuellt överväga en tillståndsplikt för transport av
            farligt gods på väg. Det är inte bara bränsle och kemikalier som
            transporteras på väg, utan det senaste exemplet är att kadaver,
            bl.a.
          </note>
          <note>
            salmonellasmittade kadaver, fraktas till anläggningen i Stenstorp,
            som heter Konvex. Invånarna i området kring anläggningen har drabbats
            på det sättet att de har hittat kadaverdelar längs vägen som har
            ramlat av bilarna. De är otroliga infektionshärdar och direkt
            farliga för människor. Det är någonting som borde kunna åtgärdas,
            men frågan är om det går inom gällande lagstiftning.
          </note>
          <note>
            När det gäller körkort är vi medvetna om att det finns många
            frågetecken kring yngre förares beteende i trafiken. Det är klart
            att den diskussionen skall föras i samband med körkortsfrågan.
          </note>
          <note>
            Vi vill också uppmärksamma den del som handlar om äldres funktion
            i trafiken. Vi vill inte hamna i diskussionen om huruvida man
            skall införa väldigt starka restriktioner, dvs. helt ta bort möjligheten
            för äldre människor med viss nedsättning i körförmåga eller behålla
            den fullt ut. Vi tror att man måste anpassa körkortet efter nedsättningen
            i funktionerna. För den som har dåligt mörkerseende eller dålig
            hörsel kan det vara mindre negativt i vissa körsituationer, och
            en ökad differentiering skulle göra det möjligt för många äldre
            att behålla körkortet även när de har nedsatt förmåga. Ett dagsljuskort
            skulle t.ex. kunna övervägas, och ett körkort som inte gäller
            på motorvägar är en annan variant. Internationella erfarenheter
            av ökad differentiering för äldre har också varit goda.
          </note>
          <note>
            Det betyder att man har kunnat behålla en frihet för äldre människor
            att ha kvar sin bil och kunna köra.
          </note>
          <note>
            Jag vill yrka bifall till reservationerna nr 2 och nr
          </note>
          <note>
            10.
          </note>
          <note type="speaker">
            Anf. 22 BIRGITTA WISTRAND (m) replik:
          </note>
          <note>
            Fru talman! Jag vill börja med att säga att jag helt delar Elisa
            Abascal Reyes inställning att Vägverket borde ägna mer tid åt
            cykelvägar. Jag motionerade förra året om att det borde bli ett
            stomnät även för cykelvägar.
          </note>
          <note>
            Anledningen till att jag begärde replik var att jag reagerade
            mot Elisa Abascal Reyes fientliga inställning till persontrafik
            i stora städer. Om det fanns en fungerande kollektivtrafik skulle
            vi självfallet kunna använda oss av den, men så länge det inte
            finns en fungerande kollektivtrafik i någon stor stad i Sverige
            måste vi tycka att det är självklart att människor skall få transportera
            sig på det sätt som är det bästa. Det gäller särskilt barnfamiljer
            och äldre. Jag förstår inte den här fientliga inställningen. Jag
            hör ju att Elisa
          </note>
          <note>
            Abascal Reyes samtidigt säger att de äldre skall få behålla sina
            körkort därför att det är en frihetsfråga.
          </note>
          <note>
            Det är precis vad det är, dvs. att ha rätt att köra sin bil när
            man behöver göra det.
          </note>
          <note type="speaker">
            Anf. 23 ELISA ABASCAL REYES (mp) replik:
          </note>
          <note>
            Fru talman! Vår fientliga inställning, som Birgitta
          </note>
          <note>
            Wistrand talar om, har vi diskuterat i många sammanhang. Jag
            vill inte använda uttrycket fientlig inställning. Den största
            anledningen till att vi vill minska bilåkandet i storstäderna
            är att miljö- och hälsokonsekvenserna är så pass allvarliga. Vi
            är inte beredda att fortsätta i det här systemet och ta risken
            med så allvarliga konsekvenser för såväl natur som barn. 400
          </note>
          <note>
            barn besöker akutmottagningarna varje år i Stockholms län på
            grund av luftföroreningar i den yttre luften. Det är anledningen.
          </note>
          <note>
            Birgitta Wistrand överdriver när hon säger att det inte finns
            någon fungerande kollektivtrafik. Jag åkte tunnelbana till jobbet
            i morse. Det gick alldeles utmärkt. Det var många hundra tusen
            med mig som gjorde det. Man får inte överdriva.
          </note>
          <note>
            Vi vill inte förbjuda bilismen. Däremot vill vi begränsa användandet
            mera. Vi tror att det är en betydelsefull del i trafiksäkerhetsarbetet.
            Det innebär ju att risken för olyckor minskar om fler människor
            använder ett mindre utsatt trafikslag.
          </note>
          <note type="speaker">
            Anf. 24 BIRGITTA WISTRAND (m) replik:
          </note>
          <note>
            Fru talman! Då krävs för det första en väl fungerande kollektivtrafik.
            Det är bra för Elisa Abascal
          </note>
          <note>
            Reyes att hon kan resa kollektivt till jobbet, men det är många
            som inte kan det. Det är många som har små barn och som inte tycker
            att de kan dra ned dem i tunnelbanan.
          </note>
          <note>
            Syftet att minska bilismen i städer är självklart gott. Vi vet
            också att många av dem som tar bilen gör det i onödan. Då vore
            det väl bättre att lära människor när man skall ta bilen i stället
            för att vara fientlig och säga nej och komma med förbud. Jag tror
            inte att förbud har någon effekt.
          </note>
          <note type="speaker">
            Anf. 25 ELISA ABASCAL REYES (mp) replik:
          </note>
          <note>
            Fru talman! Först vill jag understryka att vi aldrig någonsin
            har talat om förbud för biltrafiken. Däremot har vi talat om ekonomiska
            styrmedel för att minska bilåkandet. Vi har ett budgetförslag
            i år, liksom många andra år, och en aktiv politik för att förbättra
            kollektivtrafikens möjligheter.
          </note>
          <note>
            Vi är alltså inte fientliga till resandet, utan formen.
          </note>
          <note>
            Birgitta Wistrand säger att det är en frihet för vissa människor.
            Det är klart att det är en frihet, t.ex. för äldre. Men bilåkandet
            och bilismen som system är inte en frihet. Det är ett gissel för
            de 40 % astmatiker t.ex. som vi har i Stockholmsregionen.
          </note>
          <note>
            Det här måste man ta med i beräkningen.
          </note>
          <note>
            I motionen, som jag är övertygad om att Birgitta
          </note>
          <note>
            Wistrand har läst mycket noggrant, har vi talat om att aktivt
            informera och att aktivt stimulera människor att använda ett annat
            trafikslag. Vi har inte försökt att tvinga människor att ta med
            sina barn i tunnelbanan.
          </note>
          <note>
            Det är alltså en kombination av ekonomiska styrmedel, information
            och förbättringar av befintligt kollektivtrafiksystem.
          </note>
          <note type="speaker">
            Anf. 26 LENA SANDLIN (s):
          </note>
          <note>
            Fru talman! I dag debatterar vi trafiksäkerhet här i kammaren.
            Det är inte något unikt med det. Trafiksäkerhet har diskuterats
            många gånger tidigare. Det som är unikt är sättet vi debatterar
            trafiksäkerheten på.
          </note>
          <note>
            Regeringen har överlämnat en inriktningsproposition angående
            nollvisionen. Det är med utgångspunkt i den vi i dag debatterar.
          </note>
          <note>
            Nollvisionen bygger på en insikt. Insikten går ut på att det
            inte är olyckan i sig som är problemet. Problemet är den skada
            som olyckan förorsakar. När man väl inser det ser man också att
            det finns en lösning.
          </note>
          <note>
            Många myndigheter och organisationer har del i arbetet att göra
            vägtransportsystemet så säkert som möjligt. Det handlar naturligtvis
            om riksdag, regering och kommuner. Men det handlar också om Rikspolisstyrelsen,
            länsstyrelserna, domstolarna och landstingen. Tillsammans stiftar
            vi lagar och övervakar människors beteende i trafiken.
          </note>
          <note>
            Frivilligorganisationernas arbete får vi absolut inte underskatta.
            De gör ett mycket stort arbete, och ett mycket värdefullt arbete.
            Det finns många fler som är engagerade i det här arbetet. Jag
            kan nämna försäkringsbolagen, trafikskolorna och många andra.
          </note>
          <note>
            Det nuvarande systemet bygger helt på att trafikanterna följer
            gällande normer, lagar, regler och råd.
          </note>
          <note>
            De förutsätts vara allmänt förståndiga, försiktiga och alltid
            fatta riktiga beslut. Det fungerar givetvis inte alltid på det
            sättet. Därför måste trafiksystemet vara organiserat så att vanliga
            människors misstag inte utlöser en katastrof.
          </note>
          <note>
            Det innebär inte att individen slipper undan sitt ansvar, men
            det innebär att individen inte längre själv skall bära hela ansvaret,
            som det faktiskt har varit hittills.
          </note>
          <note>
            När en bilförare för ett ögonblick är ouppmärksam vid landsvägskörning
            skall det inte leda till en så kraftig krock med en annan bil
            att utgången blir dödlig eller ger livslånga skador. Detsamma
            gäller om föraren kör av vägen. Går det då verkligen att undvika
            sådana här skador? Ja, det går. Vi kan sätta upp mittbarriärer
            så att det inte finns några möjligheter att frontalkrocka. Vi
            skall ha sett till att det inte finns några alltför hårda hinder
            att drabbas av om vi kör av vägen. Eller också måste hastigheterna
            vid sådana tillbud vara så låga att det inte blir några svåra
            följder.
          </note>
          <note>
            Ett annat sätt är att minska krockkraften med hjälp av deformationszoner
            på bilarna.
          </note>
          <note>
            Om en fotgängare är ouppmärksam för ett ögonblick får inte heller
            det kunna leda till att en bil eller buss kör ihjäl honom eller
            henne. Det mest radikala är att fotgängare och fordonstrafik skiljs
            åt helt och hållet. Där det inte är möjligt måste vi försäkra
            oss om att hastigheten hålls så låg att skadorna inte blir så
            svåra att de leder till döden eller invaliditet.
          </note>
          <note>
            Fru talman! Nollvisionen förutsätter en helt ny ansvarsfördelning
            för vägtransportsystemets trafiksäkerhet. Ansvaret måste vara
            delat mellan trafikanterna och de s.k. systemutformarna. Med systemutformare
            avses offentliga och privata organ som ansvarar för utformning
            och drift av olika delar av vägtransportsystemet, t.ex. vägarna,
            fordonen och transporttjänsterna. Detta berör naturligtvis också
            dem som ansvarar för de olika stödsystemen för en säker vägtrafik,
            såsom regelverk, utbildning, information, övervakning, räddning,
            vård och rehabilitering.
          </note>
          <note>
            Systemutformarna måste ha det yttersta ansvaret för vägtransportsystemets
            hela säkerhetsnivå. Trafikanterna är liksom tidigare skyldiga
            att visa hänsyn, omdöme och ansvar i trafiken. De skall följa
            trafikreglerna. Om trafikanterna inte tar sin del av ansvaret
            på grund av t.ex. bristande kunskap och acceptans eller bristande
            förmåga, eller om personskada uppstår eller riskerar att uppstå
            av andra orsaker måste systemutformarna vidta ytterligare åtgärder
            i den mån det krävs för att motverka att människor dödas eller
            skadas allvarligt.
          </note>
          <note>
            En utredning kommer att tillsättas för att bl.a.
          </note>
          <note>
            klargöra hur det allmännas och näringslivets ansvar för trafiksäkerheten
            kan och bör preciseras.
          </note>
          <note>
            För att främja trafiksäkerheten föreslår regeringen att förutsättningarna
            för att inrätta en organisation med uppgift att stödja privata
            och offentliga organ vid upphandling av fordon, väginformatik
            och annan ny teknik inom fordonsområdet skall utredas.
          </note>
          <note>
            I dag förekommer ingen naturlig efterfrågan på de nya systemlösningarna.
            Därför tycker vi att det är av stor vikt att frågan utreds.
          </note>
          <note>
            I dag finns det flera intressanta tekniska systemlösningar inom
            fordons- och väginformatikens område. Det handlar i det korta
            perspektivet främst om bältespåminnare och alkolås. Litet längre
            fram kan det även bli aktuellt med elektroniska körkort och intelligenta
            farthållare.
          </note>
          <note>
            I samband med att jag nämner det tycker jag att det är på sin
            plats att nämna att regeringen liksom utskottet anser att den
            personliga integriteten är mycket viktig att bevaka när man utvecklar
            och introducerar de här nya systemlösningarna.
          </note>
          <note>
            Fru talman! Av de personer som dör till följd av trafikolyckor
            avlider ungefär 2/3 på olycksplatsen och
          </note>
          <note>
            1/3 efter ankomsten till sjukhuset. Endast ett fåtal dör under
            själva ambulanstransporten. Sverige har en högre andel dödsfall
            utanför sjukhus än andra länder i västvärlden.
          </note>
          <note>
            Både nationella och internationella studier visar att tiden mellan
            olyckan och den första adekvata vårdinsatsen i många fall är avgörande
            för överlevnad och grad av hälsoförlust.
          </note>
          <note>
            För att kunna ge adekvat vård med kort insatstid krävs det effektiva
            transporter. Med vägburen ambulanstjänst är tidsfaktorn ganska
            given och kan i princip inte ändras. Tidsåtgången vid en ambulanstransport
            varierar mellan olika tätorter och olika delar av vårt land. Tillgängligheten
            till ambulanshelikoptrar är en viktig faktor för att snabbt möjliggöra
            kvalificerade medicinska insatser och för att vid behov snabbt
            och skonsamt transportera patienter till sjukhus med erforderliga
            vårdresurser. Utifrån denna insikt skall förutsättningarna för
            ett sammanhängande system med ambulanshelikopter utredas.
          </note>
          <note>
            Regeringen föreslår också att kommunerna skall få en möjlighet
            att införa en hastighetsbegränsning på 30
          </note>
          <note>
            km/tim vid blandtrafik i tätbebott område. En sådan inriktning
            kommer att medföra att tätortens gatunät i större utsträckning
            anpassas till gåendes och cyklisters villkor.
          </note>
          <note>
            Det är viktigt att denna möjlighet för kommunerna hanteras på
            ett sådant sätt att de går att försäkra sig om att begränsningen
            accepteras och efterlevs. För att långsiktigt kunna säkerställa
            detta krävs det en samordning och samverkan mellan olika byggnadstekniska
            åtgärder, väginformatik, trafikövervakning, opinionsbildning och
            riktad trafikinformation.
          </note>
          <note>
            Statens väg- och transportforskningsinstitut beräknar att med
            de sänkta hastigheterna skulle antalet trafikdödade i tätbebyggt
            område kunna minskas med
          </note>
          <note>
            70 % och antalet svårt skadade med ca 60 %.
          </note>
          <note>
            Utbildning är en mycket viktig fråga för trafiksäkerhetsarbetet.
            Regeringen föreslår bl.a. att en utredning skall tillsättas för
            att utreda den framtida förarutbildningen. Man betonar att det
            är viktigt att belysa förutsättningarna för att introducera en
            körkortsutbildning i etapper, dvs. en stegvis körkortsutbildning.
          </note>
          <note>
            I samband med detta har ett enigt utskott uttalat att den av
            Vägverket planerade minskningen av antalet provorter där förarprov
            får avläggas inte skall genomföras i avvaktan på att den aviserade
            utredningen om ett nytt system för förarutbildningen är klar.
          </note>
          <note>
            När det gäller utbildning och information ser Vägverket för närvarande
            över frågor som rör skolans arbete med trafikfrågor. Denna utredning
            skall ge förslag till mål, strategi och metodik som syftar till
            att stärka och integrera arbetet med skolbarns trafiksäkerhet.
          </note>
          <note>
            Fru talman! Detta är en inriktningsproposition.
          </note>
          <note>
            Regeringen har på riksdagens bord lagt fram ett förslag till
            ett helt nytt sätt att tänka inom trafiksäkerhetsarbetet. Propositionen
            innehåller inte ett koppel av konkreta förslag, dem får vi återkomma
            till. I nuläget handlar det om att anamma det nya tänkandet, att
            förankra det ute bland medborgarna och att förbereda via utredningar
            och annat inför kommande beslut.
          </note>
          <note>
            Fru talman! Med det anförda vill jag yrka bifall till hemställan
            i betänkandet och avslag på reservationerna.
          </note>
          <note type="speaker">
            Anf. 27 ELISA ABASCAL REYES (mp) replik:
          </note>
          <note>
            Fru talman! Lena Sandlin har alldeles rätt i att detta är en
            ny vision som diskuteras. Jag gick inte in så mycket på detta.
            Men en sak som borde ha samband med att en sådan här vision förverkligas
            är att man preciserar behoven med t.ex. delmål. Att riksdagen
            uppställer delmål visar att man markerar att man delar ansvaret
            mellan det offentliga och individen när det gäller trafiksäkerheten.
            Jag skulle vilja höra litet mer om detta. Jag har läst betänkandet.
            Men vad är det stora problemet med att utforma delmål för att
            på ett mer allvarsamt sätt komma nära nollvisionen?
          </note>
          <note>
            Sedan vill jag också beröra detta med barns säkerhet. Skulle
            det inte ge en betydande skjuts för barnens trafiksäkerhetsarbete
            om man utformade detta till ett eget reformområde inom det nationella
            trafiksäkerhetsprogrammet?
          </note>
          <note>
            Min tredje fråga gäller kollektivtrafik och den diskussion som
            jag tidigare hade med Birgitta Wistrand.
          </note>
          <note>
            Kan socialdemokraterna och Lena Sandlin se något samband mellan
            att folk väljer ett annat transportslag med mindre olycksrisk,
            t.ex. kollektivtrafik, och en minskning av risken för olyckor?
          </note>
          <note type="speaker">
            Anf. 28 LENA SANDLIN (s) replik:
          </note>
          <note>
            Fru talman! Vägverket har en trafiksäkerhetsplan med olika områden
            som är prioriterade, och den gäller naturligtvis fortfarande.
            Vad vi nu gör är att vi kompletterar med en långsiktig inriktning
            såsom nollvisionen innebär. Jag tycker att det som Elisa
          </note>
          <note>
            Abascal Reyes efterfrågar är väl tillgodosett.
          </note>
          <note>
            Det är klart att barnen är en oerhört viktig grupp i trafiksäkerhetsarbetet.
            Det är just därför som riskerna skall minska mer för barn än för
            oss vuxna, vilket också nämns i Vägverkets rapport.
          </note>
          <note>
            Sedan vill jag också berätta för Elisa Abascal
          </note>
          <note>
            Reyes att Barnombudsmannen har uttalat en stor glädje över nollvisionen,
            eftersom den gynnar barnens säkerhet.
          </note>
          <note>
            Den tredje frågan handlade om kollektivtrafiken.
          </note>
          <note>
            Det är naturligtvis värdefullt att få fler människor att använda
            kollektivtrafik. Det är därför som Vägverket under det här året
            i sitt regleringsbrev fick ett uppdrag att för regeringen redovisa
            en sammanhållen strategi för både information och utbildning i
            syfte att påverka attityder och beteende hos allmänheten, och
            detta just för att förbättra miljön, för att få en högre trafiksäkerhet
            och ett större användande av kollektivtrafiken.
          </note>
          <note type="speaker">
            Anf. 29 ELISA ABASCAL REYES (mp) replik:
          </note>
          <note>
            Fru talman! Först vill jag säga att jag tycker att det är glädjande
            att socialdemokraterna via det regleringsbrev som man sänt till
            Vägverket ser att det finns ett klart samband mellan trafiksäkerhet
            och ökad övergång till kollektivtrafikanvändning.
          </note>
          <note>
            Jag vill återkomma till detta med delmålen. Oavsett Vägverkets
            arbete riskerar visionerna att försvinna ut någonstans i tomma
            intet. Det vore klart positivt om riksdagen angav konkreta delmål
            med specificeringar om hur långt man skall nå - och då talar jag
            inte om ett visst antal döda - när det gäller insatser och åtgärder
            för att förebygga skador. Det vore alltså positivt om det fanns
            sådana mål. Jag ser en uppenbar risk att visionen försvinner ut
            i tomma intet i vackra fraser om detta inte konkretiseras mera.
          </note>
          <note type="speaker">
            Anf. 30 LENA SANDLIN (s) replik:
          </note>
          <note>
            Fru talman! För ungefär två år sedan föddes tankarna på och idéerna
            om nollvisionen. Jag är oerhört stolt och glad över att vi efter
            så oerhört kort tid kan behandla denna vision här i riksdagen.
            Det långsiktiga målet för nollvisionen är att den innebär ett
            mycket förändrat sätt att tänka på trafiksäkerhetsarbetet. Elisa
          </note>
          <note>
            Abascal Reyes kan säkert återkomma i framtida debatter om trafiksäkerhet
            när det gäller de konkreta frågorna.
          </note>
          <note>
            Som sagt, detta är en inriktningsproposition.
          </note>
          <note type="speaker">
            Anf. 31 BIRGITTA WISTRAND (m) replik:
          </note>
          <note>
            Fru talman! Det är roligt att Lena Sandlin är så glad och lycklig
            över att det har kommit fram en nollvision i fråga om vägtrafiken.
            Egentligen borde man fråga sig: Hur kommer det sig att den inte
            har kommit tidigare eftersom det har funnits en sådan inom övriga
            trafikområden? Men jag lämnar detta och går i stället över till
            två andra frågor.
          </note>
          <note>
            Den första frågan gäller detta med att det rör sig om en inriktningsproposition.
            Det betyder att man inte kan satsa på allting. Inriktningen kan
            inte omfatta alla frågor. Här handlar det mycket om att utarbeta
            en strategi och göra prioriteringar. Skall denna inriktningsproposition
            få kosta hur mycket som helst, eller skall man satsa på några
            strategier och hur mycket får de kosta? Hur skall man bedöma vad
            man skall satsa på? Det vore oerhört viktigt att få reda på, och
            det borde ha funnits med i den s.k. inriktningspropositionen.
          </note>
          <note>
            Den andra frågan som jag vill ta upp är att Lena
          </note>
          <note>
            Sandlin presenterade en nyhet här om att det skulle tillsättas
            en utredning om helikoptertransporter.
          </note>
          <note>
            Vi har faktiskt en reservation där vi tycker att sjukskrivning
            när det gäller trafikskador skall betalas av den obligatoriska
            trafikskadeförsäkringen. Jag skulle då gärna vilja ge Lena Sandlin
            uppslaget att den frågan kanske kunde komma med i utredningen
            om helikoptrarna. Det kanske skulle kunna passa.
          </note>
          <note>
            Tiden från olyckan fram till dess man får vård är ju så väsentlig
            för hur man sedan klarar sig.
          </note>
          <note type="speaker">
            Anf. 32 LENA SANDLIN (s) replik:
          </note>
          <note>
            Fru talman! Det är klart att man alltid kan önska att bra idéer
            hade kommit fram tidigare. Den här frågan började vi jobba med
            1994 när vi återtog regeringsmakten, och jag tycker att vi på
            ett mycket snabbt sätt har kommit fram till en proposition och
            ett betänkande här i riksdagens kammare.
          </note>
          <note>
            Birgitta Wistrand vill veta vilka områden som det kommer att
            satsas konkret på. Jag vill då återigen hänvisa till att detta
            är en inriktningsproposition. Ett antal ämnen redovisas i propositionen
            där det tillsätts utredningar och där man vill titta närmare på
            olika delar. Där kommer förändringar förmodligen att föreslås
            inför denna kammare.
          </note>
          <note>
            Birgitta Wistrand tar upp helikoptertransporterna och vill koppla
            den frågan till sjukskrivning vid trafikolyckor och hennes system
            med försäkringar i stället för det generella systemet. Jag ser
            ingen koppling på det sättet att Helikoptertransportutredningen
            skulle behöva lägga in sådana aspekter i sitt arbete.
          </note>
          <note>
            Helikoptertransportutredningen skall naturligtvis titta på möjligheterna
            att skapa ett heltäckande nät över hela landet, och vi får sedan
            ta ställning till hur det kommer att se ut framöver.
          </note>
          <note type="speaker">
            Anf. 33 BIRGITTA WISTRAND (m) replik:
          </note>
          <note>
            Fru talman! Min fråga när det gäller inriktningspropositionen
            och strategi handlar mer om hur mycket pengar regeringen har att
            lägga på det här området. Är de pengarna obegränsade? Finns det
            hur mycket pengar som helst? I vilket härad hade regeringen tänkt
            satsa? Det är mycket viktigt för oss i kammaren att få svar på
            frågan vad man har tänkt satsa på.
          </note>
          <note>
            Det var synd att Lena Sandlin inte godtog mitt förslag om helikoptrarna,
            men det är inte mycket att göra åt det.
          </note>
          <note>
            Jag vill också, fru talman, för tids vinnande yrka bifall till
            reservation 1.
          </note>
          <note>
            (forts. 11 §)
          </note>
          <note>
            Ajournering
          </note>
          <note>
            Kammaren beslutade kl. 13.52 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            9 § Frågestund
          </note>
          <note type="speaker">
            Anf. 34 FÖRSTE VICE TALMANNEN :
          </note>
          <note>
            Följande statsråd kommer att delta: statsrådet
          </note>
          <note>
            Thage G Peterson, utrikesminister Lena Hjelm-
          </note>
          <note>
            Wallén, utbildningsminister Carl Tham, finansminister Erik Åsbrink,
            näringsminister Anders Sundström, statsrådet Ylva Johansson, statsrådet
            Maj-Inger
          </note>
          <note>
            Klingvall och statsrådet Leif Pagrotsky.
          </note>
          <note>
            Statsrådet Thage G Peterson besvarar allmänpolitiska frågor.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            Jag vill vädja till såväl dem som frågar som dem som svarar att
            göra det så kort som möjligt, så att många av kammarens ledamöter
            får tillfälle att ställa frågor.
          </note>
          <note>
            Giftutsläpp vid tunnelbygget genom Hallandsåsen
          </note>
          <note type="speaker">
            Anf. 35 INGVAR ERIKSSON (m):
          </note>
          <note>
            Herr talman! Jag har en fråga som jag i dagens situation ber
            att få ställa till statsrådet Thage G Peterson. Båstads kommun
            har häromdagen tvingats sätta i verket den beredskapsplan som
            gäller vid krigs-, krisoch katastroflägen, detta beroende på den
            allvarliga miljösituation som uppträtt i samband med tunnelbygget
            genom Hallandsåsen. Detta kostar väldigt mycket pengar för kommunen,
            och det har måst göras för att tillfredsställa de krav som kommuninvånarna
            ställer.
          </note>
          <note>
            En fråga i det här sammanhanget är: Vem kommer att stå för de
            här kostnaderna? Kommer de personer och företag som har drabbats
            av de här miljöproblemen att ersättas av staten intill dess att
            frågorna avgjorts i domstol osv.? Jag hoppas att statsrådet i
            dag kan ge en liten synpunkt på det.
          </note>
          <note>
            Anf. 36 Statsrådet THAGE G PETERSON
          </note>
          <note>
            (s):
          </note>
          <note>
            Herr talman! Låt mig innan jag svarar på Ingvar
          </note>
          <note>
            Erikssons konkreta fråga få säga några ord som inledning, med
            hänsyn till att jag vill beteckna det som har inträffat som en
            allvarlig händelse, på gränsen till katastrof.
          </note>
          <note>
            Statsministern sade i gårdagens partiledardebatt att det som
            hänt vid Hallandsåsen är oförsvarligt.
          </note>
          <note>
            Banverket och entreprenören Skanska har polisanmälts av Båstads
            kommun, och polisutredningen får visa Banverkets och Skanskas
            eventuella försummelser.
          </note>
          <note>
            Enligt uppgift har statsåklagare Pihlsgård i Malmö beslutat inleda
            en förundersökning om giftutsläpp vid tunnelbygget genom Hallandsåsen.
            Det gäller misstankar om miljöförstöring. Banverket har, som Ingvar
          </note>
          <note>
            Eriksson känner till, beslutat att göra en fullständig miljörevision
            av hela tunnelprojektet, och jag utgår från att den allra bästa
            svenska och internationella expertisen kommer att anlitas för
            att göra denna miljörevision.
          </note>
          <note>
            I går besökte miljöministern och kommunikationsministern Båstad,
            och deras uppfattning är att
          </note>
          <note>
            Båstads kommun, med den lilla organisation som den har, gjort
            ett bra jobb i den svåra situationen. Det finns nog anledning
            för regeringen att se vilka lärdomar man skall dra av det som
            hänt. En katastrof skall inte behöva inträffa innan man börjar
            undersöka vilka medel som det arbetas med och om dessa är tillräckliga
            för att hantera sådana här situationer.
          </note>
          <note>
            Det kommer under resans gång att uppstå många frågor, och många
            ställningstaganden kommer att behöva göras. Banverket och Skanska
            är ansvariga för det som har hänt, och i vissa fall kommer kanske
            också regeringen att få hantera en del frågor. Den fråga som Ingvar
            Eriksson har tagit upp får komma in i det sammanhanget.
          </note>
          <note>
            Jag vill sluta, herr talman, med att säga att regeringen utgår
            från att tunnelarbetet genom Hallandsåsen inte kommer att återupptas
            förrän fullständiga garantier har skapats om att människors hälsa
            eller naturen inte äventyras.
          </note>
          <note type="speaker">
            Anf. 37 INGVAR ERIKSSON (m):
          </note>
          <note>
            Herr talman! Jag tackar för det svar som statsrådet ger. Läget
            är ju väldigt allvarligt, och jag konstaterar att de krav som
            har ställts under den gångna veckan i stort sett har tillfredsställts.
            Det är bara beklagligt att de statsråd som besökte området i går
            inte kunde medverka i dag, men det finns ju fler möjligheter framöver.
          </note>
          <note>
            Jag hoppas att det här kan leda till att de människor som känner
            en sådan oerhörd oro i dag kan lugnas. Det är kanske det allra
            viktigaste.
          </note>
          <note>
            Jag vill upprepa min fråga. Det finns företagare och andra som
            direkt har drabbats av skador. Det är väldigt viktigt att man
            vid det här tillfället kan klarlägga att de kommer att få sin
            ersättning för de skadorna. Min fråga är återigen följande: Kommer
            regeringen att garantera att detta också kommer att ske?
          </note>
          <note>
            Anf. 38 Statsrådet THAGE G
          </note>
          <note type="speaker">
            PETERSON (s):
          </note>
          <note>
            Herr talman! Jag kan av naturliga skäl - och det är jag helt
            säker på att Ingvar Eriksson inser - inte kommentera om det har
            begåtts några lagbrott. Jag har förstått att statsåklagaren har
            inlett förundersökning om giftutsläppet. Polisutredningen har
            nog inte ens startat men kommer att sättas i gång inom en kort
            tid. Regeringen välkomnar allt detta.
          </note>
          <note>
            Vi får vänta och se vad som kommer ut av granskningen, men det
            är helt klart att det kommer att resas väldigt många frågor om
            det inträffade liksom också ersättningsfrågor. Det får regeringen
            hantera när de blir aktuella. Vi får då se vilka ersättningsfrågor
            som kan riktas både mot Banverket och mot
          </note>
          <note>
            Skanska.
          </note>
          <note>
            Ingvar Eriksson var också inne på ortsbefolkningens intressen.
            Naturligtvis finns det, av lätt insedda skäl, en mycket stor och
            befogad oro hos de människor som bor i området. När jag har följt
            mediebevakningen har jag insett att det finns ett stort behov
            av information kring riskerna och hur man skyddar sig.
          </note>
          <note>
            Men det gäller också ortsbefolkningens rätt att få ta del av
            resultaten av det löpande analysarbetet. Jag förutsätter att länsstyrelsen,
            kommunen och alla berörda myndigheter liksom Skanska och Banverket
            hjälper till med att ge en så fullgod och öppen information som
            möjligt till alla berörda. Den punkten är oerhört viktig. Jag
            tror att Ingvar Eriksson och jag är överens också på det området.
          </note>
          <note>
            Statsbidrag till kommuner och landsting
          </note>
          <note type="speaker">
            Anf. 39 ALF SVENSSON (kd):
          </note>
          <note>
            Herr talman! Jag har en fråga till statsrådet Klingvall.
          </note>
          <note>
            I en partiledardebatt här i riksdagen den 11 juni
          </note>
          <note>
            1994 sade Ingvar Carlsson följande: "Det är vansinnigt att nu
            tvinga ytterligare 20 000 kommunalt anställda att lämna sina jobb
            på daghem, i skolor, på sjukhus och inom hemtjänsten. De behövs
            där."
          </note>
          <note>
            Det var inte 20 000 som fick gå, utan det blev över 70 000 under
            den nuvarande regeringens regemente.
          </note>
          <note>
            Det har vidare talats mycket om att det satsas si och så många
            miljarder. Vi känner t.ex. till satsningen från Sundsvallskongressen.
            Men vad som är intressant för landsting och kommuner med de här
            verksamheterna är: Hur mycket blir det kvar netto sedan regeringen
            givit med ena handen och tagit med den andra?
          </note>
          <note>
            Jag tycker att landsting och kommuner har rätt att få besked
            om det.
          </note>
          <note>
            Anf. 40 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Jag tycker att det här en fråga av sådan karaktär
            att jag tycker att det kan vara lämpligt att jag besvarar den.
          </note>
          <note>
            Kommuner och landsting påverkas naturligtvis i en rad olika avseenden
            av den ekonomiska politiken och budgetpolitiken. Vi har lagt fast
            en överenskommelse som innebär att det inte skall göras några
            minskningar av statsbidragen för den här sektorn. Den har varit
            en fredad sektor, till skillnad från de flesta andra sektorer,
            som har fått vidkännas besparingar för att reda upp det konkursbo
            som vi fick överta 1994.
          </note>
          <note>
            Vi har också en överenskommelse att vi när vi vidtar åtgärder
            som påverkar kommuner och landsting
          </note>
          <note>
            - de kan gå både uppåt och nedåt - i princip skall kompensera
            dem för detta, dvs. nollställa detta.
          </note>
          <note>
            Allt detta har varit känt. Vad som är nytt är de två paket -
            det första kom i vårpropositionen och det andra i budgetpropositionen
            - som tillför sektorn totalt 16 miljarder kronor genom årslyft
            till år 2000.
          </note>
          <note>
            Det sker en gradvis höjning under de närmaste åren.
          </note>
          <note>
            Det är 16 miljarder kronor till landsting och kommuner som de
            inte skulle ha haft, om vi inte hade vidtagit dessa åtgärder.
            De innebär naturligtvis i en ansträngd ekonomisk situation en
            behövlig lättnad, som medför att man kan hejda neddragningar av
            personal och verksamhet och i många fall kan bygga ut och nyanställa.
          </note>
          <note>
            Jag välkomnar att vi har fått den ekonomiska möjligheten och
            att vi har det utrymmet i statsfinanserna.
          </note>
          <note>
            Vi kan nu göra någonting som var otänkbart för bara ett eller
            två år sedan.
          </note>
          <note type="speaker">
            Anf. 41 ALF SVENSSON (kd):
          </note>
          <note>
            Herr talman! Så lätt kommer man inte undan en fråga. Det var
            naturligtvis inte så att Ingvar Carlsson i juni 1994 var helt
            okunnig om hur landets ekonomi låg till. Han sade ju då att det
            var vansinne att skicka hem 20 000 personer, men det blev över
            70 000 som fick gå. Inte tror jag att Socialdemokraterna var så
            okunniga. Tala alltså inte om en fredad sektor när över 70 000
            personer har skickats hem!
          </note>
          <note>
            I dag får vi från landstinget besked om att kostnaderna måste
            minska med 1,5 %. Men vi vet från utredningar att det behövs ytterligare
            4,5 miljarder kronor för att klara av den åldersstruktur som vi
            har framför oss. RRV säger i sin prognos att staten under
          </note>
          <note>
            1998 har tagit av kommunerna 16 miljarder kronor. I
          </note>
          <note>
            så fall blev det ju ingenting kvar.
          </note>
          <note>
            Anf. 42 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det är säkert vansinnigt att behöva göra neddragningar
            i den kommunala sektorn. Jag beklagar djupt att det har varit
            nödvändigt att göra det. Det var dock efter en period då Sveriges
            ekonomi flera år i rad gick tillbaka och statsfinanserna hamnade
            i ett moras. Det var det största underskottet som något land kunde
            uppvisa. Det var nödvändigt att ta itu med de problemen, och det
            har vi på ett mycket framgångsrikt sätt lyckats med. Vi har lyckats
            med det i sådan utsträckning att det nu äntligen är möjligt att
            tillskjuta nya resurser till de sektorerna. Jag är glad över att
            Alf Svensson och Kristdemokraterna ansluter sig till regeringens
            förslag. Men jag är mera osäker på vilken politik som skulle bli
            följden om vi, mot förmodan, i framtiden fick en borgerlig regering
            där Alf
          </note>
          <note>
            Svensson skulle regera tillsammans med ett mycket större parti
            som vill sänka skatter och finansiera det genom neddragningar
            för kommuner och landsting.
          </note>
          <note>
            Jag vill också erinra om att Alf Svensson i juni
          </note>
          <note>
            1994 ställde sig bakom den beryktade Nathalieplanen, där det
            som ett av många sparmål ingick att dra ifrån ytterligare 35 miljarder
            kronor från kommuner och landsting. Dess bättre har vi inte behövt
            genomföra någon Nathalieplan, men vi har fått sanera det konkursbo
            som vi fick överta. Visst har det kostat på, men låt oss gemensamt
            glädja oss över att det nu vänder och att vi kan tillföra vården,
            skolan och omsorgen nya resurser.
          </note>
          <note type="speaker">
            Anf. 43 STIG SANDSTRÖM (v):
          </note>
          <note>
            Herr talman! Jag skulle vilja ta upp frågan om hur regeringen
            ser på sjukvården. Under fem sex års tid har sjukvårdens andel
            av BNP sjunkit. Sverige hör nu till de länder inom OECD-området
            som har den lägsta sjukvårdsandelen av BNP. Övriga länder inom
            OECD
          </note>
          <note>
            har tillåtit sjukvården expandera i förhållande till
          </note>
          <note>
            BNP. Har regeringen någon principiell syn på hur stor sjukvården
            i Sverige skall få vara?
          </note>
          <note>
            Anf. 44 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Både sjukvården och en rad andra verksamheter som
            vi ytterst svarar för med våra gemensamma resurser, med den offentliga
            sektorn, har fått vidkännas betydande besparingar. Det har varit
            ofrånkomligt i en ekonomi som tre år i följd i början av 1990-talet
            minskade - inte ökade, som vi har varit vana vid; detta i ett
            läge där Sverige av alla länder hade det största underskottet
            i de offentliga finanserna.
          </note>
          <note>
            Jag beklagar att detta har varit nödvändigt, men återigen säger
            jag att framtiden ser betydligt ljusare ut. Vi ser nu ut att ha
            en period, kanske åtskilliga år, framför oss när ekonomin växer
            i ganska snabb takt.
          </note>
          <note>
            Vi har också i allt väsentligt klarat av den mödosamma saneringen
            av de offentliga finanserna. Det öppnar för resurstillskott -
            inte minst till sjukvården, som ju är ett av de områden som vi
            prioriterar och som framför allt landstingen har ansvaret för.
            De kommer under de närmaste åren att successivt få ökade resurser.
          </note>
          <note>
            Vi har börjat med det under hösten 1997 och det förstärks successivt
            fram t.o.m. år 2000.
          </note>
          <note type="speaker">
            Anf. 45 STIG SANDSTRÖM (v):
          </note>
          <note>
            Herr talman! Det är intressant att få veta vad som är regeringens
            syn på sjukvården. I USA betraktas sjukvården som en framtidsbransch
            där det är tänkt att många av de nya jobben skall komma. Men i
            andra sammanhang kan man höra att sjukvården betraktas som en
            tärande sektor, som enbart en utgift. Det var den principiella
            uppfattningen som jag var ute efter att få höra.
          </note>
          <note>
            Anf. 46 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Sjukvården är naturligtvis inte en tärande sektor,
            utan den är i allra högsta grad en omistlig del av vårt samhälle
            och något som inte bara skall bevaras utan som också skall utvecklas
            och förstärkas under de kommande åren. Vi kan mäta andelen resurser
            till denna sektor när det gäller den totala ekonomin i olika länder.
            Det är riktigt att den andelen ligger högre i USA än den gör i
            Sverige. Det är en del av sanningen. Det är också sant att det
            är en mycket ojämnare fördelning mellan olika grupper. Stora grupper
            i USA har en utomordentligt hög standard, medan betydande grupper
            har en usel standard, en standard som vi aldrig skall acceptera.
            Vi skall alltså se till de totala resurserna. Vi skall också se
            till att de fördelas rättvist. Det är mycket viktigt att vi inte
            ser sjukvården som en tärande del utan som en del som bidrar till
            utvecklingen av vårt samhälle.
          </note>
          <note>
            Uppbyggnadsarbetet i Bosnien
          </note>
          <note type="speaker">
            Anf. 47 KARIN WEGESTÅL (s):
          </note>
          <note>
            Herr talman! Jag skulle vilja ställa en fråga till utrikesministern.
            Det gäller återuppbyggnadsprogrammet i Bosnien. Jag har erfarit
            att av de pengar som används bl.a. till att bygga upp bostäder
            får muslimerna 98 % och serberna 2 %.
          </note>
          <note>
            När det gäller programmet Training and Equipment, som handlar
            om hur man får utbildning och materiel till den muslimska delen
            av befolkningen för att skapa ett slags balans efter det embargo
            som tidigare fanns, blir inte balansen 1-1. I stället är balansen
            nu 3-1 mellan muslimerna och serberna. Man upplever att sättet
            att använda världssamfundets resurser resulterar i ökade konflikter
            och i en stimulans till att använda militärt våld, åtminstone
            när de fredsbevarande styrkorna dras tillbaka. Hur ser den svenska
            regeringen på denna utveckling?
          </note>
          <note>
            Anf. 48 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Jag håller inte med när det gäller
          </note>
          <note>
            Karin Wegeståls uppgift om att det är en så kraftig snedfördelning
            att det skulle leda till våld och konflikter. Man måste ha klart
            för sig att det internationella bistånd som ges till den bosniska
            federationen är till för att hjälpa människorna och för att understödja
          </note>
          <note>
            Daytonavtalets genomförande. Det villkoret finns med i biståndet.
            Det innebär att de parter som arbetar i linje med Daytonavtalet
            får mer av bistånd än de som motverkar detta avtal. Det gäller
            då det normala återuppbyggnadsbiståndet - inte det humanitära
            biståndet, som går ut ovillkorligt.
          </note>
          <note>
            Det finns alltså ett politiskt villkor i detta, och så har det
            varit hela tiden. Jag tycker att det är riktigt att så sker. Det
            innebär alltså att Republika Srpska har fått mycket mindre än
            vad resten av federationen fått.
          </note>
          <note>
            Jag hoppas att det blir en förändring i Republika
          </note>
          <note>
            Srpska så att vi kan börja med ett ordentligt återuppbyggnadsstöd
            där.
          </note>
          <note type="speaker">
            Anf. 49 KARIN WEGESTÅL (s):
          </note>
          <note>
            Herr talman! Anledningen till att jag är intresserad av att få
            information här är att jag tycker att det är synd om vi skickar
            ned skickliga personer som gör ett alldeles utomordentligt arbete
            och de själva upplever att detta motverkas av återuppbyggnadsarbetets
            konsekvenser.
          </note>
          <note>
            Anf. 50 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Det måste vara de som arbetar i enlighet med de
            avtal som vi har skrivit under som särskilt premieras i detta
            sammanhang, så att det blir en politisk påtryckning att alla parter
            skall göra det. Jag delar uppfattningen att det för människornas
            skull vore bra om deras politiska ledare också kom till den insikten.
            Det är bra allmänt för samlevnaden och återuppbyggnaden i hela
            Bosnien.
          </note>
          <note>
            EU:s regionalpolitik
          </note>
          <note type="speaker">
            Anf. 51 PETER ERIKSSON (mp):
          </note>
          <note>
            Herr talman! Jag har en fråga till näringsminister
          </note>
          <note>
            Anders Sundström om EU:s regionalpolitik. I Norrländska Socialdemokraten
            fanns häromdagen en rubrik om det stora fiaskot. Det visar sig
            nämligen att i varenda kommun inom Mål 6-området har befolkningen
            minskat under de senaste åren. EU-satsningen på inlandet är ett
            misslyckande.
          </note>
          <note>
            Centerns kommunalråd i Arjeplog säger att man valde fel väg.
            Är det inte dags nu, när vi ser att EU
          </note>
          <note>
            håller på att utvärdera och förändra regionalpolitiken, att inse
            att det här var ett misslyckande, att EU var en återvändsgränd
            som leder till centralisering och ökade klyftor?
          </note>
          <note>
            Anf. 52 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Jag skulle vilja säga precis motsatsen till vad
            Peter Eriksson nu säger. Genom medlemskapet i EU har vi under
            den femårsperiod som det nuvarande avtalet omfattar kunnat bedriva
            en kraftfullare regionalpolitik med det stöd som vi får för regional
            utveckling än vad som hade varit möjligt utan ett EU-
          </note>
          <note>
            medlemskap. Utan ett EU-medlemskap hade den ekonomiska tillväxten
            i Sverige varit långsammare, och därmed hade Sverige haft mindre
            resurser självt att satsa på regionalpolitiken. Med ett medlemskap
            har det varit en snabbare tillväxt, och medlemskapet i sig har
            gett ett inflöde av pengar just till detta område, som har det
            så besvärligt.
          </note>
          <note type="speaker">
            Anf. 53 PETER ERIKSSON (mp):
          </note>
          <note>
            Herr talman! Just i dagarna är det aktuellt med att
          </note>
          <note>
            EU-kommissionen gör ännu en attack för att begränsa och rulla
            tillbaka den svenska regionalpolitiken. Man har anmält till EU-domstolen
            det svenska fraktstödet.
          </note>
          <note>
            Det kommer säkerligen att påverka både Norrbotten och Västerbotten.
          </note>
          <note>
            Tror inte ändå näringsministern att de ständiga attackerna och
            den defensiva svenska regionalpolitiken är dåligt för glesbygden,
            för Norrlands inland och för Sverige som helhet?
          </note>
          <note>
            Anf. 54 Näringsminister ANDERS
          </note>
          <note type="speaker">
            SUNDSTRÖM (s):
          </note>
          <note>
            Herr talman! Uppriktigt sagt, Peter Eriksson, har jag väldigt
            svårt att tro att Sveriges riksdag i ett läge med ett gigantiskt
            underskott i statsfinanserna skulle ha gjort den mycket omfattande
            satsning som EU nu gör framför allt i Norrlands inland. Det tror
            jag faktiskt att även Peter Eriksson inser. Hade hans vilja fått
            råda hade Norrlands inland fått mindre resurser i dag.
          </note>
          <note>
            Det är riktigt att EU har synpunkter på vårt transportstöd, inte
            som ett resultat av medlemskapet utan som ett resultat av det
            EES-avtal som vi tidigare ingick och som reglerar statsstödet.
            Där anser jag att vi bör ha kvar vårt transportstöd därför att
            det inte är någonting som snedvrider konkurrensen. Att Volvos
            hytter i Umeå transporteras med statsbidrag en bit ned efter Norrlandskusten
            gör det ändå dyrare att skicka hytter från Umeå till Göteborg
            än om hyttillverkningen låg nere vid Västkusten. Där kommer jag
            att kämpa mot det regelverk som fanns i EES-avtalet, i den uppgörelse
            som Sverige gjorde i samband med EU-
          </note>
          <note>
            medlemskapet. Men jag drar därför inte slutsatsen att jag vill
            avstå från EU-medlemskapet som ger högre tillväxt och mer resurser
            till den ort som bl.a. Peter
          </note>
          <note>
            Eriksson bor i.
          </note>
          <note>
            Förmögenhetsskatten
          </note>
          <note type="speaker">
            Anf. 55 LENNART HEDQUIST (m):
          </note>
          <note>
            Herr talman! Framför mig har jag en artikel från gårdagens nummer
            av Financial Times. Där kan vi redan i rubriken se att Sverige
            kan komma att avskaffa förmögenhetsskatten. Det är finansministern
            som är intervjuad. Han låter vidare omtala att han förbereder
            en skattesänkning för låg- och medelinkomsttagarna, att han för
            samtal inom regeringen om detta, även om det framgår att det inte
            är omedelbart aktuellt.
          </note>
          <note>
            Min fråga till finansministern är om han i svenska riksdagen
            också, eftersom det inte står ett ord om detta i regeringens proposition,
            vill bekräfta att han förbereder en sådan skattereform. Vidare
            kan han kanske tala om hur hans samtal med regeringskollegerna
            i dessa frågor går.
          </note>
          <note>
            Anf. 56 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Jag för ett antal samtal med mina regeringskolleger,
            och jag kan säga att de går mycket bra. Jag är nöjd med de framsteg
            vi gör.
          </note>
          <note>
            När vi kommer in på skattefrågan tycker jag att vi skall vara
            försiktiga med att dra slutsatser av rubriksättningen både i svenska
            och i brittiska tidningar. Det är en klok lärdom. Det här är litet
            grand att göra en hönsgård av en fjäder.
          </note>
          <note>
            Jag har sagt i en rad olika sammanhang, och det gäller för statsministern
            och för skatteministern, att vi lever i en alltmer internationaliserad
            ekonomin, skattebaserna är rörliga - det gäller t.ex. kapitalskatterna
          </note>
          <note>
            - och att vi måste ta hänsyn till detta i den framtida skattepolitiken.
            När det gäller förmögenhetsskatten har vi nyligen lagt fram ett
            förslag för att täppa till en del luckor i systemet som skapades
            av den föregående regeringen för att förhindra att skatteintäkterna
            bestäms genom skatteplanering och inte genom de beslut som riksdagen
            fattar. Jag hoppas och utgår från att riksdagen också fattar beslut
            enligt förslaget.
          </note>
          <note>
            Jag har också sagt att vi långsiktigt kan behöva se över förmögenhetsskatten.
            Det kan vara svårt att upprätthålla den i dess nuvarande utformning.
            Det finns inga planer på att avskaffa förmögenhetsskatten.
          </note>
          <note>
            När det gäller inkomstskatten för låg- och medelinkomsttagare
            är det naturligtvis en fråga som vi håller levande. I takt med
            att budgeten förstärks och i takt med att vi kan skapa ett utrymme
            är det naturligtvis en av de frågor som vi skall ägna vår uppmärksamhet
            åt och ta ställning till. Att kunna bereda utrymme för sänkta
            skatter för i första hand låg- och medelinkomsttagare är definitivt
            någonting viktigt.
          </note>
          <note>
            Men det måste vägas mot andra önskemål. Vad vi kortsiktigt har
            prioriterat, och det är oerhört viktigt, är att ge mer resurser
            till vården, skolan och omsorgen.
          </note>
          <note>
            Får vi mera utrymme framöver är en skattesänkning för låg- och
            medelinkomsttagare definitivt möjlig.
          </note>
          <note type="speaker">
            Anf. 57 LENNART HEDQUIST (m):
          </note>
          <note>
            Herr talman! Den bild som ges i den här artikeln är onekligen
            att regeringen prioriterar frågan om skattesänkningar betydligt
            högre än vad som framgår när man får del av uttalandena här i
            Sverige. Jag förmodar att den här artikeln i första hand var avsedd
            för den internationella publiken och inte för den svenska.
          </note>
          <note>
            En följdfråga kan vara: Om nu finansministern inser bristerna
            med t.ex. förmögenhetsbeskattningen och i hög grad med det förslag
            som han nyss har lagt fram i riksdagen, kan man inte överväga
            att göra en större förändring av förmögenhetsbeskattningen redan
            nu, i stället för att göra detta lapptäcke som regeringens senaste
            proposition innebär?
          </note>
          <note>
            Anf. 58 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Man skall alltid vara försiktig med att dra alltför
            långtgående slutsatser av olika tidningsartiklar, de må vara svenska
            eller utländska tidningar.
          </note>
          <note>
            Jag är väl medveten om att Financial Times läses också i Sverige.
            Jag läser den själv varje dag. Det vore mig fullständigt främmande
            att ge en bild till
          </note>
          <note>
            Financial Times och en annan som är avsedd för hemmapubliken.
            Det är en fullständigt omöjlig tanke att tro att det skulle fungera
            att göra på det sättet. Jag har gett samma budskap till den journalisten
            som till alla andra. Att det sedan uttolkas och att det dras slutsatser
            kan jag inte göra så mycket åt.
          </note>
          <note>
            När det gäller förmögenhetsskatten har vi angripit den värsta
            av alla orimligheter som skapades av den föregående regeringen,
            där man har diametralt motsatta regler för aktier beroende på
            om de är noterade på den ena listan eller på den andra. Man byggde
            in spänningar och skatteflykt i systemet. Det är detta som vi
            nu har ingripit emot. En sådan ordning är inte rimlig. Därmed
            inte sagt att vi har fått ett fulländat system, men det är definitivt
            ett bättre system än det som har rått hittills.
          </note>
          <note>
            Den långsiktiga reformeringen av skattesystemet är en fråga -
            nu talar jag inte bara om förmögenhetsskatt utan om inkomstskatt
            och annat - som regeringen kommer att ägna en stor uppmärksamhet
            åt. Vi kommer att återkomma i sinom tid. Vi skall väga detta mot
            önskemål och anspråk på en rad andra områden.
          </note>
          <note>
            Det får aldrig vara så - jag vill understryka det - att skattesänkningar
            sker med lånade pengar eller till priset av en försämrad välfärd.
          </note>
          <note type="speaker">
            Anf. 59 LARS BÄCKSTRÖM (v):
          </note>
          <note>
            Herr talman! Lennart Hedquist frågade om en skattesänkning på
            förmögenheter. Jag hörde att finansministern avvisade det. Men
            det finns dock 20
          </note>
          <note>
            miljarder inlagda i finansplanen som schablonmässigt har tagits
            upp som skattesänkningar. Det finns ett tämligen stort utrymme
            för skattesänkningar. För att anknyta till Alf Svenssons fråga:
            De 20 miljarderna kan också användas för vården och omsorgen,
            och detta utan att försämra statsfinanserna. Hur skall dessa
          </note>
          <note>
            20 miljarder, för att anknyta till Lennart Hedquists fråga, läggas
            ut som skattesänkning? Kan de kanske användas, som Alf Svensson
            talade om, till vården och omsorgen?
          </note>
          <note>
            20 miljarder finns utan att försämra givna åtaganden och utan
            att höja taken. Jo, taken måste man höja om man använder pengarna
            till vård och omsorg. Men kanske kan vi återkomma till detta senare
            i en interpellationsdebatt, finansministern? Kanske kan man få
            ett preliminärt svar, men jag tror att detta ämne förtjänar en
            riktig interpellationsdebatt.
          </note>
          <note>
            Anf. 60 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det är många som vill vara med och dela på det s.k.
            utrymme som uppkommer. Observera dock att vi talar om år 2000
            - det är flera år framåt i tiden. Jag vill varna för att inteckna
            några s.k. utrymmen i framtiden. Vi vet inte hur det ser ut om
            ett, två eller tre år. Det kan hända mycket som gör att bilden
            blir en helt annan.
          </note>
          <note>
            Det är en begränsad skara som medverkat till att vi nått så långt
            med saneringen av statsfinanserna. Lennart Hedquists parti har
            inte bidragit det allra minsta utan tvärtom medverkat till att
            behovet av sanering uppkom. Lars Bäckströms parti medverkade till
            en del av saneringen i början av mandatperioden men orkade sedan
            inte fullfölja. Det är Centerpartiet och Socialdemokraterna som
            i allt väsentligt stått för budgetsaneringen.
          </note>
          <note>
            Jag tycker faktiskt att de som inte medverkat alls eller inte
            särskilt mycket skall vara litet försiktiga med att inteckna utrymmen
            som ligger flera år fram i tiden och som vi inte vet om de kommer
            att vara bestående.
          </note>
          <note type="speaker">
            Anf. 61 LARS BÄCKSTRÖM (v):
          </note>
          <note>
            Herr talman! Det är ju inte vi i oppositionen som angett beloppet
            20 miljarder - det är finansministern som redovisat denna siffra!
            Ära den som äras bör.
          </note>
          <note>
            Vi bidrog konkret med 80 miljarder och vi sträckte oss till miniminivån
            114 miljarder. Men tydligen krävdes det riktiga karlatag tillsammans
            med
          </note>
          <note>
            Olof Johansson för att klara av de resterande 12 miljarderna.
            I praktiken har ni dock själva gått ned till
          </note>
          <note>
            114, eftersom finansministern redovisat hur ni satsat
          </note>
          <note>
            12 miljarder.
          </note>
          <note>
            Vi var ju överens. Varför skall vi låtsas vara oense, finansministern?
            Det är finansministern som talat om ett utrymme på 20 miljarder.
            Redovisa hur de skall användas: Till vården eller till skattesänkningar?
          </note>
          <note>
            Och om de skall användas till skattesänkningar -
          </note>
          <note>
            vilka? Nu är tiden knapp, och vi måste nog återkomma i en interpellationsdebatt,
            Hedquist, Alf Svensson,
          </note>
          <note>
            Bäckström och finansministern. Det här är viktiga frågor som
            kräver svar, i dag eller i samband med en interpellation.
          </note>
          <note>
            Anf. 62 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det var betydligt bättre kvalitet på
          </note>
          <note>
            Lars Bäckströms senaste inlägg jämfört med det föregående. Det
            rör sig i rätt riktning. Det är alltid underhållande att lyssna
            till Lars Bäckström.
          </note>
          <note>
            De 20 miljarderna framkommer av beräkningar som sträcker sig
            tre år framåt i tiden. Jag vet att det kan ändras snabbt av en
            rad olika skäl, och det vet nog Lars Bäckström också. Det kanske
            inte finns några 20 miljarder när vi lägger fram vårpropositionen
            om ett halvår. Det kan finnas mer och det kan finnas mindre. Det
            är farligt att teckna in resurser så långt fram i tiden som vi
            faktiskt inte vet om vi förfogar över.
          </note>
          <note>
            Om vi förfogar över resurser får vi väga olika tänkbara åtgärder
            och förslag mot varandra. Vården, skolan och omsorgen är oerhört
            viktiga. Det är därför vi har prioriterat dem, och det är därför
            vi redan har föreslagit att 16 nya miljarder skall tillföras dessa
            områden år 2000. Sedan får vi se om det behövs mer och väga det
            mot andra anspråk som finns. Jag är inte beredd att sätta ned
            foten nu och tycker inte heller att någon annan skall göra det.
          </note>
          <note>
            Genteknikutredning
          </note>
          <note type="speaker">
            Anf. 63 LENNART DALÉUS (c):
          </note>
          <note>
            Herr talman! I våras hade vi en särskild debatt om den moderna
            biotekniken, och då utlovade utbildningsministern en omfattande
            utredning med en rad konkreta målsättningar. Jag undrar hur långt
            utbildningsministern har kommit med den.
          </note>
          <note>
            Anf. 64 Utbildningsminister CARL
          </note>
          <note>
            THAM (s):
          </note>
          <note>
            Herr talman! Regeringen kommer att tillsätta denna utredning
            nästa torsdag.
          </note>
          <note type="speaker">
            Anf. 65 LENNART DALÉUS (c):
          </note>
          <note>
            Herr talman! Det var ett mycket bra och glädjande svar. Jag undrar
            också om utredningen kommer att rymma mer än det man kallar genteknik,
            alltså även det som kallas bioteknik. Utbildningsministern ser
            ut att ha ett bra svar också på den frågan.
          </note>
          <note>
            Anf. 66 Utbildningsminister CARL
          </note>
          <note>
            THAM (s):
          </note>
          <note>
            Herr talman! Jag önskade i korthetens intresse vara synnerligen
            kortfattad, men jag kan tala utförligt om dessa direktiv.
          </note>
          <note>
            Detta är en oerhört central fråga, som inte bara berör det som
            i sträng mening kan kallas genteknik utan även den moderna biotekniken
            över huvud taget -
          </note>
          <note>
            dess roll i samhället, dess påverkan på samhället och de möjligheter
            som skapas på många sätt. Det är fråga om både medicinska och
            kommersiella möjligheter men också om de risker och etiska problem
            som ofrånkomligen är förknippade med en utvecklad bioteknik.
          </note>
          <note>
            Jag är övertygad om att Lennart Daléus kommer att uppfatta direktiven
            som ganska alltäckande. Det kommer att bli en parlamentarisk utredning,
            som utlovats.
          </note>
          <note>
            Arbetsmarknadspolitiska åtgärder
          </note>
          <note type="speaker">
            Anf. 67 ANNE WIBBLE (fp):
          </note>
          <note>
            Herr talman! Jag har en fråga till finansminister
          </note>
          <note>
            Erik Åsbrink som inte rör något viktigare än arbetslösheten.
            Den har förvånansvärt nog inte varit uppe här i dag. Vi behöver
            en större mängd jobb.
          </note>
          <note>
            I morse råkade jag få ett anförande som jag är säker på att också
            Erik Åsbrink har läst. Det var nämligen Göran Perssons tal till
            de europeiska socialdemokraterna. Han talar om behovet av handling,
            handling och handling nu! Annars missar vi chansen att få ned
            arbetslösheten.
          </note>
          <note>
            Tyvärr fanns i det här anförandet inte några förslag till handling.
            Men det har förts fram en del förslag till handling av andra och
            faktiskt också av EU-
          </note>
          <note>
            kommissionen. Det gäller bl.a. litet lägre skatter på arbete.
            Jag tror att man i detta parlament kan räkna med alla riksdagspartier
            utom Socialdemokraterna när det gäller olika varianter av lägre
            skatt på arbete.
          </note>
          <note>
            Min fråga är: När avser finansministern uppfylla kravet från
            statsministern på handling, handling nu för att få flera jobb?
          </note>
          <note>
            Anf. 68 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det kravet uppfyller jag redan genom att lägga fram
            en rad olika förslag. Vi har gjort det tidigare under mandatperioden,
            nu senast i budgetpropositionen och vi kommer säkert att vidta
            ytterligare åtgärder. Jag skall inte här nu räkna upp den långa
            listan på åtgärder inom arbetsmarknadspolitiken, inom utbildningspolitiken
            och när det gäller stimulanser till företagande, infrastruktur,
            energisektorn och mycket annat. Åtgärderna har i vissa fall genomförts
            och kommer i andra fall att genomföras vid kommande årsskifte.
            Jag är övertygad om att dessa åtgärder sammantaget kommer att
            leda till betydande förbättringar av sysselsättningsläget.
          </note>
          <note>
            Det är viktigt att dessa frågor får större uppmärksamhet inom
            EU-ramen, inte minst efter att Sverige varit pådrivande under
            lång tid. Ett toppmöte kommer t.ex. att äga rum i november där
            dessa frågor står högst på dagordningen. Vi får se vad det leder
            fram till. Det är bra att man fokuserar mer på detta, men jag
            menar också att huvudansvaret även i fortsättningen ligger på
            nationell nivå och inte på EU-nivå.
          </note>
          <note>
            Det är vi i Sverige som har huvudansvaret för att hantera sysselsättningsfrågorna.
            Ingen annan skall göra det åt oss. Jag tror inte, om nu detta
            ligger underförstått i Anne Wibbles fråga, att det är av svenskt
            intresse att utforma något slags överstatlig skattepolitik som
            medlemsländerna skall rätta sig efter. Jag motsätter mig den tanken.
            Skattepolitiken skall vi själva bestämma över i Sverige. Det skall
            ingen annan göra.
          </note>
          <note type="speaker">
            Anf. 69 ANNE WIBBLE (fp):
          </note>
          <note>
            Herr talman! Jag delar Erik Åsbrinks uppfattning att vi själva
            skall bestämma över skattepolitiken. I de olika EU-dokumenten
            står också att detta skall genomföras på nationell nivå. Men jag
            vill veta när den svenska regeringen avser uppfylla den svenske
            regeringschefens, statsministerns, krav på handling, handling
            nu för att åstadkomma flera arbeten. Kravet borde ju rimligen
            vara väl förankrat i regeringen.
          </note>
          <note>
            Det är en sak att säga att man har gjort saker och ting - en
            del är förvisso bra, men ganska mycket är dåligt - men jag utgår
            ifrån att regeringen inte är nöjd med resultatet. Vi har över
            12 % människor som är arbetslösa, och bland människor i arbetsför
            ålder är över 30 % utan jobb. Det är en katastrof! När regeringschefen
            i ett socialdemokratiskt tal uppmanar till handling, handling
            nu, borde man kunna vänta sig att detta också återspeglas i regeringens
            politik. Det var därför jag frågade.
          </note>
          <note>
            Nu finns en enormt stor möjlighet att få bred uppslutning i riksdagen
            kring ett förslag till lägre skatt på arbete. Varför är då den
            socialdemokratiska regeringen så förbaskat sölig?
          </note>
          <note>
            Anf. 70 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Jag tror inte att Anne Wibble lyssnade på mitt svar.
            Då hade det inte varit nödvändigt att upprepa frågan som jag redan
            har svarat på. Jag pekade på att vi redan har vidtagit en lång
            rad åtgärder.
          </note>
          <note>
            Jag har inte räknat upp dem alla, eftersom det tar för lång tid,
            utan jag har pekat ut ett antal områden.
          </note>
          <note>
            Jag kan lägga till vad som kanske är allra viktigast. Det är
            budgetsaneringen. Vi har i stort sett lyckats eliminera det enorma
            budgetunderskott Anne
          </note>
          <note>
            Wibble och andra lämnade efter sig 1994. Det har bl.a. medverkat
            till att vi har halverat räntenivån. Det är en oerhört kraftfull
            stimulans till svenska företag för att bygga ut, investera och
            anställa fler människor.
          </note>
          <note>
            Vi ser att resultaten nu börjar att komma. Vi ser en vändning
            på arbetsmarknaden. Det har än så länge varit en kort tid, och
            det är mycket kvar. Men vi ser helt klart en uppgång på arbetsmarknaden.
            Det är inte
          </note>
          <note>
            - som sades senast i går i denna kammare av Lars
          </note>
          <note>
            Leijonborg - något fiffel med statistik.
          </note>
          <note>
            Det är inte så att AMS-chefen är ute i ogjort väder när han konstaterar
            uppgången. Det borde Anne
          </note>
          <note>
            Wibble, som sitter i AMS styrelse, vara medveten om.
          </note>
          <note>
            Det är en reell uppgång. Det är en uppgång som vi naturligtvis
            skall stödja alla sätt och vis.
          </note>
          <note>
            Vi skall jobba vidare med att på olika sätt se till att vi kan
            möta också de bristproblem som kan uppkomma framöver när ekonomin
            börjar växa. Vi måste se till att vi får fram fler människor på
            rätt plats och på rätt jobb.
          </note>
          <note>
            Det är intressant att vi har en sådan diskussion. Nu handlar
            det om att i vissa fall möta brist på arbetskraft på vissa områden.
            Det är en diskussion som naturligtvis hade varit otänkbar om det
            inte är så att vi nu står i en uppgång på svensk arbetsmarknad.
            Vi kan glädja oss åt att den utvecklingen nu har inletts.
          </note>
          <note type="speaker">
            Anf. 71 BARBRO JOHANSSON (mp):
          </note>
          <note>
            Herr talman! Jag har anmält mig i förväg till en fråga. Jag vill
            anknyta till det som Anne Wibble sade om handling och förslag
            för att minska arbetslösheten.
          </note>
          <note>
            Den är trots allt fortfarande hög. Alla klutar måste sättas till
            för att lösa den frågan.
          </note>
          <note>
            En dellösning som vi från Miljöpartiet länge har fört fram är
            att införa ett friår. Många kommuner har nappat på det när regeringen
            nu i två budgetpropositioner har talat om otraditionella medel.
          </note>
          <note>
            I Trelleborg har man fått lov att införa friåret. En arbetslös
            träder in i den lediges ställe och får en riktig lön och ett riktigt
            arbete.
          </note>
          <note>
            I de 30 kommuner som ansöker om att få pröva friåret snubblar
            man nu på målsnöret. Man säger att den arbetslöse som träder in
            måste vara föremål för åtgärder, och därför kan inte kommunen
            införa detta.
          </note>
          <note>
            Jag har hört att frågan om att kanske ändra dessa regler så att
            kommunerna kan införa friåret i dag ligger på regeringens och
            finansministerns bord. Tänker finansministern medverka till att
            dessa regler ändras?
          </note>
          <note>
            Anf. 72 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Vi ser naturligtvis ständigt över arbetsmarknadspolitiken,
            olika medel inom den och hur vi kan utveckla dem och anpassa dem
            efter nya omständigheter. Det kommer säkert att ske också framöver.
          </note>
          <note>
            Det finns inga planer från regeringens sida att lägga fram något
            förslag om friår. Jag tror också att Barbro Johansson får se att
            läget på svensk arbetsmarknad är på väg att förändras. Vi står
            i början av en uppgång. Men det är helt klart en uppgång som är
            på väg.
          </note>
          <note>
            Nu handlar det inte om att diskutera olika ledigheter för människor.
            Nu handlar det om att få fram folk till expanderande näringar
            och yrkesområden som växer. Det handlar helt enkelt om att förse
            de mest dynamiska och mest växande delarna av svensk arbetsmarknad
            med kvalificerad, utbildad arbetskraft.
          </note>
          <note>
            Det är där våra ansträngningar skall sättas in. Det är där de
            från regeringens sida, från Arbetsmarknadsstyrelsens sida och
            från andra håll kommer att sättas in. Det gäller att få fram folk
            till där det efterfrågas arbetskraft, och där vi ibland har svårt
            att möta detta.
          </note>
          <note>
            Det handlar inte om att plocka bort människor från arbetsmarknaden.
          </note>
          <note type="speaker">
            Anf. 73 BARBRO JOHANSSON (mp):
          </note>
          <note>
            Herr talman! De 30 kommuner som i dag väntar på besked, bl.a.
            Västerås kommun, blir nu väldigt besvikna. De anser att de nuvarande
            reglerna är en stor käpp i hjulet för dem för att kunna få in
            människor på arbetsmarknaden.
          </note>
          <note>
            Det har visat sig att människor som har kommit in på arbetsmarknaden
            genom friåret har fått ett arbete efteråt. Ett fyrtiotal privata
            näringsidkare har också använt sig av friåret. I Finland har man
            nu en tvåårig försöksperiod. Där har 7 000 personer fått jobb
            på detta sätt. Likadant är det i Danmark.
          </note>
          <note>
            Jag hoppas att man inte skall göra dessa kommuner besvikna.
          </note>
          <note>
            Anf. 74 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Vi gör stora insatser som också kommer dessa kommuner
            till del. Jag har redan talat om de generella förbättringarna
            som kommer steg för steg under de kommande åren. Det finns en
            rad andra insatser som förutsätter kommunernas medverkan.
          </note>
          <note>
            Det kan vara resursarbeten, åtgärder för att möjliggöra för unga
            arbetslösa att få jobb, eller åtminstone bli föremål för en åtgärd.
          </note>
          <note>
            Det handlar inte minst om våra jättelika satsningar genom kunskapslyftet.
            Det handlar över huvud taget om att förstärka utbildning och kompetens.
            Det är något som i hög grad berör landets kommuner. Vi gör mycket
            stora insatser, vi tillskjuter mer pengar, och vi ger kommunerna
            en viktig roll i detta sammanhang.
          </note>
          <note>
            När det gäller friår kommer regeringen inte att lägga fram något
            förslag. Det är inte den typen av åtgärder som vi behöver nu när
            utvecklingen på arbetsmarknaden är uppåtgående. Nu handlar det
            om att få fram folk till de växande näringarna och de yrken där
            det snart råder en bristsituation. Det är där vi skall rikta in
            våra ansträngningar.
          </note>
          <note>
            Det är så vi kommer att arbeta från regeringens sida framöver.
          </note>
          <note>
            Nya medlemsstater i EU
          </note>
          <note type="speaker">
            Anf. 75 NILS T SVENSSON (s):
          </note>
          <note>
            Herr talman! Jag skall vända mig till utrikesministern. Utvidgningen
            av EU är i alla avseenden en mycket central fråga. Den svenska
            linjen är att vi skall ha en gemensam förhandlingsstart ansökarländerna.
          </note>
          <note>
            Jag såg nu att de nordiska länderna har tagit initiativ till
            ett arbete med en verksamhetsplan för att stärka det rättsliga
            arbetet i de baltiska länderna. Det är ett välkommet initiativ.
            Planen skall läggas fram i god tid före toppmötet där man skall
            ta ställning till vilka ansökarländer som skall få vara med i
            första förhandlingsrundan.
          </note>
          <note>
            Min fråga är: Vilken bedömning gör utrikesministern av möjligheterna
            att åstadkomma gemensam förhandlingsstart? Det är oerhört viktigt
            utifrån vår utgångspunkt.
          </note>
          <note>
            I det sammanhanget vill jag också ta upp min följdfråga. Moderaterna
            ställde tidigare upp på den svenska linjen. De har nu anslutit
            sig till kommissionens uppfattning att man skall låta Estland
            vara med i första omgången och alltså lämna Lettland och Litauen
            utanför.
          </note>
          <note>
            Min fråga blir då: Kommer moderaternas agerande att försvåra
            möjligheterna för oss att driva kravet på en gemensam förhandlingsstart
            för ansökarländerna?
          </note>
          <note>
            Anf. 76 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Det är viktigt att vi gör allt vi kan för att denna
            historiska uppgift med processen att öppna
          </note>
          <note>
            EU också för länderna i östra Europa nu får en lyckosam inledning
            och så småningom ett avslut.
          </note>
          <note>
            I inget av de länder som nu knackar på EU:s dörr är man färdigreformerad,
            så att de i dag kan bli medlemmar. Alla behöver fortsätta sitt
            reformverk. Därför är det olämpligt att dela upp länderna i dem
            som får börja förhandla och dem som får stå utanför i ett väntrum.
            Det är den synen som en gemensam förhandlingsstart handlar om.
          </note>
          <note>
            Det har varit en väldigt stor styrka att vi har varit eniga om
            detta i Sverige partierna emellan. Nu tycks vi inte vara det längre,
            eftersom moderatledaren har anfört en annan åsikt. Jag beklagar
            det. Sverige står mycket starkare om vi är eniga.
          </note>
          <note>
            Vi kommer ändå att fortsätta att driva den linjen.
          </note>
          <note>
            Det handlar om en principiell syn på reformarbetet i östra Europa.
            Det behöver stimulans och stöd. Det behöver inte att vi bygger
            upp trösklar som är svåra för länderna att kliva över. Det är
            dessutom osjyst att i nuet dela upp länderna.
          </note>
          <note>
            Det är en dynamisk utveckling som pågår. Ingen kan förutse hur
            det ser ut i dessa länder inom en tre-, fyra- eller femårsperiod.
          </note>
          <note>
            Försäkringskassans situation
          </note>
          <note type="speaker">
            Anf. 77 GULLAN LINDBLAD (m):
          </note>
          <note>
            Herr talman! Jag har en fråga till socialförsäkringsministern.
            Ett enigt socialförsäkringsutskott har bl.a. i ett yttrande till
            finansutskottet i våras uttalat en stor oro över försäkringskassans
            situation.
          </note>
          <note>
            Detta baserades bl.a. på uttalanden från JO när vi hade en hearing
            i våras. Då sade han ordagrant att försäkringskassorna har en
            hög och ökande andel handläggningsfel i jämförelse med annan verksamhet.
          </note>
          <note>
            Det finns med andra ord brister i rättssäkerheten för människor.
            Vi vet också att Arbetarskyddsstyrelsen på senare tid har gått
            in och sett över den omöjliga arbetssituationen. Min fråga är:
            Vad tänker socialförsäkringsministern göra för att lösa administrationsproblemen
            inom försäkringskassan - inte bara kortsiktigt utan på litet längre
            sikt?
          </note>
          <note>
            Anf. 78 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! Tack för en fråga inom mitt ansvarsområde, Gullan
            Lindblad!
          </note>
          <note>
            Det här är naturligtvis en fråga som också har engagerat mig
            under min tid som ordförande i utskottet.
          </note>
          <note>
            Det har ju varit en besvärlig situation för försäkringskassornas
            administration under några år. Kortsiktigt, för att svara på det
            först, Gullan Lindblad, har vi ju trots det svåra statsfinansiella
            läget nu ändå lyckats destinera 100 miljoner kronor till kassornas
            administration. De hade begärt 200 miljoner. Vi klarar av hälften.
            Det är ett viktigt led i att klara det kortsiktiga behovet. Självklart,
            Gullan Lindblad, kan vi aldrig acceptera att förvaltningslagen
            inte följs. Det handlar förstås mycket om kompetens. Det handlar
            också om ledning i arbetet ute på kassorna.
          </note>
          <note>
            Långsiktigt ser jag flera utvecklingsmöjligheter för kassorna.
            Det gäller inte minst informationstekniken som ju nu med all kraft
            utvecklas under ledning av Riksförsäkringsverket. Det kommer att
            bli ett viktigt led i att effektivisera arbetet på kassorna. Men
            det handlar också om fortsatt kompetensutveckling och ledningsarbete
            för att på sikt uppnå en bättre situation för kassorna.
          </note>
          <note type="speaker">
            Anf. 79 GULLAN LINDBLAD (m):
          </note>
          <note>
            Herr talman! De 100 miljonerna hittade vi efter mycket letande.
            Det är faktiskt inga nya, fräscha miljoner, utan det är egentligen
            pengar som borde användas till rehabilitering. Men det här är
            bara en liten del av bekymren. Det finns nämligen stora ackumulerade
            underskott. Det finns ett som beräknas till 274 miljoner kronor
            1997, och om vi ser på 1999 är vi snart uppe i 500 miljoner kronor.
            Här har vi alltså en tickande bomb.
          </note>
          <note>
            Jag kan inte hålla med om att det är så förfärligt svårt med
            den ekonomiska situationen när vi hör finansministern uttala sig
            som om vi vore i den bästa av världar. Jag hoppas att alla i den
            här salen har klart för sig att om vi sparar för hårt på den,
            trots allt lilla, del som är administration, så kommer de människor
            som är beroende av de olika reformer som regeringen nu är beredd
            att tillstyrka att kosta oerhört mycket pengar. Det blir fel.
            Det här är alltså en rättsosäkerhet för människor, och det kostar
            skyhögt mycket när det handlar om de 330 miljarderna. Det här
            är ändå småpengar i det stora hela.
          </note>
          <note>
            Anf. 80 Statsrådet MAJ-INGER
          </note>
          <note type="speaker">
            KLINGVALL (s):
          </note>
          <note>
            Herr talman! När det gäller att säkra situationen på kassorna
            är det naturligtvis viktigt att vi nu kan lägga de här 100 miljonerna
            inför 1998 för att lindra besparingseffekterna. Samtidigt är det
            så att med detta mycket ansträngda statsfinansiella läge, där
            vi har gjort mycket klara prioriteringar på vård, omsorg och skola,
            har administrationen fått stå tillbaka. Det jag ändå inte kan
            undgå att reflektera över i det här läget är att det skall bli
            mycket intressant att ta del av hur
          </note>
          <note>
            Moderaterna tänker lösa detta med det långsiktiga behovet av
            resurser till kassorna.
          </note>
          <note>
            Kommunernas ekonomiska läge
          </note>
          <note type="speaker">
            Anf. 81 MICHAEL STJERNSTRÖM (kd):
          </note>
          <note>
            Herr talman! Jag har en fråga till finansministern.
          </note>
          <note>
            Jag vill återkomma till kommunernas ekonomiska läge. Finansministern
            talade om finansieringsprincipen. Det är en bra princip, men tyvärr
            har inte regeringen följt den. Det gäller t.ex. höjningen av egenavgifterna
            till sjukförsäkringen. Ni har höjt dessa avgifter i flera omgångar,
            vilket lett till en sjukförsäkring som är överfinansierad. Det
            är alltså en ren skattehöjning. Värre ändå är att detta drar bort
            resurser från kommuner och landsting i och med att det här är
            avdragsgillt mot kommunal- och landstingsskatten.
          </note>
          <note>
            Bara för 1998 innebär detta 16 miljarder minus för kommunsektorn.
            Man ger alltså med den ena handen och tar med den andra.
          </note>
          <note>
            Min fråga till finansministern är konkret: Hur mycket resurser
            försvinner enligt finansministerns beräkningar från kommuner och
            landsting genom de höjda egenavgifterna 1998?
          </note>
          <note>
            Anf. 82 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Grunden för den politik som vi har fört under de
            senaste åren är ju att reda upp i konkursboet. Glöm inte detta.
            Vi fick överta industrivärldens största budgetunderskott. Det
            gick inte att trolla bort detta 1994. Vi var tvungna att hantera
            detta. Det är väldigt lätt hänt att yran nu breder ut sig när
            man ser att statsfinanserna börjar komma i ordning igen.
          </note>
          <note>
            Vi hade ett absolut nödvändigt sparbeting att genomföra.
          </note>
          <note>
            Sedan är jag litet förvånad över de här påståendena om att det
            finns stora överskott i sjukförsäkringarna. Michael Stjernström
            vet ju att det där mer är en bokföringsteknisk fråga. Vi har en
            bristande överenstämmelse mellan utgifter och avgifter på olika
            områden som vi nu kommer att rätta till. Men skapa inte den här
            totalt falska bilden av att det finns ett stort överskott någonstans
            som vi inte har tagit i bruk och som vi kan sätta i gång att spendera!
            Det är faktiskt felaktigt. Varenda krona som vi får in använder
            vi. Vi har en budget som fortfarande i år går med underskott,
            men den är i balans nästa år och visar överskott för perioden
            därefter.
          </note>
          <note>
            Michael Stjernström tar även upp det här med egenavgifterna.
            Jag trodde att det fanns en överenskommelse mellan fem partier,
            och dit hör också
          </note>
          <note>
            Kristdemokraterna, om att vi skall ha egenavgifter i det nya
            pensionssystemet. Det krävs t.o.m. en något högre nivå än vad
            egenavgifterna ligger på i dag. Jag vet inte hur jag skall tolka
            de här påståendena. Håller
          </note>
          <note>
            Kristdemokraterna på att hoppa av från pensionsuppgörelsen eller
            vad är egentligen innebörden av de angrepp på egenavgifterna som
            jag har fått höra -
          </note>
          <note>
            senast nu i denna fråga?
          </note>
          <note type="speaker">
            Anf. 83 MICHAEL STJERNSTRÖM (kd):
          </note>
          <note>
            Herr talman! Är det någon som håller på att överge pensionsuppgörelsen
            är det väl i så fall regeringen, som lägger fram en förändrad
            avgiftsstruktur utan att ha förankrat detta hos alla de inblandade
            parterna, de fem partierna.
          </note>
          <note>
            Jag noterar att finansministern undviker udden i frågan när det
            handlar om hur mycket resurser som försvinner från kommuner och
            landsting. Han vill inte gå in i någon diskussion om att det handlar
            om 15-16
          </note>
          <note>
            miljarder redan nästa år. Jag tycker att regeringen behandlar
            finansieringsprincipen mycket lättvindigt när man inte inser att
            det försvinner resurser från kommunerna. Jag skulle vilja se att
            man sänkte egenavgifterna för att ge mer pengar till kommunerna
            och till hushållen, för egenavgifterna slår hårt mot låginkomsttagarna.
          </note>
          <note>
            Anf. 84 Finansminister ERIK
          </note>
          <note type="speaker">
            ÅSBRINK (s):
          </note>
          <note>
            Herr talman! Det är oerhört märkliga påståenden som man får höra.
            Egenavgifter är ju ett krav som har förts fram från Kristdemokraterna
            och andra borgerliga partier. Det var ju ni som mer än några andra
            krävde detta - och ville ha mer än vad vi har i dag. Nu plötslig
            får man höra hur orättfärdiga och olämpliga egenavgifterna är.
            Ni får faktiskt bestämma er. Vill ni ha egenavgifter eller vill
            ni inte ha det? Man kan faktiskt inte driva båda ståndpunkterna
            samtidigt. Det är inte heller så att vi bryter mot någon finansieringsprincip.
            Det är helt klart att egenavgifterna är beaktade i detta sammanhang.
          </note>
          <note>
            Vad vi nu gör hade inte varit möjligt utan saneringen av det
            konkursbo som vi fick överta efter kristdemokrater och andra som
            regerade fram till
          </note>
          <note>
            1994. Vad vi gör är att vi skapar ett ekonomiskt utrymme så att
            vi kan tillföra nya resurser till vården, skolan och omsorgen.
            Det var inte möjligt med statsfinanser i total katastrof. Det
            är möjligt nu när vi håller på att få ordning på finanserna.
          </note>
          <note>
            Det handlar om riktiga resurser som vi inte lånar upp av utländska
            bankirer. Det är resurser som vi skapar genom att få ordning på
            svensk ekonomi. Det är den enda hållbara grunden för välfärden
            nu och i framtiden.
          </note>
          <note>
            Fler män inom barnomsorg och skola
          </note>
          <note type="speaker">
            Anf. 85 INGER LUNDBERG (s):
          </note>
          <note>
            Herr talman! Jag skulle vilja ställa en fråga till skolministern.
            Vi behöver fler män inom barnomsorgen och skolan. Det är viktigt
            för en bra verksamhet för ungarna. Det kan vara nästan livsavgörande
            för en del unga pojkar som över huvud taget har väldigt få vuxna
            män i sin tillvaro.
          </note>
          <note>
            Den senaste diskussionen om sexuella övergrepp har varit oerhört
            smärtsam för många ambitiösa och mycket kompetenta män inom barnomsorg
            och skola.
          </note>
          <note>
            Den riskerar också att leda till att färre män vill göra sina
            karriärer inom de här områdena.
          </note>
          <note>
            Jag vill därför fråga om skolministern har diskuterat, eller
            om hon förbereder, några åtgärder för att stimulera till att det
            blir fler män inom barnomsorg och skola.
          </note>
          <note>
            Anf. 86 Statsrådet YLVA
          </note>
          <note type="speaker">
            JOHANSSON (s):
          </note>
          <note>
            Herr talman! Tack, Inger Lundberg, för frågan.
          </note>
          <note>
            Detta är ett mycket angeläget område, och jag tror inte att det
            finns några enkla lösningar på att rekrytera fler män inom barnomsorg
            och skola. Jag tror att det är en riktig bedömning att den senaste
            tidens inte bara debatt utan faktiska problem med sexuella övergrepp
            i barnomsorgen och diskussioner om detta i skolan självklart påverkar
            männen negativt. Därför är det viktigt med den utredning regeringen
            tillsatte i våras för att klargöra om vi skall utöka kontrollmöjligheterna
            av dem som arbetar inom barnomsorg och skola.
          </note>
          <note>
            Män skall inte behöva utsättas för ogrundade misstankar om att
            vara pedofiler, dvs. en person som begår sexuella övergrepp mot
            barn.
          </note>
          <note>
            Därutöver behövs det en bredare diskussion, dels för att mäns
            ansvar inte bara för sina egna barn utan även för andras barn
            skall kunna stärkas i vårt samhälle, dels för att män skall vilja
            söka sig till de yrkesområden där man arbetar med andras barn.
            Jag tror att det behövs vissa åtgärder när det gäller rekryteringen
            till lärarutbildningen och pedagogutbildningar. Vi kanske också
            skall överväga särskilda lösningar för stora grupper av män, t.ex.
            att officerare som nu förlorar sina arbeten skall söka sig vidare
            till lärarutbildningar.
          </note>
          <note type="speaker">
            Anf. 87 FÖRSTE VICE TALMANEN:
          </note>
          <note>
            Tack. Därmed är frågestunden över. Det finns en rad talare som
            inte har fått ordet, inklusive förhandsanmälda talare. Jag vill
            konstatera att det inom den utmätta och beslutade tiden en timma
            icke är möjligt att ge alla ordet. Möjligtvis kan fler få ordet
            vid ett kommande tillfälle om såväl frågor som svar blir kortare.
          </note>
          <note>
            Jag tackar statsråden för att ni har velat komma hit och svara
            på kammarens frågor.
          </note>
          <note>
            Frågestunden är därmed avslutad.
          </note>
          <note>
            10 § Information från regeringen om aktuella närområdesfrågor
          </note>
          <note>
            Anf. 88 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! För knappt ett och ett halvt år sedan stod jag här
            i kammaren och informerade om resultatet av det första toppmötet
            för Östersjöstaternas regeringschefer som ägde rum i Visby. Jag
            kunde då konstatera att det mötet inneburit att ett nytt kvalitativt
            steg tagits i samarbetet mellan länderna kring Östersjön. Mötet
            skapade förutsättningar för ett än mer konkret och praktiskt samarbete
            mellan länder och regioner i vårt närområde.
          </note>
          <note>
            Sedan dessa fina vårdagar på Gotland har mycket hänt kring Östersjön.
            Jag vill i dag informera riksdagen om huvuddragen i det som har
            skett och det som planeras.
          </note>
          <note>
            Den kanske mest glädjande utvecklingen kring
          </note>
          <note>
            Östersjösamarbetet är att det vardagsnära samarbetet nu är livaktigare
            än någonsin. Var och varannan förening i vårt land har aktiviteter
            i Estland eller Polen.
          </note>
          <note>
            Varje kommun med självaktning har vänorter i Lettland eller Litauen.
          </note>
          <note>
            Det gladde mig oerhört att se hur t.ex. företag, organisationer
            och många kommuner ställde upp för de översvämningsdrabbade polackerna
            under sommarens katastrof. Regeringens egen insats på 125 miljoner
            kronor matchades på ett storstilat sätt av massor med frivilliga
            insatser från svenska män och kvinnor som kände att granngemenskapen
            krävde en egen insats.
          </note>
          <note>
            I samband med presentationen av fjolårets sysselsättningsproposition
            tillkännagav jag att en 1 miljard kronor skulle avsättas för praktiskt
            samarbete kring
          </note>
          <note>
            Östersjön. Avsikten med denna s.k. Östersjömiljard var både att
            stimulera sysselsättningen i Sverige och att främja utvecklingen
            i våra grannländer.
          </note>
          <note>
            Jag kan i dag meddela kammaren att i princip hela denna Östersjömiljard
            är intecknad för olika projekt.
          </note>
          <note>
            Regeringsbeslut har fattats om projekt som upptar cirka en tredjedel
            av summan, och för återstående del av beloppet pågår projektutvärdering
            för fullt.
          </note>
          <note>
            Låt mig ge några exempel på vilken typ av projekt som regeringen
            beslutat om.
          </note>
          <note>
            Först: 120 miljoner kronor har avsatts för de s.k.
          </note>
          <note>
            Visbystipendierna. Detta stipendieprogram är baserat på samma
            mönster som de s.k. Fulbrightstipendierna.
          </note>
          <note>
            Det syftar till att erbjuda högskolestudier i Östersjöländerna
            med en utformning som förhoppningsvis gör studenter mycket attraktiva
            för de företag som är aktiva i vår region. Den första ansökningsomgången
            håller just nu på att utvärderas. Jag kan med glädje konstatera
            att intresset för stipendierna är mycket stort.
          </note>
          <note>
            Ett annat exempel är att Länsstyrelsen i Södermanland har beviljats
            9 miljoner kronor för ett projekt att bygga upp en fungerande
            kommunförvaltning i Jelgava i Lettland. Vi har i Sverige ett unikt
            kunnande i lokal förvaltning som våra grannländer kan dra nytta
            av.
          </note>
          <note>
            Ett tredje exempel: 12 miljoner kronor har anslagits till ett
            marinbiologiskt centrum i Kalmar, som skall bli ett centrum för
            forskning kring hur Östersjöns marina miljö skall kunna förbättras.
          </note>
          <note>
            Listan kan göras mycket längre: En demonstrationsfarm i S:t Petersburg,
            sjöräddningsutbildning i
          </note>
          <note>
            Estland, ett vägtrafikprojekt i Litauen osv.
          </note>
          <note>
            Den återstående summan skall gå till några större projekt i de
            baltiska länderna, Kaliningrad och S:t
          </note>
          <note>
            Petersburgsområdet. Det är ett fjärrvärmeprojekt i
          </note>
          <note>
            Riga, ett vatten- och avloppsreningsprojekt i Kaliningrad och
            ett energiprojekt i Litauen som nu studeras i detalj. I samtliga
            fall handlar det om leverans av svensk utrustning. Jag räknar
            med att dessa projekt både skall ha god miljöeffekt för Östersjön
            och skall bidra till en ökad sysselsättning i Sverige, samtidigt
            som de givetvis är värdefulla för mottagarländerna.
          </note>
          <note>
            Jag vill ta tillfället i akt att ge några reflexioner kring hur
            jag ser det fortsatta Östersjösamarbetet.
          </note>
          <note>
            Detta gör jag utifrån några principiella utgångspunkter.
          </note>
          <note>
            Först: Östersjöregionen har förutsättningar att bli den snabbast
            växande regionen i Europa under en lång följd av år. Här finns
            en kombination av snabbt växande unga marknadsekonomier som Polen,
            de baltiska länderna och nordvästra Ryssland tillsammans med mogna
            ekonomier som de nordiska länderna, vilka har sanerat sina statsfinanser
            och nu är på väg uppåt igen.
          </note>
          <note>
            En annan utgångspunkt: Vi har en gynnsam säkerhetspolitisk situation
            i regionen. Den gamla konfrontationens gränslinje som gick genom
            Östersjön har ersatts av ett nära samarbete. Utvidgningsprocesserna
            av de europeiska och transatlantiska strukturerna har hittills
            hanterats på ett ansvarsfullt sätt. Vår tydliga alliansfrihet
            ger oss en utmärkt plattform att spela en ledande roll i samarbetet
            i en region som på många sätt kan ses som bryggan mellan Europeiska
            unionen och Ryssland.
          </note>
          <note>
            Östersjösamarbetet skall också i fortsättningen vara konkret
            och pragmatiskt. Statsmakternas roll bör bl.a. vara att stimulera
            och underlätta lokalt och regionalt samarbete. I det konkreta
            samarbetet sker en gradvis övergång från mer traditionellt bistånd
            till samarbete mellan jämlikar.
          </note>
          <note>
            För mig är utvidgningen av Europeiska unionen av mycket central
            betydelse också för Östersjösamarbetet. Det faktum att ytterligare
            fyra länder i vårt närområde nu knackar på EU:s dörr, samtidigt
            som EU:s förhållande till Ryssland fördjupas, öppnar, enligt min
            mening, nya samarbetsmöjligheter. Men det är viktigt att processen
            får en bra start. Det är mot den bakgrunden jag finner det beklagligt
            att det inte har gått att behålla bred enighet i Sverige om hur
            förhandlingsprocessen bör gå till.
          </note>
          <note>
            I det konkreta Östersjösamarbetet blir nästa viktiga etappmål
            ett nytt toppmöte mellan regeringscheferna i slutet av januari
            nästa år. Toppmötet äger rum i Riga, vilket ger det en extra symbolisk
            betydelse.
          </note>
          <note>
            Tillsammans med det lettiska värdskapet och det danska ordförandeskapet
            i Östersjöstaternas råd, är vi nu i full färd med att förbereda
            en konkret dagordning, på basis av det mandat jag fick vid Visbytoppmötet
            att samordna regeringschefernas arbete.Jag ser följande områden
            som särskilt lämpade för fortsatt samarbete.
          </note>
          <note>
            Det första området rör fortsatt kamp mot organiserad brottslighet.
            Den aktionsgrupp som arbetar under ledning av statssekreterare
            Pär Nuder sedan Visbytoppmötet har redan nått konkreta resultat.
            Bl.a. har fyra större gemensamma brottsbekämpande operationer
            genomförts samtidigt i samtliga länder. Man har koncentrerat sig
            på tre problemområden, nämligen stulna fordon, amfetaminhandel
            och illegal migration.
          </note>
          <note>
            Flera stora beslag har kunnat göras. En grund har nu skapats
            för nya gemensamma insatser. Regeringen har anslagit 5 miljoner
            kronor ur Östersjömiljarden för att underlätta för främst de baltiska
            staterna, Polen och
          </note>
          <note>
            Ryssland att delta i detta samarbete. Den gemensamma kampen mot
            organiserad brottslighet förs nu vidare.
          </note>
          <note>
            Det andra området handlar om systematiskt undanröjande av alla
            hinder för handel och ekonomiskt samarbete i regionen. I dag har
            regeringen beslutat tillsätta en särskild panel under ledning
            av handelsminister Leif Pagrotsky med uppgift att göra en vitbok,
            ett slags checklista, över alla de hinder som ur svensk synvinkel
            finns för ökad handel och ekonomiskt samarbete kring Östersjön.
            Checklistan skall sedan kompletteras med ett förslag till åtgärder
            för att eliminera dessa hinder. Jag ser detta som ett viktigt
            svenskt bidrag till den process som sedan skall vidta i det mellanstatliga
            arbetet.
          </note>
          <note>
            Det tredje området gäller en utbyggnad av ett IT-
          </note>
          <note>
            nätverk kring Östersjön. Den nya informationstekniken erbjuder
            en fantastisk möjlighet att knyta samman
          </note>
          <note>
            Östersjöregionen på ett helt nytt sätt. Vi ser redan i dag hur
            både företag och människor kan dra nytta av den moderna tekniken.
            För att diskutera en strategi för hur denna utveckling kan gå
            vidare kommer jag att bjuda in till en konferens om IT och Östersjön
            i Tallinn den 16 december. Detta blir den femte i raden av s.k.
            regeringskonferenser som tidigare har anordnats med stor framgång
            på olika platser, då i Sverige.
          </note>
          <note>
            Det fjärde området handlar om ett fortsatt arbete på att utveckla
            energisamarbetet kring Östersjön. För att lösa framtidens energiförsörjning
            kring Östersjön krävs gemensamma lösningar. De nordiska statsministrarna
            kommer att diskutera sådana vid vårt möte i
          </note>
          <note>
            Helsingfors nästa månad. Det är min förhoppning och övertygelse
            att toppmötet i Riga skall fortsätta den utveckling som inleddes
            i Visby. Konkret praktiskt samarbete är vad som behövs för att
            utveckla vår region ytterligare.
          </note>
          <note>
            Jag finner det mycket glädjande att denna pragmatiska syn på
            Östersjösamarbetet vunnit ett så enhälligt stöd i alla regionens
            länder. Vid det kommande ryska statsbesöket i början av december
            kommer jag att med president Boris Jeltsin diskutera hur Ryssland
            ytterligare kan involveras i samarbetet.
          </note>
          <note>
            Jag vill också framhålla att det vidgade Östersjösamarbetet inte
            på något sätt bör ses som en konkurrent till det nordiska samarbetet
            som vi alla värdesätter mycket högt. Sverige övertar under nästa
            år ordförandeskapet i detta nordiska samarbete. Regeringen kommer
            inom kort att för riksdagen presentera sitt handlingsprogram för
            vårt ordförandeår. Jag kan dock redan nu redovisa att Östersjösamarbetet
            blir en viktig beståndsdel i det arbete som den svenska regeringen
            vill driva i den nordiska kretsen under nästa år.
          </note>
          <note>
            Således flätas det nordiska samarbetet och Östersjösamarbetet
            allt tätare samman. Jag menar att tiden nu är inne att vidta vissa
            förändringar i ansvarsfördelningen inom regeringen i dessa frågor.
          </note>
          <note>
            Jag kan därför i dag tillkännage att statsrådet Leif
          </note>
          <note>
            Pagrotsky övertar uppgifterna som nordisk samarbetsminister.
            Leif Pagrotsky får även ansvaret för det näringslivsinriktade
            samarbetet kring Östersjön. Detta innebär bl.a. att han övertar
            koordineringsansvaret för den s.k. Östersjömiljarden som fram
            till nu handlagts på statsrådsberedningen. Samtidigt kommer Margareta
            Winberg att med full kraft kunna koncentrera sig på regeringens
            övergripande uppgift att pressa tillbaka arbetslösheten och öka
            sysselsättningen.
          </note>
          <note type="speaker">
            Anf. 89 BIRGITTA HAMBRAEUS (c):
          </note>
          <note>
            Herr talman! Jag vill börja med att tacka statsministern för
            ett mycket intressant anförande och för de glädjande nyheterna
            när det gäller det oerhört viktiga samarbetet runt Östersjön.
          </note>
          <note>
            Jag har en fråga. Statsministern säger att det är viktigt med
            ett energisamarbete runt Östersjön, och jag instämmer i det. I
            Litauen går fortfarande ett fruktansvärt farligt kärnkraftverk,
            nämligen Ignalina.
          </note>
          <note>
            Den svenska kärnkraftsinspektionen har sagt att inom några år
            borde man kunna välja mellan att antingen satsa flera miljarder
            på att reparera det nödtorftigt eller satsa på en annan lösning.
            Vad är Sveriges roll här? I Tyskland stängde man gamla östtyska
            reaktorer så fort som återföreningen skedde.
          </note>
          <note>
            Anf. 90 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det är rätt som Birgitta Hambraeus säger. Ignalina
            är en av de saker som skall diskuteras, kommer att diskuteras
            och redan diskuteras i det gemensamma energipolitiska samarbetet
            kring Östersjön. Problemet för Litauen är ju att Ignalina står
            för minst 90 %, kanske 95 %, av deras elproduktion. Det är ett
            land som alltså är beroende av en enda källa.
          </note>
          <note>
            Vi har ju hittills inriktat oss på att ge dem allt stöd vi kan
            för säkerhetshöjande insatser. Det är den linje vi kommer att
            följa. Jag har träffat min kollega Vagnorius i Litauen och diskuterat
            saken med honom och även föreslagit ett gemensamt svenskt-litauiskt
            arbete på området utöver det som redan görs. Därför tror jag att
            det mest realistiska att räkna med när det gäller
          </note>
          <note>
            Ignalina är att säkerheten successivt höjs och att den dag då
            det fasas ut ligger en bit fram i tiden med tanke på den oerhört
            ensidiga struktur som Litauen har på sin elförsörjning och dessutom
            den brist på bra nätverk för distribution av el som finns runt
            Östersjön.
          </note>
          <note type="speaker">
            Anf. 91 BIRGITTA HAMBRAEUS (c):
          </note>
          <note>
            Herr talman! Jag vet också att Litauens inställning är denna.
            Men har Sverige verkligen erbjudit alternativ här? Man skulle
            t.ex. kunna bygga upp ett samarbete genom att köpa andra varor
            som Litauen kan exportera så att de har möjligheter att ordna
            sin energiförsörjning på ett annat sätt. De exporterar nämligen
            elkraft och får inkomster den vägen. Hotet från Ignalina så nära
            våra gränser är ju oerhört allvarligt. Det finns ju exempel på
            hur Tyskland stänger kärnkraftsreaktorer. Vi har starka myndigheter
            här i Sverige som gör sitt bästa för att fortsätta sitt fögderi.
            Jag ber statsministern att verkligen titta på om det inte finns
            ett annat sätt att lösa Litauens ekonomiska exportproblem i det
            här fallet och även deras energiproblem.
          </note>
          <note>
            Anf. 92 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Litauerna bestämmer självfallet själva om sin energiförsörjning.
            De ser i dag inga alternativ till Ignalina. Den tyska parallellen
            är naturligtvis tänkvärd, som Birgitta Hambraeus pekar på. Men
            det är en annan typ av ekonomi med helt annan infrastruktur och
            helt andra möjligheter att distribuera el. Det är nog inte riktigt
            lika lätt, för att uttrycka sig försiktigt, att göra motsvarande
            insats i Litauen. Vi gör vad vi kan, och litet till, för att stötta
            dem säkerhetsmässigt med en långsiktig lösning, men någon stängning
            har vi inte möjlighet att besluta om.
          </note>
          <note type="speaker">
            Anf. 93 BENGT HURTIG (v):
          </note>
          <note>
            Herr talman! Statsministern sade ingenting om det samarbete som
            bedrivs i angränsning till Östersjöområdet, nämligen Barentssamarbetet.
            Jag tror inte att samarbetet med Ryssland kan ses skilt från Östersjösamarbetet.
            Jag hälsar Östersjösamarbetet välkommet.
          </note>
          <note>
            Det är särskilt välkommet att man ser över hindren för rörlighet
            för personer. Visumhanteringen är ett stort bekymmer. Det tar
            lång tid. Det är svårt för folk att resa. Det är svårigheter att
            få visum för längre tid. Det gäller även folk som vi kan lita
            på.
          </note>
          <note>
            Detta gäller i hög grad också nordvästra Ryssland och Barentssamarbetet.
            Där har vi faktiskt också en landgräns. Det finns andra möjligheter
            att kommunicera med denna region, bara vi kan lösa en del av dessa
            kommunikationsproblem.
          </note>
          <note>
            Vi talar om miljön. Förekomsten av kärnkraftverk, gamla kärnreaktorer
            och kärnavfall som lagras på ett oacceptabelt sätt utgör ett minst
            lika stort hot som kärnkraftverk i vårt närområde. Skulle det
            bli olämpliga vindförhållanden kan en olycka på Kolahalvön innebära
            att omfattande mängder av radioaktivitet dras ned också över Östersjöområdet.
            Vi kan inte se detta ske. Vissa experter har sagt att risken för
            en olycka är så stor som 25 %, sett under en tioårsperiod.
          </note>
          <note>
            Också här måste kraftfulla insatser göras, även om det bara råkar
            bo fem miljoner människor i det området medan det runt Östersjön
            bor 50 miljoner.
          </note>
          <note>
            Jag efterlyser regeringens syn på Barentssamarbetet i Östersjösammanhanget.
          </note>
          <note>
            Anf. 94 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Egentligen skulle jag inte behöva svara på frågan,
            för jag har ingen annan uppfattning än den Bengt Hurtig ger uttryck
            för. Sverige är just nu ordförande i Barentsrådet. Vår insats
            kommer att bestå i att vi skall försöka att knyta både Barentssamarbetet
            och Östersjösamarbetet fastare till EU.
          </note>
          <note>
            Bengt Hurtig vet att det där finns en hel del regionala resurser
            som man kan komma att få ta del av. Vi siktar på att engagera
            Jacques Santer och hans medarbetare i just detta arbete.
          </note>
          <note>
            Det ena goda förskjuter inte det andra. Den beskrivning Hurtig
            gör av miljöriskerna kring Barents hav och i denna del av Europa
            är tyvärr, måste jag säga, på intet sätt överdriven. Vi känner
            dem. Det ena förskjuter inte det andra.
          </note>
          <note type="speaker">
            Anf. 95 BENGT HURTIG (v):
          </note>
          <note>
            Herr talman! En central fråga är ju om man avser att upprätta
            någon typ av plan t.ex. över hur kommunikationerna skall förbättras.
            Det har utarbetas en analys över vad som behöver göras. Den kom
            i somras. Kommunikationsministrarna skulle behöva sätta sig och
            titta på i vilken ordning de skall ta de olika projekten, var
            gränsstationerna skall ligga, vilken kapacitet skall de ha, när
            de skall vara öppna osv.
          </note>
          <note>
            Är man i regeringen villig att låta kommunikationsministrarna
            ta itu med någon typ av utvecklingsplan för Barentsregionens kommunikationer?
          </note>
          <note>
            Anf. 96 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det är vi. Barentsrådets ordförande, utrikesministern,
            nickar ivrigt bifall till Hurtigs frågor under deras framställande.
          </note>
          <note>
            Sedan kan man göra den stillsamma reflexionen att detta område
            kanske inte precis alltid har lidit brist på planer. En del har
            t.o.m. varit femåriga. De har inte alltid varit så framgångsrika.
            Vi får se vad vi kan hitta på nu i stället.
          </note>
          <note type="speaker">
            Anf. 97 CARINA HÄGG (s):
          </note>
          <note>
            Herr talman! Vi gläds alla väldigt mycket åt det framgångsrika
            samarbete som sker mellan Östersjöstaterna. I och med att vi bryr
            oss så väldigt mycket om våra grannländer bryr vi oss också väldigt
            mycket om miljöfrågorna i området.
          </note>
          <note>
            Vi vet att vi har som ambition att bygga om Sverige till ett
            uthålligt samhälle. Då är det också viktigt att vi för med oss
            det miljötänkande och de erfarenheter vi har av vår egen utveckling
            i Sverige in i detta samarbete, så att vi inte bidrar till att
            Östersjöstaterna bygger in de systemfel vi just nu har upptäckt
            att vi själva har gjort. Vi behöver ha med oss ett större miljötänkande
            i detta arbete.
          </note>
          <note>
            Har statsministern tänkt på detta? För han med sig de erfarenheterna?
          </note>
          <note>
            Anf. 98 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Ja, det tänker vi på. Det vägleder arbetet kanske
            mer än någonting annat. Den folkliga oron och det folkliga mandat
            vi har att bedriva Östersjöpolitik utgår till icke ringa del ifrån
            återkommande miljöproblem i Östersjön. Vi gör reningsinsatser,
            insatser för att förbättra fjärrvärmeverk, insatser för att förändra
            energiförsörjningen och för att rena utsläpp från både kol- och
            oljeeldade kraftverk och t.o.m. sådana som baseras på oljeskiffer.
            Det är miljöfrågan som står i centrum.
          </note>
          <note>
            Däremot skall vi naturligtvis inte på något sätt inbilla oss
            att vi med dessa trots allt marginella insatser i grunden förändrar
            samhällsstrukturer. Det tar tid.
          </note>
          <note>
            Men det vi gör vägleds av de högsta ambitionerna på miljöområdet.
          </note>
          <note type="speaker">
            Anf. 99 CARINA HÄGG (s):
          </note>
          <note>
            Herr talman! Jag vill gärna framhålla att jag flera gånger när
            jag har tagit upp dessa frågor har mötts av motargumentet att
            vi i dag inte har denna teknik.
          </note>
          <note>
            Alltså föredrar man att använda konventionella metoder - de metoder
            som vi ifrågasätter här.
          </note>
          <note>
            Vi vill ha andra lösningar - småskalelösningar, som ligger närmare
            människor. Jag känner att det fattas ibland. Vi bygger vidare
            på de stora lösningarna med stora reningsverk i stället för att
            angripa frågan på ett annorlunda sätt från början.
          </note>
          <note>
            Anf. 100 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det är alltid en svår avvägning, som
          </note>
          <note>
            Carina Hägg pekar på. Det handlar om huruvida man kan hoppa över
            led i en utveckling. Vi vill naturligtvis tillämpa den senaste
            och bästa tekniken. Samtidigt kommer man inte till det senaste
            och bästa om man inte passerar vissa utvecklingsstadier på vägen.
          </note>
          <note>
            Om man står, exempelvis, inför ett fjärrvärmesystem i en storstad
            i vårt grannskap som har läckage i sådan utsträckning att hälften
            av den olja eller det kol som används för uppvärmningen läcker
            ut i gatunätet är det kanske inte den småskaliga nya tekniken
            som man tänker på, utan hur man effektiviserar den man just nu
            använder.
          </note>
          <note>
            Det är praktiska och pragmatiska avvägningar som skall göras.
            Vad vi skulle vilja göra är det ideala, men man kommer inte alltid
            till det ideala vid första insatsen.
          </note>
          <note type="speaker">
            Anf. 101 HENRIK LANDERHOLM (m):
          </note>
          <note>
            Herr talman! Jag vill tacka statsministern för den redogörelse
            som förhoppningsvis är ett uttryck för att
          </note>
          <note>
            Östersjöfrågorna kommer högre upp på regeringens dagordning.
          </note>
          <note>
            För en del av oss, och inte minst massmedialt, var
          </note>
          <note>
            Visbymötet förvisso en stor upplevelse. Det var glädjande att
            statsministern visade ett så stort personligt engagemang vid det
            tillfället. Efter det har emellertid inte mycket märkts av Östersjösamarbetet.
            Nog om detta.
          </note>
          <note>
            Jag skall koncentrera min fråga till ett område som statsministern
            inte berörde, nämligen det som kompletterar men också är en nödvändig
            förutsättning för de mjuka delarna av säkerhetspolitiken, som
            statsministern så utförligt redovisade.
          </note>
          <note>
            Flera av länderna kring Östersjön är ju små och i första hand
            militärt sett mycket svaga stater. Sverige har hittills gjort
            en hel del insatser tillsammans med många andra länder för att
            hjälpa dem med såväl militär utrustning som andra insatser.
          </note>
          <note>
            Jag vill fråga när regeringen avser fatta beslut när det gäller
            prioritering och samlat handlingsprogram för att fortsätta det
            militära biståndet. Jag vet att
          </note>
          <note>
            Överbefälhavaren lämnade ett förslag den 15 augusti i denna fråga.
            Åtminstone jag, och säkert flera andra ledamöter i denna kammare,
            väntar med spänning på ett regeringsbeslut och en information
            till riksdagen i denna fråga.
          </note>
          <note>
            Anf. 102 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Först vill jag säga till Henrik Landerholm att den
            lilla slängen i början var litet onödig.
          </note>
          <note>
            Om Landerholm hade lyssnat på den information som han betecknade
            som intressant hade han hört vad vi faktiskt har uträttat på kort
            tid. Ibland unnar vi i Sverige varandra inte framgång i något
            slags partipolitisk nit. Det tror jag är dumt. Är det så att ni
            moderater inte tycker att de ansträngningar vi nu gör är bra tycker
            jag att ni skall lyssna på era baltiska vänner. Lyssna på dem.
          </note>
          <note>
            Det kan vara klokt också i andra sammanhang att lyssna på alla
            stater i Baltikum. Vad gäller våra insatser, vårt engagemang,
            tror jag nog att Landerholm gör klokt i att lyssna.
          </note>
          <note>
            Om jag inte är felunderrättad avser regeringen att komma tillbaka
            med information om de militära frågor som Landerholm tar upp i
            april månad.
          </note>
          <note type="speaker">
            Anf. 103 VIOLA FURUBJELKE (s):
          </note>
          <note>
            Herr talman! Det är verkligen en imponerande lista av insatser
            för Östersjösamarbetet som statsministern här har redovisat. Jag
            vill också ta tillfället i akt att gratulera statsrådet Pagrotsky
            till nya intressanta och viktiga uppgifter.
          </note>
          <note>
            Östersjösamarbetet framhålls ganska ofta i andra internationella
            forum som en förebild för regionalt samarbete. Det har nu pågått
            under ett antal år, och jag har vid många tillfällen blivit tillfrågad
            om vi inte har någon redovisning av de framgångar som har uppnåtts
            och de insatser som har gjorts för att främja det här regionala
            samarbetet. Frågorna har kommit från Sydostasien, från Latinamerika
            och från andra delar av världen. Har statsministern några funderingar
            på att i andra internationella forum delge våra erfarenheter till
            dem som kan vara intresserade av att lära av Östersjösamarbetet?
          </note>
          <note>
            Anf. 104 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Herr talman! Det har vi. Som Furubjelke säger får vi ofta frågor
            om det här. Vi får nog frågor just på grund av att vi lyckas bedriva
            ett samarbete som är informellt, obyråkratiskt och präglat av
            en gemensam vilja att dra åt samma håll. Med tanke på den historia
            som regionen uppvisar är det rätt märkligt att Ryssland, de baltiska
            staterna, Polen, det stora Tyskland, de nordiska länderna och
            Island här sitter vid samma bord och arbetar tillsammans. Det
            här uppmärksammas också i EU.
          </note>
          <note>
            Vi har gjort insatser för att sprida information om samarbetet,
            men vi kommer att göra mer. Det här stärker naturligtvis också
            regionens anseende, och det är ett uttryck för ett svenskt engagemang,
            som faktiskt också väcker respekt och uppmärksamhet. Detta är
            något jag gärna talar om när jag är ute och något vi naturligtvis
            skall sprida kunskap kring. Just den här typen av regionalt samarbete
            växer fram runt om i världen. Det här är vår modell, utifrån våra
            historiska förutsättningar. Den kan säkert också tillämpas av
            andra på ett eller annat sätt.
          </note>
          <note>
            Överläggningen var härmed avslutad.
          </note>
          <note>
            11 § (forts. från 8 §) Nollvisionen och det trafiksäkra samhället
            (forts. TU4)
          </note>
          <note type="speaker">
            Anf. 105 SVEN BERGSTRÖM (c):
          </note>
          <note>
            Herr talman! Det är snabba kast i kammaren i dag.
          </note>
          <note>
            Nu återgår vi till trafikfrågorna och den oavslutade diskussionen
            kring trafikutskottets betänkande. Det handlar alltså om nollvisionen
            och det trafiksäkra samhället, och det behandlar flera frågor
            som rör trafiksäkerheten: mål och inriktning, förarutbildning,
            väginformation, utrustningsfrågor och litet annat.
          </note>
          <note>
            Jag vill, herr talman, kort kommentera två av de här frågorna.
            Det gäller uppkörningsorterna, dvs.
          </note>
          <note>
            orter där förarprov får avläggas, och värdet av det ideella trafiksäkerhetsarbetet.
          </note>
          <note>
            Körkortsutbildningen är fundamental för trafiksäkerhetsarbetet.
            Det är viktigt att körkortsutbildningen kan ges nära dem som berörs
            och i deras egna trafikmiljöer, men det måste givetvis också vara
            fråga om orter som har tillräckliga trafikmiljömässiga förutsättningar,
            alltså litet mer komplicerade trafiksituationer.
          </note>
          <note>
            Det förslag som Vägverket från början aviserade skulle ha inneburit
            en radikal begränsning av antalet uppkörningsorter. Det skulle
            ha lett till att avstånden till utbildningsanordnarna hade ökat,
            och det skulle ha försämrat såväl trafiksäkerheten som den enskildes
            chanser och möjligheter.
          </note>
          <note>
            Det är enligt min mening viktigt att en god körkortsutbildning
            kan ges i hela landet. Det kommer att öka förutsättningarna för
            ett trafiksäkert beteende.
          </note>
          <note>
            Mot den här bakgrunden, som bl.a. har framförts till utskottet
            genom en motion från Centerpartiet, är det inte bara glädjande
            utan även ur trafiksäkerhetssynpunkt positivt att ett enigt utskott
            i betänkandet uttalar "att den av Vägverket planerade minskningen
            av antalet orter där förarprov får avläggas inte skall genomföras
            i avvaktan på den aviserade utredningen om ett nytt system för
            utbildningen i fråga".
          </note>
          <note>
            Om hela Sverige skall leva måste, herr talman, förutsättningarna
            finnas även på det här området.
          </note>
          <note>
            I Centerpartiet ställer vi oss bakom flera av de förslag som
            regeringen presenterar i den här inriktningspropositionen. Dock
            tycker vi att det ideella trafiksäkerhetsarbetet borde lyftas
            fram litet mer. Jag noterade att Lena Sandlin också tog upp den
            frågan i sitt anförande.
          </note>
          <note>
            Det ideella trafiksäkerhetsarbetet, som bedrivs genom olika organisationer
            och föreningar, har en väldigt stor betydelse för att utbilda,
            upplysa och förbättra beteenden, normer och attityder i trafiken.
            De här organisationernas arbete utgör väldigt viktiga komplement
            och bidrar till att trafiksäkerheten kan bli bättre. De här organisationernas
            plats i arbetet med nollvisionen är därför som jag ser det given.
            Deras insatser borde enligt min mening få en mer framträdande
            plats i det fortsatta arbetet med nollvisionen och strategin kring
            den.
          </note>
          <note>
            Utskottet skriver i betänkandet att man delar vår uppfattning
            om det stora värdet av det ideella trafiksäkerhetsarbetet, och
            man pekar bl.a. på NTF:s lokala, regionala och centrala medlemsorganisationer
            och på det avtal som har slutits mellan Vägverket och
          </note>
          <note>
            NTF. Jag förutsätter att utskottet och kammaren därmed inser
            och accepterar betydelsen av och också är beredd att stimulera
            de ideella organisationernas möjligheter att med sitt arbete bidra
            till nollvisionen och det trafiksäkra samhälle som vi alla eftersträvar.
          </note>
          <note>
            Med detta, herr talman, yrkar jag bifall till utskottets hemställan
            i trafikutskottets betänkande nr 4.
          </note>
          <note type="speaker">
            Anf. 106 ELIZABETH NYSTRÖM (m):
          </note>
          <note>
            Herr talman! I motion T401 har Maud Ekendahl och jag motionerat
            om att riksdagen beslutar ändra vägtrafikkungörelsen så att det
            blir möjligt att svänga höger vid rödljus. Utskottet har avstyrkt
            motionen med följande motivering:
          </note>
          <note>
            "Ett genomförande av motionärernas förslag synes utskottet förenat
            med stora risker för gående, eftersom övergångsställen ofta anläggs
            i anslutning till gatukorsningar. Framkomligheten torde vid behov
            i stället kunna underlättas genom att ett särskilt körfält anläggs
            för trafik som svänger till höger."
          </note>
          <note>
            Det är förvisso sant att övergångsställen mestadels anläggs i
            anslutning till gatukorsningar just med tanke på säkerheten, eftersom
            det är i korsningar som fordonens hastighet är som lägst. Vid
            en korsning med trafikljus händer samma sak som vi motionerat
            om, förutom att man stannar vid det röda ljuset tills det blir
            grönt och då svänger till höger. Tyvärr finns det många bilister
            som i det ögonblicket överrumplas av både fotgängare och cyklister,
            som även de har fått grönt ljus. Högersväng vid korsning, oavsett
            grönt ljus eller inte, innebär inte att det är fri framkomlighet
            för bilisten. Jag hävdar med bestämdhet att uppmärksamheten på
            de gående och cyklande skulle skärpas om man införde möjligheten
            att svänga till höger vid rödljus.
          </note>
          <note>
            Argumentet från utskottet, att framkomligheten vid behov i stället
            torde underlättas genom att ett särskilt körfält anläggs för trafik
            som svänger till höger, är i dagsläget befängt. Kommunernas ekonomi
            är redan bekymmersam, och man säger sig inte ha råd med basuppgifterna
            och kraven som ställs på en bra skola, god omsorg och vård. Då
            är det inte realistiskt att tro att kommunerna har ekonomiskt
            utrymme att bygga bort dessa vägproblem.
          </note>
          <note>
            Dessutom borde man i så fall separera gång- och cykeltrafiken
            medelst bro eller tunnelbygge. Förr var det mode att installera
            trafikljus i snart sagt varje korsning. Då var rondeller och fyrvägsstopp
            inte trafiksäkert, trots goda erfarenheter i utlandet. Men verkligheten
            har kommit i fatt även oss, och nu är det förenligt med smidig
            trafikföring, hög trafiksäkerhet och dessutom bra ur miljösynpunkt
            att ha både rondeller och fyrvägsstopp.
          </note>
          <note>
            Herr talman! Jag kommer inte att yrka bifall till motionen, men
            hoppas att detta inlägg leder till eftertanke. Det finns mycket
            att lära av andra länder och även av människor med lång erfarenhet.
          </note>
          <note type="speaker">
            Anf. 107 DAG ERICSON (s):
          </note>
          <note>
            Herr talman! Trafikutskottets betänkande Nollvisionen och det
            trafiksäkra samhället är ett mycket bra dokument, och med dess
            målsättning kan vi alla arbeta vidare för att skapa ett trafiksäkrare
            samhälle.
          </note>
          <note>
            På avsnitt 6.2, Användning av cykelhjälm, har jag och flera andra
            motionerat om att införa krav på obligatorisk användning av cykelhjälm.
          </note>
          <note>
            Skälet till motionen är bl.a. den samlade expertisens bedömning,
            att obligatorisk användning av hjälm skulle kunna få ned dödsfallen
            från 60 till 40 per år.
          </note>
          <note>
            Experterna vet också att antalet skallskador i samband med cykelåkning
            är mellan 5 000 och 10 000 per år, men de är samtidigt övertygade
            om att det finns ytterligare ett stort antal skador som ej registrerats.
            En del av dessa skallskador är mycket stora, men de flesta drabbade
            blir till synes lindrigare skadade.
          </note>
          <note>
            Men dessa till synes lindriga skador yttrar sig ofta i efterhand
            som intellektuellt och socialt nedsatt kompetens. Det håller oftast
            i hela livet ut. Påfrestningarna och kraven på de anhöriga blir
            många gånger mycket stora. Den skadade får i många fall svårt
            att klara av ett arbete, och den sociala kontakten med medmänniskor
            blir dålig.
          </note>
          <note>
            Både regeringen och utskottet understryker vikten av att cykelhjälm
            används, men anser att det inte i dagens läge skall införas obligatorium.
          </note>
          <note>
            Utskottet anser att en ökning av cykelhjälmsanvändningen tills
            vidare skall ske genom en intensiv informationskampanj. Samtidigt
            säger utskottet att om hjälmanvändningen inte ökar på ett godtagbart
            sätt, skall frågan om ett obligatorium övervägas på nytt.
          </note>
          <note>
            Herr talman! Med dessa försäkringar från utskottet är jag som
            motionär nöjd och kommer således inte att begära att motion T83
            tillstyrks. Men jag vill samtidigt framhålla, att de informationsinsatser
            som utlovas skall genomföras. Material till dessa finns det stora
            mängder av. Med dessa informationsinsatser är det min förhoppning
            att opinionen blir stark för att använda cykelhjälm. På så vis
            behöver vi inte införa obligatoriet. Men kommer dessa förhoppningar
            på skam är enda utvägen att ta upp frågan om att införa krav på
            att använda cykelhjälm på nytt.
          </note>
          <note type="speaker">
            Anf. 108 CHRISTINA PETTERSSON (s):
          </note>
          <note>
            Herr talman! Jag har begärt ordet med anledning av trafikutskottets
            betänkande 4 och motion T414.
          </note>
          <note>
            Motionen handlar om att införa ett förbud mot att köra stående
            trafikanter i buss på motorväg.
          </note>
          <note>
            Utskottet säger att motionen är tillgodosedd och hänvisar till
            EU:s beslut om att lagstifta om säkerhetsbälten i bussar som är
            registrerade för sittande passagerare.
          </note>
          <note>
            Jag håller inte med om att motionen är tillgodosedd. EU:s beslut
            kan faktiskt innebära att bussar registreras för stående passagerare
            i stället för sittande. Då blir följden en försämrad säkerhet
            för passagerarna.
          </note>
          <note>
            Tänk vilken spännvidd det blir i säkerhet! Antingen får man sitta
            fastspänd när man åker buss eller också får man färdas stående
            i mittgången flera mil i
          </note>
          <note>
            90 km/tim på en motorväg. Det är många som åker så i dag. Det
            vet jag som själv ofta åker buss mellan
          </note>
          <note>
            Stockholm och Norrtälje, där detta förekommer. Jag vill påstå
            att det en dag kommer att inträffa en stor olycka, och många människor
            kan bli skadade.
          </note>
          <note>
            I detta sammanhang vill jag också påpeka att många skolbarn som
            åker skolskjuts till skolan får åka på det här mycket riskabla
            sättet. Jag tycker inte att det är att se till barnens bästa,
            som vi alltid skall göra.
          </note>
          <note>
            Herr talman! Jag har inget yrkande i dag, eftersom detta betänkande
            har en övergripande inriktning. Jag återkommer i frågan om att
            lagstifta om ett förbud mot att färdas stående i buss på motorväg
            när den stora trafikpolitiska propositionen kommer under
          </note>
          <note>
            1998.
          </note>
          <note type="speaker">
            Anf. 109 HANNA ZETTERBERG (v):
          </note>
          <note>
            Herr talman! Vänsterpartiet har ingen egen motion vad gäller
            det här betänkandet. Det beror bl.a. på att vi tycker att propositionen
            är mycket bra. Vi tycker att diskussionen om trafiksäkerhet har
            kommit mycket långt. Det är ju en inriktningsproposition som vi
            behandlar i dag, och inriktningen är bra.
          </note>
          <note>
            Trots det skulle jag vilja ta upp en liten fråga som jag tycker
            har kommit litet i kläm vad gäller trafiksäkerheten. Det har bedrivits
            utredningar och forskning.
          </note>
          <note>
            Man har utrett ganska mycket kring trafiksäkerhet.
          </note>
          <note>
            Det finns många som hävdar att det egentligen bara är två faktorer
            som är av avgörande betydelse för trafiksäkerheten.
          </note>
          <note>
            Den ena faktorn är hastigheten, som både utskottet och regeringen
            har tagit upp. Man har även lagt fram mycket bra förslag på dels
            hur man skall ge mer utrymme åt hastighetskontroller, dels hur
            man kan begränsa hastigheten, framför allt inom tätbebyggda områden.
            Vi välkomnar kommunernas ökade möjlighet att begränsa hastigheten
            till 30 km/tim där man anser att det finns behov för det. Vi återkommer
            senare till det.
          </note>
          <note>
            Den andra faktorn som jag tycker har kommit litet i skymundan
            är trafikvolymen. Den kanske påverkar trafiksäkerheten allra mest.
            Det finns många olika anledningar till det. Det handlar om allt
            från stress till miljö- och hälsoproblem. Miljö- och hälsoproblemen
            tas inte heller upp riktigt i samband med trafiksäkerheten. Det
            är många människor som helt enkelt blir sjuka av för mycket utsläpp
            från trafiken. Jag skulle gärna vilja att vi i fortsättningen
            när vi diskuterar detta också tar upp trafikvolymen som ett enskilt
            problem.
          </note>
          <note>
            Vänsterpartiet hade en reservation och har jobbat med Kommunikationskommittén,
            precis som alla andra partier. Vårt förslag i Kommunikationskommittén
            landade i det förslag som presenterades som miljöalternativet
            bland de olika alternativen. Det var det enda alternativ som både
            uppfyllde kravet på trafiksäkerhet och miljöhänsyn. Jag tycker
            att det är värt att notera att miljöfrågorna och trafiksäkerheten
            ofta går hand i hand. Vi får återkomma också till det.
          </note>
          <note>
            Jag skulle vilja påpeka, bara så att inte någon missuppfattar
            mitt inlägg i den här debatten, att
          </note>
          <note>
            Vänsterpartiet inte vill förbjuda all vägtrafik bara för att
            vi menar att det faktiskt finns stora problem. Framför allt vad
            gäller persontransporter inom våra större städer ser vi nu att
            det finns trafikinfarkter m.m. som skapar enorma problem. Det
            är också i de stora städerna som alternativen är möjliga att bygga
            ut och kan bli samhällsekonomiskt lönsamma, vilket vi också bör
            återkomma till.
          </note>
          <note>
            Det finns mycket att diskutera i fråga om att minska bilismen,
            och jag skall fatta mig kort här i dag. Det finns anledning att
            återkomma till såväl bensinpris som vanefrågor, mönster, det som
            vi är vana vid att göra och hur vi bygger nya bostadsområden,
            t.ex. nya shoppingcenter. I Sverige bygger vi fortfarande in ett
            direkt beroende av bilen där. Det här påverkar naturligtvis också
            trafiksäkerheten. Det är faktiskt så, som någon tidigare sade
            och som Lena Sandlin kommenterade, att en ökad användning av kollektiva
            trafikmedel också är en direkt satsning på trafiksäkerheten.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            JuU3 Rattfylleri
          </note>
          <note>
            Mom. 1 (drograttfylleri)
          </note>
          <note>
            1. utskottet
          </note>
          <note>
            2. res. 1 (c, fp, kd)
          </note>
          <note>
            Kammaren biföll utskottets hemställan med acklamation.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            TU2 Lag om tilldelning av spårkapacitet
          </note>
          <note>
            Mom. 1 (Lag om tilldelning av spårkapacitet)
          </note>
          <note>
            1. utskottet
          </note>
          <note>
            2. res. (m)
          </note>
          <note>
            Kammaren biföll utskottets hemställan med acklamation.
          </note>
          <note>
            TU3 Mer tillgänglig kollektivtrafik
          </note>
          <note>
            Mom. 4 (färdtjänstvillkor)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            268 för utskottet
          </note>
          <note>
            15 för res. 2
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 65 m, 21 c, 19 fp, 17 v, 9 kd
          </note>
          <note>
            För res. 2: 1 v, 14 mp
          </note>
          <note>
            Frånvarande: 24 s, 15 m, 6 c, 7 fp, 4 v, 4 mp, 6 kd
          </note>
          <note>
            Mom. 9 (trafikförsörjningsplaner)
          </note>
          <note>
            1. utskottet
          </note>
          <note>
            2. res. 3 (m)
          </note>
          <note>
            Votering:
          </note>
          <note>
            219 för utskottet
          </note>
          <note>
            66 för res. 3
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 136 s, 21 c, 19 fp, 19 v, 15 mp, 9 kd
          </note>
          <note>
            För res. 3: 66 m
          </note>
          <note>
            Frånvarande: 25 s, 14 m, 6 c, 7 fp, 3 v, 3 mp, 6 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            TU4 Nollvisionen och det trafiksäkra samhället
          </note>
          <note>
            Mom. 2 (kostnader för innehav av tyngre fordon)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            218 för utskottet
          </note>
          <note>
            66 för res. 1
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 20 c, 19 fp, 18 v, 15 mp, 9 kd
          </note>
          <note>
            För res. 1: 66 m
          </note>
          <note>
            Frånvarande: 24 s, 14 m, 7 c, 7 fp, 4 v, 3 mp, 6 kd
          </note>
          <note>
            Mom. 5 (nuvarande trafiksäkerhetspolitiska mål m.m.)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            271 för utskottet
          </note>
          <note>
            15 för res. 2
          </note>
          <note>
            63 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 66 m, 21 c, 19 fp, 19 v, 9 kd
          </note>
          <note>
            För res. 2: 15 mp
          </note>
          <note>
            Frånvarande: 24 s, 14 m, 6 c, 7 fp, 3 v, 3 mp, 6 kd
          </note>
          <note>
            Mom. 38 (tillståndskrav för vägtransporter av farligt gods m.m.)
          </note>
          <note>
            1. utskottet
          </note>
          <note>
            2. res. 10 (mp)
          </note>
          <note>
            Votering:
          </note>
          <note>
            Kammaren biföll utskottets hemställan genom uppresning.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut
          </note>
          <note>
            På förslag av förste vice talmannen medgav kammaren att återstående
            ärenden på dagens föredragningslista fick avgöras i ett sammanhang
            efter avslutad debatt.
          </note>
          <note>
            12 § Jordbruk m.m.
          </note>
          <note>
            Föredrogs
          </note>
          <note>
            Justitieutskottets betänkande 1997/98:JuU3
          </note>
          <note>
            Jordbruk m.m.
          </note>
          <note type="speaker">
            Anf. 110 INGVAR ERIKSSON (m):
          </note>
          <note>
            Herr talman! I jordbruksutskottets betänkande nr 3
          </note>
          <note>
            behandlas hela 56 motionsyrkanden från den allmänna motionstiden
            förra året. Det kan tyckas litet märkligt att vi först nu, när
            vi skrivit nya motioner, behandlar de här. Många av de här förslagen
            kommer av allt att döma att ventileras under kommande år.
          </note>
          <note>
            Motionerna rör väldigt viktiga jordbrukspolitiska frågor. De
            rör reformeringen av EU:s gemensamma jordbrukspolitik. De rör
            mjölkkvoter och en hel rad andra frågor.
          </note>
          <note>
            När det gäller EU:s gemensamma jordbrukspolitik är vi förhoppningsvis
            överens om att en reformering av politiken behöver ske. Vad som
            i det sammanhanget, menar vi moderater, är väldigt viktigt är
            att jordbrukspolitiken även framöver blir gemensam. Jag säger
            detta, herr talman, av det skälet att det nu kommer att bli fråga
            om att steg för steg minska jordbrukspolitikens ekonomiska andel
            av EU-budgeten.
          </note>
          <note>
            Med anledning av den debatten är det en del debattörer, inte
            minst i andra EU-länder, som talar om att man kan tänka sig att
            renationalisera jordbrukspolitiken. Med renationalisering menar
            man att de enskilda EU-staterna själva skall få ta ställning till
            den inhemska jordbrukspolitiken i större utsträckning än man gör
            i dag.
          </note>
          <note>
            Vi moderater säger ett bestämt nej till en sådan förändring.
            Vi gör det av det tunga skälet att konkurrensen mellan EU-länderna
            då återigen skulle snedvridas, utöver den snedvridning som vi
            redan har beroende på att kostnaderna i EU-länderna är olika.
          </note>
          <note>
            Detta gäller inte minst i Sverige där man kan konstatera att
            kostnaderna i produktionen är högre än i de flesta andra EU-länder.
            Det leder till en snedvridning av konkurrensen. Det menar vi är
            väldigt olyckligt.
          </note>
          <note>
            Den andra farhågan är att man, om man inför en mer nationell
            jordbrukspolitik, skulle få nya subventioner i de enskilda EU-länderna.
            Då skulle man snedvrida konkurrensen även den vägen.
          </note>
          <note>
            Jag hoppas att i den här debatten få ett besked från samtliga
            partiers företrädare om att man accepterar den linje och den synpunkt
            vi har i det här sammanhanget. Jag förutsätter att vi kan vara
            eniga om den inriktningen.
          </note>
          <note>
            Vi vet att sysselsättningen i jordbruksnäringen är mycket viktig
            och att man i stora delar av vårt land är väldigt beroende av
            denna näring. Om vi inte lyckas att skapa mer konkurrens på lika
            villkor är risken väldigt stor att vi tappar produktion och sysselsättning,
            och det skulle slå hårt mot just de regioner som i dag har stora
            andelar jordbruk när det gäller det totala näringslivet.
          </note>
          <note>
            Vi moderater ser EU-medlemskapet som positivt.
          </note>
          <note>
            Det öppnar i sig möjligheterna för konkurrens på rimligt lika
            villkor. Trots att marknaden nu är öppen och trots att vi har
            betydligt bättre möjligheter i Sverige att exportera livsmedel,
            har man inte fullt ut kunnat utnyttja den möjligheten. Visserligen
            har exporten ökat, och detta från en mycket låg nivå och om man
            räknar i procent blir ökningen ganska betydande. Men i mängd har
            man inte nått de nivåer som man hade hoppats på. Här har vi en
            jätteutmaning inför framtiden. Vi politiker kan hjälpa till att
            skapa de bättre förutsättningar som skulle leda till en ökning
            av produktionen i Sverige, vilket också skulle bidra till ökad
            sysselsättning.
          </note>
          <note>
            Lantbrukets konkurrenskraft har som jag tidigare sade skadats
            litet grand av snedvridande kostnader.
          </note>
          <note>
            Det finns bl.a. en mycket snedvridande kostnad, och det är miljöavgifterna
            i jordbruket. Vi har avgett en reservation, nr 4, som gäller detta.
            Vi vill att man skall utvärdera miljömotivet för mineralgödselskatter,
            eller handelsgödselskatter som de flesta kallar dem för.
          </note>
          <note>
            Det finns inget sakligt underlag som motiverar dessa avgifter.
            När vi inte kan få gehör för att minska eller avskaffa dem är
            det väldigt viktigt att vi får en total uppställning för att man
            skall utvärdera motivet för dessa skatter. Det är ganska märkligt
            att samtliga partier inte ens är beredda att ta reda på sanningen
            bakom detta, och det beklagar jag djupt. Jag hoppas också att
            mina meddebattörer är beredda att ge sin syn på saken.
          </note>
          <note>
            Man kan inte i någon stor utsträckning härleda urlakningen till
            handelsgödsel. Urlakningen kan i viss mån komma från naturgödsel,
            men de stora utsläppen kommer från luften genom nedfallet. Detta
            hamnar då på marken och under en icke-vegetationsperiod - dvs.
          </note>
          <note>
            från oktober månad fram till slutet av mars - rinner allt det
            som kommer från luften genom marken ut till hav och vattendrag.
            Det skall vi väl i alla fall inte beskylla jordbruket för.
          </note>
          <note>
            Detta är ett exempel på hur viktigt det är att man tar reda på
            fakta innan man går ut i en allmän debatt.
          </note>
          <note>
            Den allmänna debatten har inte den inriktningen, utan man talar
            om att jordbruket fortfarande är en stor syndabock i sammanhanget.
            Jag tycker att detta är orättfärdigt. Jag hoppas verkligen att
            de som representerar andra partier här i kammaren är beredda att
            medverka till att det så småningom blir en utvärdering.
          </note>
          <note>
            Vi har avgett en annan reservation, reservation nr
          </note>
          <note>
            1, där vi tar upp etablerings- och servicemöjligheterna på landsbygden.
            Det gäller boendet och de regler som skapar hinder i dessa sammanhang.
            Där är vi beredda att ställa vissa krav, vilket vi också framhåller
            i reservationen. Det gäller det familjepolitiska området - det
            har inte med jordbrukspolitik att göra - som också har betydelse
            för landsbygdens utveckling och möjligheterna att bo kvar på landsbygden.
            Vi tar upp den nya tekniken, inte minst inom dataområdet. Den
            har öppnat nya vägar för landsbygden. Det borde man utnyttja bättre
            än vad man har gjort hittills. Det förs en debatt om bilkostnaderna.
            Bilen är ett måste på landsbygden. Mot den bakgrunden borde man
            se bilen som en möjlighet att förbättra för landsbygdsborna, och
            då är bensinpriserna och övriga bilkostnader för höga.
          </note>
          <note>
            Jag vill bara påpeka att detta har stor betydelse för landsbygdens
            utveckling.
          </note>
          <note>
            De areella näringarna - jorden och skogen - utgör grunden för
            verksamheten på landsbygden. Det är därför av helt avgörande betydelse
            för landsbygdens framtid hur utvecklingen blir inom dessa områden.
            En målsättning för det svenska skogsbruket är att väsentligt försöka
            att öka förädlingsgraden av skogsråvaror.
          </note>
          <note>
            På det sättet skapas ny sysselsättning och mer inkomster till
            landsbygden. Vi ser detta som väldigt viktigt.
          </note>
          <note>
            Vi talar också om att man skall stärka familjejordbruket. Trots
            dagens jordbrukspolitik med ökad effektivisering och ökade storleksrationaliseringar
            måste man ändå se till att människor som har ett litet jordbruk
            kan få annan sysselsättning för att kunna bo kvar och verka på
            de små jordbruken.
          </note>
          <note>
            Jag vill också poängtera vikten och betydelsen av att man slår
            vakt om det enskilda ägandet. Äganderätten är oerhört viktig i
            detta sammanhang. Inte minst i den kommande debatten om miljö
            måste det vara en rimlig utgångspunkt att de som äger och brukar
            mark och som drabbas av intrång också får full ersättning för
            dessa intrång.
          </note>
          <note>
            Jag hoppas få svar på de frågor som jag har ställt.
          </note>
          <note>
            Det gäller främst detta med renationalisering av jordbrukspolitiken
            och det gäller också kostnaderna och konkurrensneutraliteten som
            är så viktig. Här måste vi ta vårt ansvar för att skapa de bästa
            möjligheterna för svenskt jordbruk och skogsbruk. Man skall få
            jobba på samma villkor. Det vore intressant om man i den här debatten
            tog upp dessa frågeställningar.
          </note>
          <note>
            Till sist vill jag yrka bifall till reservation nr 1 i betänkandet.
          </note>
          <note type="speaker">
            Anf. 111 GUDRUN LINDVALL (mp):
          </note>
          <note>
            Herr talman! Det här betänkandet behandlar precis som det har
            sagts en uppsamling av motioner. Många av de frågor som berörs
            i motionerna kommer att tas upp i andra sammanhang under detta
            riksmöte. Det gäller t.ex. frågan om EU:s jordbrukspolitik. Regeringen
            har aviserat en proposition under våren 1998.
          </note>
          <note>
            Därför avser jag inte att nu diskutera CAP. Den debatten kan
            vi spara till dess att propositionen läggs fram.
          </note>
          <note>
            Det finns inte heller några reservationer till just den punkten
            i betänkandet. Vi i utskottet var överens om att den debatten
            skulle vi spara, och då tycker jag att vi skall göra det.
          </note>
          <note>
            Det finns också andra frågor som kommer att tas upp och som Miljöpartiet
            har synpunkter på. Det handlar framför allt om bekämpningsmedel.
            På det området sker det i dag en miljökatastrof beroende på det
            konventionella lantbruket. Det finns gifter i grundvattnet och
            i dricksvattnet. De består av bekämpningsmedel som har förbjudits
            för länge sedan.
          </note>
          <note>
            Det kommer studier som visar att den biologiska mångfalden förändras
            dramatiskt i jordbrukslandskapet. Man har gjort studier i England
            där man konkret har tittat på hur den biologiska mångfalden har
            utvecklats. Det är nu som vi står inför en tyst vår. Det som Rachel
            Carson skrev som i slutet av 60-talet var ingenting jämfört med
            hur det är nu. Jag hoppas så småningom kunna presentera dessa
            siffror mer utförligt t.ex. i en interpellation. Det rör sig om
            dramatiska siffror.
          </note>
          <note>
            Även i Sverige kan vi se exempel på detta. Antalet fågelarter
            som är knutna till jordbrukslandskapet minskar starkt. Det beror
            alltså på att det råder en akut giftsituation där man slår ut
            hela ekosystem.
          </note>
          <note>
            Man kan säga att vårt konventionella lantbruk håller på att utvecklas
            till en odlingsöken. Att tala om biologisk mångfald när det gäller
            åker i Sverige är inte riktigt relevant längre. Detta måste vi
            börja ta på allvar. Det konventionella lantbruket är icke ekologiskt
            hållbart. Vi måste komma ifrån gifthanteringen.
          </note>
          <note>
            Vi menar därför att det är mycket beklämmande att vi inte har
            klarat det mål som fanns när det gäller minskningen av bekämpningsmedel.
            Dessutom är beräkningsgrunden, som vi också har framfört vid många
            tillfällen, där man bara ser på antal kilon felaktig. Man måste
            se på det antal doser som sprids.
          </note>
          <note>
            De nya bekämpningsmedel som finns nu, de s.k.
          </note>
          <note>
            lågdospreparaten är oerhört obehagliga. De är nämligen höggiftiga.
            Det behövs en mycket, mycket liten mängd för att uppnå samma effekt
            som de gamla kemikalierna gav tidigare med betydligt större mängder.
            De är också mycket svåra att finna när de bryts ned. Här har kemikalieindustrin
            inte varit särskilt benägen att hjälpa till med att ta fram analysmetoder.
          </note>
          <note>
            Men nu börjar man finna nedbrytningsprodukter - det vanligaste
            bekämpningsmedlet Roundup - i både ytvatten och dricksvatten.
            Detta måste också tas på allvar. Som sagt är det konventionella
            giftjordbruket icke ekologiskt hållbart. Vi lämnar efter oss en
            gigantisk miljöskuld.
          </note>
          <note>
            Det här är alltså frågor som vi också kommer att återkomma till
            i och med den proposition som regeringen alldeles nyligen har
            lagt fram, i vilken detta tas upp. Den heter hållbart fiske och
            jordbruk och tar upp hur vi skall hantera gifterna i framtiden.
            Jag är beklämd över att det inte finns en större samsyn om att
            vi måste finna en avvecklingsplan för det konventionella lantbruket.
            Vi kan inte fortsätta på det här sättet.
          </note>
          <note>
            Vi vet att vi lämnar efter oss en giftskuld. Vi kan inte acceptera
            att det sker, tycker Miljöpartiet.
          </note>
          <note>
            I detta betänkande har vi också tagit upp en diskussion om de
            gamla lantraserna. Också detta kommer vi att återkomma till. Vi
            har väckt en ny motion om dem nu under allmänna motionstiden.
            Det finns vissa regler i dag som gynnar bevarandet av lantraserna,
            medan andra tyvärr går åt det andra hållet. Det jag då framför
            allt tänker på är fördelningen av mjölkkvoter. I dag är det så
            att om man vill starta en ny besättning med t.ex. fjällkor eller
            rödkulla, har man ingen möjlighet att söka mjölkkvot på något
            annat sätt än alla andra människor som vill producera mjölk. Detta
            innebär att man i vissa fall kan ha mycket svårt att få en mjölkkvot
            om man vill starta nytt. Det kan också vara mycket svårt att få
            den mjölkkvot man behöver för den ökning av det antal djur som
            man har inom en hotad ras och där man jobbar aktivt med bevarandet.
          </note>
          <note>
            På det här sättet kan mjölkkvotstilldelningen faktiskt hämma
            bevarandet av de hotade raserna. Det gäller framför allt fjällkor
            men även rödkulla. Det finns många fjällkobönder i dag som hör
            av sig, vilka har mycket problem med detta. De vill föröka raserna
            och se till att det finns fler fjällkor kvar inför framtiden.
          </note>
          <note>
            Men de kan inte, därför att de får inte den mjölkkvotstilldelning
            som behövs. Därför menar vi att det måste finnas en liten kvot
            avsatt av den nationella mjölkkvoten som går till dem som vill
            föröka de hotade lantraserna. Detta måste till om vi inte skall
            missa det tillfälle som finns nu. Det finns nämligen ett litet
            stöd för bevarande av gamla lantraser, eftersom vi har ett mjölkkvotssystem
            som inte hänger med.
          </note>
          <note>
            Vi har i detta betänkande också en reservation som handlar om
            fäbodbruket. Detta handlar också om problem med EU. EU har skapat
            regler som försvårar fäbodbruket. Vi är ju överens om att vi vill
            bevara fäbodbruket. Här måste vi finna lösningar. EU:s regler
            får inte vara så stelbent formulerade att de faktiskt gör det
            omöjligt att bedriva ett fäbodbruk i Sverige.
          </note>
          <note>
            Vi menar att det är viktigt att fäbodbruket utvecklas och bevaras,
            dels därför att de har många av de gamla lantraserna, dels därför
            att det är ett ekologiskt hållbart lantbruk som fungerar. Än så
            länge har vi ett konventionellt lantbruk som baserar sig på s.k.
            skuggarealer, dvs. att det i andra länder, framför allt i uländer,
            odlas en massa proteinfoder till våra djur. Men de här djuren
            klarar sig på det bete som finns i Sverige och ger också en mycket
            bra produkt, en mjölk som ofta är väldigt fet. Den är dessutom
            intressant därför att den innehåller många proteiner som gör att
            den är bra för ystning. Vi måste finna ett system för att bevara
            de fäbodbruk som finns i dag.
          </note>
          <note>
            Jag måste kommentera något av det som moderaterna framför här.
            Det är mycket intressant att höra att det inte är jordbruket utan
            det som finns i luften som orsakar kväveläckagen. Samtidigt funderar
            man: Vad är det som finns i luften? Jo, det är faktiskt trafiken
            som står för luftföroreningarna. En minut senare får man höra
            att vi måste underlätta för trafiken, se till att bensinen inte
            är så dyr och göra det lättare att ha bil i
          </note>
          <note>
            Sverige. Detta är ju märkligt. Man får ju bestämma sig. Antingen
            tycker man att man skall minska kväveutsläppen. Då får man naturligtvis
            försöka att minska utsläppen både till vatten och till luft. Men
            man kan inte säga att man inte skall ha en minskning i lantbruket
            och inte minska trafiken, för då sitter man faktiskt kvar med
            skägget i brevlådan, och problemet löses icke av sig självt.
          </note>
          <note>
            Vi behöver bara se på Laholmsbukten, där jordbruket betyder någonting
            för vattnet. Där läcker det.
          </note>
          <note>
            Naturligtvis läcker det inte lika mycket överallt, beroende på
            vilka jordar man har. Men naturligtvis är det så att om man släpper
            ut lättlösliga salter i marken, så vore det väl sjutton om de
            inte någon gång tar sig en väg som de inte skall. Det är ju ganska
            givet. Att jordbrukskemikalierna påverkar miljön, trodde jag var
            en diskussion som vi hade lämnat långt bakom oss.
          </note>
          <note>
            Jag nöjer mig för tids vinnande med att yrka bifall till reservation
            5. Vi i Miljöpartiet står naturligtvis även bakom våra andra reservationer.
          </note>
          <note type="speaker">
            Anf. 112 INGVAR ERIKSSON (m) replik:
          </note>
          <note>
            Herr talman! Det är en väldig överraskning som
          </note>
          <note>
            Gudrun Lindvall nu kommer med. Hon säger att vi måste ha en avvecklingsplan
            för det konventionella jordbruket. Det är ju detsamma, Gudrun
            Lindvall, som att avveckla huvuddelen av det svenska jordbruket.
          </note>
          <note>
            Jag talade om sysselsättning, om utbildning, om ny produktion
            och om export. Vill Gudrun Lindvall äventyra alla de möjligheter
            som vi har här inför framtiden? Det tycks i alla fall vara den
            linje som
          </note>
          <note>
            Gudrun Lindvall har valt, och jag beklagar det djupt.
          </note>
          <note>
            Sedan talar Gudrun Lindvall om Roundup. Det är klart att Roundup
            är ett miljöproblem om det används på ett felaktigt sätt. Det
            skall ju användas på ett väldigt grönt och tillväxtstabilt fält,
            inte på barmark. De resultat som har kommit fram genom undersökningar,
            inte minst i andra länder, tyder ju på att man har använt det
            på fullständigt fel ställen och på ett felaktigt sätt, och då
            blir det ju miljöproblem, Gudrun Lindvall. Jag har aldrig sagt
            att bekämpningsmedlen inte kan vara en risk. Det är därför det
            är så viktigt, om man nu använder dem, att de används på rätt
            sätt.
          </note>
          <note>
            Gudrun Lindvall angriper mig för att jag talar positivt om jordbruket
            och säger att kväve kommer från luften. Ja, det gör det. Hon säger
            att jag har pläderat för bilen. Men har Gudrun Lindvall fullständigt
            gett upp inför framtiden? Jag räknar med att vi skall få bättre
            bilar och bättre drivmedel, vilket skall bidra till att minska
            utsläppen. Därigenom skall vi kunna hantera de här problemen på
            ett vettigt sätt. Samma sak är det på jordbrukets område. Det
            har hänt väldigt mycket på 30 år. Det katastrofscenario som hon
            tar upp är fullständigt irrelevant i dagens läge.
          </note>
          <note type="speaker">
            Anf. 113 GUDRUN LINDVALL (mp) replik:
          </note>
          <note>
            Herr talman! Jag vill inte avveckla jordbruket i
          </note>
          <note>
            Sverige. Jag vill ändra inriktningen på jordbruket i
          </note>
          <note>
            Sverige. Jag vill se till att vi får ett jordbruk i Sverige som
            är ekologiskt långsiktigt hållbart, vilket jag inte anser att
            ett jordbruk som använder gifter är. Nu börjar vi se resultaten
            av det här. Det tar tid att hitta bekämpningsmedlen i vattnet,
            för det tar tid innan de kommer ned. Man har t.ex. hittat tre
            gånger högre halter av atracin i Skåne än vad som är tillåtet.
            Det tar sig ned en meter i jorden per år. Så småningom når det
            grundvattnet, och det börjar det att göra nu.
          </note>
          <note>
            När det gäller Roundup förvånar det mig verkligen att Ingvar
            Eriksson insinuerar att det finns bönder som använder Roundup
            på naken jord. Jag trodde inte att det förekom. Jag trodde faktiskt
            att alla som sprutar
          </note>
          <note>
            Roundup gör det för att ta död på växter som i dag lever. Om
            det är så kan jag förstå att man får problem, men jag hoppas att
            Ingvar Eriksson har fel.
          </note>
          <note>
            Jag anser att det vi har sagt i riksdagen, nämligen att vi skall
            gå mot ett ekologiskt lantbruk måste bestå, och den planen måste
            utvecklas. Det innebär också vi ökar det ekologiska lantbruket
            och minskar det konventionella. Om man dessutom ser på vad som
            exporteras i dag, Ingvar Eriksson, är det intressant att konstatera
            att vi i dag exporterar både gris och mjölk från det ekologiska
            lantbruket i England. Det är faktiskt denna export som ökar mest.
            Det kanske är så att det är lätt för ett ekologiskt lantbruk att
            börja exportera, därför att där finns det efterfrågan. Om man
            jämför dessa konventionella produkter med dem som finns hemmavid
            är det inte lika lätt att slå sig in på marknader.
          </note>
          <note>
            Vad Sverige skall göra är kanske att slå sig in på en nischmarknad.
          </note>
          <note>
            När det gäller bilar vill jag säga att det, såvitt vi i dag vet,
            finns en bil som inte släpper ut NOx, och det är elbilen. Alla
            andra bilar, som har motorer som blir varma och som har luftgenomströmning,
            släpper ut
          </note>
          <note>
            NOx. Menar man allvar med att minska det problemet, måste man
            nog ta tag i det. Man måste våga, vilket jag inte tycker att moderaterna
            gör, inse att NOx till stor del kommer från bilparken. Man får
            minska denna, om man vill minska problemet.
          </note>
          <note type="speaker">
            Anf. 114 INGVAR ERIKSSON (m) replik:
          </note>
          <note>
            Herr talman! Gudrun Lindvall säger här att jordbrukare skulle
            använda dessa medel på ett felaktigt sätt. Det är inte jordbrukare
            som använder de här medlen på ett felaktigt sätt. Ingen jordbrukare
            skulle drömma om att sprida Totex och Round up på sådana ytor
            som det varit fråga om totalt sett. Man har förkovrat sig och
            utbildat sig, och man använder bekämpningsmedel i de lägen där
            man behöver det, och det sker på ett mycket mer ansvarsfullt sätt
            än för 30
          </note>
          <note>
            år sedan.
          </note>
          <note>
            Det är orimligt att komma med sådana här beskyllningar i dag,
            Gudrun Lindvall.
          </note>
          <note>
            När det gäller jordbruket i framtiden vill jag säga att vi moderater
            visst är med på ett ekologiskt hållbart jordbruk. Vi stöder t.o.m.
            utvecklingen av det ekologiska jordbruket. Vi är för mångfald
            och vill ha ett både-och. Jag tror dock att man kan göra väldigt
            stora miljövinster, om man i det konventionella jordbruket använder
            det nya miljöstöd som man nu får tillgång till. Man gör då mycket
            större miljövinster än om man, som Gudrun Lindvall gör, dömer
            ut hela det konventionella jordbruket.
          </note>
          <note>
            Gudrun Lindvall är icke realist. Gudrun Lindvall kommer med sin
            politik att äventyra svenskt lantbruks möjligheter, och det tycker
            jag är djupt beklagligt.
          </note>
          <note type="speaker">
            Anf. 115 GUDRUN LINDVALL (mp) replik:
          </note>
          <note>
            Herr talman! För det första hoppas jag att ingen svensk lantbrukare
            i dag använder Totex. Det förbjöds ungefär år 1989. Det innehåller
            en substans -
          </note>
          <note>
            jag höll här på att svära - som är mycket giftig. Det är dock
            en av de två substanser som i dag testas inom
          </note>
          <note>
            EU och som kan bli tillåten igen inom ett halvår. Den har extremt
            hög toxicitet, och den förbjöds såvitt jag förstår bl.a. av arbetsmiljöskäl.
            Ingen skulle behöva hantera ett ämne som Totex.
          </note>
          <note>
            Det var alltså ett dåligt valt exempel. Om lantbrukarna fortfarande
            använder Totex blir jag förfärad, eftersom det alltså har varit
            förbjudet i ungefär tio år.
          </note>
          <note>
            Jag tror att alla som håller på med lantbruk i Sverige vet att
            Miljöpartiet verkligen värnar om det svenska lantbruket. Vi vill
            ha ett lantbruk i hela Sverige, men vi vill att det skall gå mot
            ett ekologiskt lantbruk. Jag har inte sagt att vi skall avveckla
            det på ett år. Jag har sagt att vi skall ta fram en avvecklingsplan,
            så att vi kan växla från ett giftigt konventionellt lantbruk,
            vars baksida vi i dag börjar se, till ett lantbruk som inte sprider
            gifter.
          </note>
          <note>
            Vi har gränsvärden för gifter i maten, men det är ingen som vet
            hur mycket små barns växande celler egentligen tål. Det finns
            i dag en del forskare som börjar tala om att mycket av de sjukdomar
            och allergier som barn får, och även mycket av våldstendenser
            och koncentrationssvårigheter, egentligen har att göra med kemikaliesamhället,
            och maten är naturligtvis viktig i det sammanhanget.
          </note>
          <note>
            Det finns också, vilket är mycket intressant, försök som visar
            att barn som äter ekologisk mat inte har de här störningarna,
            medan de som gör det har störningarna. Skall vi verkligen inte
            ta det på allvar? Skall vi inte verkligen ifrågasätta om dagens
            jordbruk är ett jordbruk som vi vill ha i framtiden? Är det inte
            nu, när vi börjar förstå hur farliga gifterna är, som vi måste
            växla över till ett ekologiskt långsiktigt hållbart och giftfritt
            lantbruk, som över huvud taget inte använder bekämpningsmedel
            och där vi hanterar gödselproblemet på ett helt annat sätt? Det
            är väl ett måste, Ingvar Eriksson?
          </note>
          <note type="speaker">
            Anf. 116 ULF BJÖRKLUND (kd):
          </note>
          <note>
            Herr talman! I jordbruksutskottets betänkande hävdas att det
            råder samstämmighet om målen för jordbrukspolitiken. Därefter
            avvisar man kristdemokraternas förslag till inriktning av jordbrukspolitiken.
          </note>
          <note>
            Det stämmer inte riktigt överens.
          </note>
          <note>
            Vår motion handlar om att bedriva jordbruk i hela landet och
            om att fullt utnyttja befintlig åkermark. Det handlar också om
            att det globala perspektivet är viktigt för livsmedelsförsörjningen
            och om att det är väsentligt att ha långsiktiga och stabila spelregler
            för jordbruksnäringen.
          </note>
          <note>
            Då inställer sig frågan om det finns en viss skillnad mellan
            å ena sidan dem som ser jordbruksnäringen som en nödvändighet
            för en fortsatt levande landsbygd och en livsmedelsresurs i det
            globala perspektivet, å andra sidan dem som ser jordbruksnäringen
            bara som en näring bland alla andra. Samstämmigheten verkar inte
            vara total.
          </note>
          <note>
            Detta framgår också av den kristdemokratiska motionen. Eftersom
            vi inte är representerade med ordinarie ledamot i utskottet, har
            vi inte heller någon reservation, och jag har inte tänkt att yrka
            bifall till förslagen i vår motion. Dessa frågor återkommer dessutom
            snart i budgetbehandlingen, varför ärendet då på nytt kan aktualiseras
            och belysas på olika sätt.
          </note>
          <note>
            För framtiden måste det dock slås fast att fortsatt jordbruksproduktion
            i Sverige såväl som i övriga EU-
          </note>
          <note>
            länder är en nödvändighet. Nationellt gäller det såväl för att
            målsättningen "Hela Sverige skall leva" skall kunna uppnås som
            för en fortsatt inhemsk livsmedelsförsörjning. I globalt perspektiv
            är det långsiktigt nödvändigt att åkermarken i Sverige och Europa
            finns tillgänglig för livsmedelsproduktion. Därför är det också
            nödvändigt att miljöaspekter vägs in vid en kommande reformering
            av jordbrukspolitiken, så att en övergång till miljövänliga och
            mer ekologiska brukningsmetoder främjas. Detta kräver också bibehållen
            åkermark, eftersom en minskad intensitet i jordbruksproduktionen
            måste kunna kompenseras med produktion på mer åkermark.
          </note>
          <note>
            Det går att producera tillräckligt med livsmedel för en växande
            världsbefolkning. Vi menar att förvaltarskapstanken, en kristdemokratisk
            grundtanke, måste vara vägledande. Kortsiktiga vinstintressen
            -
          </note>
          <note>
            som drivit fram odlingssystem som sugit ut bördigheten ur jorden
            och orsakat jorderosion - måste ersättas med långsiktigt hållbara
            brukningsmetoder.
          </note>
          <note>
            Regeringens strävan att genom en grundläggande förändring av
            CAP eventuellt avhända Sverige och
          </note>
          <note>
            Europa stora delar av åkermarken kan inte vara en långsiktigt
            riktig politik mot bakgrund av den växande världsbefolkningen.
            Den risken kan finnas. Den starka befolkningstillväxten innebär
            att odlingsbar åkermark redan om några årtionden kan vara en bristvara.
            Därtill kan läggas effekterna av en tilltagande växthuseffekt,
            problem med jordförstöring och sinande vattentillgångar. Det är
            inte att på ett riktigt sätt förvalta den globala resurs som åkermarken
            utgör att föra en politik som leder till att den avvecklas. Också
            fortsättningsvis skall åker- och betesmarker ses som en resurs
            i livsmedelsproduktionens tjänst.
          </note>
          <note>
            Jordbruket är också centralt för sysselsättningen på landsbygden
            och inom livsmedelssektorn i övrigt.
          </note>
          <note>
            Att verka för en snabb och radikal reformering av
          </note>
          <note>
            CAP, vilket vi här kanske får anledning till att återkomma till
            längre fram, kommer att innebära stora omställningsproblem för
            jordbruksnäringen inom hela
          </note>
          <note>
            EU-området. Detta kan i Sverige i värsta fall leda till avfolkning
            av landsbygden och därmed vikande möjligheter för utkomst från
            en rad binäringar som är beroende av jordbruket som primärproduktion.
            Detta är en utveckling som går i direkt felaktig riktning i förhållande
            till devisen "Hela Sverige skall leva".
          </note>
          <note>
            Att EU har en gemensam jordbrukspolitik visar på ett klart sätt
            betydelsen av livsmedelsproduktionen.
          </note>
          <note>
            Det är också helt nödvändigt att lika villkor gäller för jordbrukare
            inom EU-området. En harmonisering av avgifter/skatter på jordbruksområdet
            är nödvändig för att svenska jordbrukare skall kunna konkurrera
            med andra EU-länder på lika villkor. Det är också angeläget att
            riksdagen tydligt slår fast vikten av att långsiktiga och stabila
            spelregler skall gälla för dem som arbetar inom jordbruksnäringen,
            något som inte alltid varit fallet.
          </note>
          <note>
            Med detta, herr talman, vill jag markera att kristdemokraterna
            står bakom yrkandena i sin motionen, även om vi inte kommer att
            yrka bifall till våra förslag.
          </note>
          <note>
            Anf. 117 ANN-KRISTINE
          </note>
          <note type="speaker">
            JOHANSSON (s):
          </note>
          <note>
            Herr talman! I detta betänkande tas, som flera här har påpekat,
            upp motioner från allmänna motionstiden
          </note>
          <note>
            1996. Mycket av det som i dag tas upp håller på att genomföras
            eller utredas. En hel del behandlas också i den nyligen framlagda
            propositionen om hållbart fiske och jordbruk.
          </note>
          <note>
            Motionerna avser frågor om den svenska jordbrukspolitiken, reformering
            av EU:s gemensamma jordbrukspolitik, mjölkkvoter, ekologisk odling,
            biodling och fäbodbruk. Det är alltså stor spridning på innehållet.
            Jag tänker inrikta mig på några områden, och det skall jag återkomma
            till.
          </note>
          <note>
            Ingvar Eriksson tog upp frågan om EU:s jordbrukspolitik och vill
            ha en diskussion om den. Jag håller med Gudrun Lindvall om att
            den diskussionen kan vi ta till våren när den skrivelse kommer
            som handlar om hur regeringen ser på den framtida jordbrukspolitiken.
          </note>
          <note>
            Herr talman! Det finns fem reservationer. Jag passar på att redan
            nu yrka avslag på samtliga reservationer samt bifall till hemställan
            i betänkandet.
          </note>
          <note>
            Det svenska jordbrukets ställning på EU-
          </note>
          <note>
            marknaden skall stärkas. Grunden har lagts för ett långsiktigt
            hållbart jordbruk. Livsmedelsindustrin har framöver stora möjligheter,
            och exporten ökar. Konkurrenskraften bygger på om man kan möta
            konsumenternas krav på högre kvalitet, miljöhänsyn och omsorg
            om djur.
          </note>
          <note>
            I regeringsförklaringen slår statsministern fast att det svenska
            jordbruket är världsledande när det gäller kvalitet, djurskydd
            och miljöhänsyn och att det, för att nå en uthållig tillväxt,
            behövs regional balans, landsbygdsutveckling och högre sysselsättning.
          </note>
          <note>
            Reservation 1 från Moderaterna handlar om landsbygden. För en
            levande landsbygd där människor bor och lever och dit turister
            söker sig för att uppleva naturen - skogen och den svenska landsbygden
            - behövs det ett livskraftigt och miljövänligt jordbruk. Det tror
            jag att vi alla är överens om.
          </note>
          <note>
            I Moderaternas reservation krävs det en översyn av regelverket,
            som påverkar etablerings- och servicemöjligheterna på landsbygden.
            Glesbygdsverket har nyligen utrett och sett över servicefrågorna
            vad gäller glesbygden. Remissbehandling har skett och detta utgör
            nu underlag för den kommande regionalpolitiska propositionen.
            Jag ser fram emot den propositionen. Då kan vi fortsätta debatten
            om de glesa bygdernas möjligheter. Deras möjligheter är stora.
            Det sjuder av liv i bygderna. Människor tar saken i egna händer
            och går ihop för att lösa problemen. Jag tror att tätorterna har
            mycket att lära av just byarörelsen.
          </note>
          <note>
            Reservation 3 från Miljöpartiet handlar om bekämpningsmedel.
            Frågan behandlades ingående i den nyligen framlagda propositionen
            om hållbart fiske och jordbruk. Nej, målet har inte, som det står
            i Miljöpartiets reservation, uppfyllts när det gäller detta med
            att användningen av bekämpningsmedel skall reduceras med 25 %.
            Det är inte bra som det nu är, så detta måste åtgärdas. Därför
            lägger regeringen fram ett handlingsprogram för fortsatta åtgärder
            vad gäller ett antal delmål för att komma till rätta med dessa
            saker.
          </note>
          <note>
            Arbetet skall inriktas på en kartläggning och en kvantifiering
            av riskerna. Målet skall uppfyllas med hjälp av ett brett register
            av åtgärder och en riskinventering, som jag tidigare nämnt. Det
            gäller också näringens eget intresse för att minska användningen
            av bekämpningsmedel och för att ta sitt ansvar.
          </note>
          <note>
            Sedan har vi reservation 4 från Moderaterna. Reservationen handlar
            om miljöavgifter i jordbruket.
          </note>
          <note>
            Moderaterna vill att miljömotivet för handelsgödselskatter skall
            utvärderas. Ingvar Eriksson hävdade nyss i sitt anförande att
            det mesta av utsläppen kommer från luften. EU-kommissionen har
            lagt fram en rapport som jag tror att vi alla har läst om. Det
            konstateras att ansvaret vilar tungt på jordbruket när det gäller
            kväveutsläppen. Det konstateras också att 13 av
          </note>
          <note>
            15 medlemsländer har misslyckats med att nå målet om minskade
            kväveutsläpp. Sverige är ett av de
          </note>
          <note>
            13 länderna. Vi har alltså inte klarat riksdagens mål om en halvering
            av kväveutsläppen under perioden
          </note>
          <note>
            1985-1995. Minskningen är enbart 20 %.
          </note>
          <note>
            Jag anser att miljöskatten på kväve är ett viktigt ekonomiskt
            styrmedel som bidrar till en minskad kväveanvändning, samtidigt
            som den stimulerar till en bättre användning av stallgödsel och
            till en bra hantering. Visst finns det risker med stallgödselhanteringen.
            Detta med kretsloppet är viktigt vad gäller användningen av stallgödsel.
          </note>
          <note>
            Reglerna för djurhållningen har skärpts. Lagringen av stallgödsel
            har setts över. Förbud mot stallgödselspridning under delar av
            året och regler om höstoch vinterbevuxen mark finns också. Till
            detta skall komma information, utbildning och rådgivning till
            lantbrukarna och deras anställda. Det behövs nämligen ett nationellt
            krafttag mot läckagen. Alla berörda parter skall delta i det sammanhanget.
            Jag tror att det nya miljöstödet till ett resurshållande konventionellt
            jordbruk är ett viktigt och bra steg som vi tar. Det är bra att
            det konventionella jordbruket går i riktning mot ett miljövänligare
            jordbruk.
          </note>
          <note>
            När nu EU reagerar ökar kanske trycket på en reformering av EU:s
            jordbrukspolitik, där bl.a. miljömålet kan jämställas med övriga
            mål i jordbrukspolitiken. Jag konstaterar att Moderaterna har
            en annan uppfattning i frågan. Själv tycker jag att det är bra
            att
          </note>
          <note>
            EU-kommissionen agerar, för då lyfts frågan upp på bordet.
          </note>
          <note>
            När det gäller övriga reservationer och områden i betänkandet
            kan jag bara konstatera att en hel del är på gång, bl.a. när det
            gäller fäbodbruket. I Jordbruksdepartementet pågår en översyn
            av sedvanerätten.
          </note>
          <note>
            Inom miljöstödsprogrammen finns det möjligheter för fäbodbruket
            att ansöka om pengar bl.a. när det gäller fäbodbeten och hotade
            husdjursraser. Naturvårdsverket har tillsammans med Riksantikvarieämbetet
            utarbetat en nationell bevarandeplan för odlingslandskapet. Det
            konstateras där att det från nationell synpunkt är viktigt att
            bevara fäbodar.
          </note>
          <note>
            Med detta, herr talman, avslutar jag med inlägg med att ännu
            en gång yrka avslag på samtliga reservationer och bifall till
            hemställan i betänkandet.
          </note>
          <note type="speaker">
            Anf. 118 INGVAR ERIKSSON (m) replik:
          </note>
          <note>
            Herr talman! Ann-Kristine Johansson vill uppenbarligen inte debattera
            jordbrukspolitik i dag. Egentligen vill hon inte heller debattera
            landsbygdsfrågor. I
          </note>
          <note>
            stället säger hon att vi skall avvakta regeringens skrivelse
            till våren vad gäller jordbrukspolitiken. Vi skall också avvakta
            den regionalpolitiska propositionen.
          </note>
          <note>
            Det skall bli intressant och vi tar gärna debatten då.
          </note>
          <note>
            Men det är litet beklagligt att Ann-Kristine Johansson inte ens
            vill svara på den fogliga och enkla frågan om en nationalisering,
            som alla är intresserade av i den jordbrukspolitiska debatt som
            för närvarande pågår.
          </note>
          <note>
            Ann-Kristine Johansson har en annan inställning till jordbruket
            än föregående motdebattör har. Hon tycks vara mera positiv, vilket
            jag hälsar med glädje.
          </note>
          <note>
            Nu gäller det bara att leva upp till det som sägs här.
          </note>
          <note>
            Ann-Kristine Johansson säger emellertid att EU-
          </note>
          <note>
            kommissionen när det gäller kvävet konstaterar att
          </note>
          <note>
            Sverige hör till de länder som har misslyckats med att minska
            utsläppen. Men, Ann-Kristine Johansson, utsläppen från jordbruket
            till Östersjön ligger de facto på 1 %. Mot den bakgrunden tycker
            jag att man något skall tona ned angreppen på jordbruket. Man
            borde kunna ställa upp på vårt förslag. Vi kräver ju kunskap om
            varifrån kvävet kommer. Att över huvud taget bedriva jordbruk
            - att plöja och röra i marken - ger, som vi alla vet, vissa utsläpp.
            Man kan tala om naturliga utsläpp. Men under rätt ganska många
            år har jordbruket genom ökad kunskap och genom undersökningar
            av kväveinnehållet i mark och annat kunnat anpassa sin gödsling.
          </note>
          <note>
            Jag tycker att det är beklagligt att man inte är beredd att ta
            den här debatten eller att ställa upp på nämnda utvärdering. Det
            skulle faktiskt ha hedrat
          </note>
          <note>
            Ann-Kristine Johansson och Socialdemokraterna om ni hade velat
            vara med på det.
          </note>
          <note>
            Anf. 119 ANN-KRISTINE JOHANSSON (s)
          </note>
          <note>
            replik:
          </note>
          <note>
            Herr talman! Ingvar Eriksson talar om KomiCAP
          </note>
          <note>
            och den reformerade jordbrukspolitiken och tycker att det inte
            är bra att jag inte vill föra den diskussionen.
          </note>
          <note>
            KomiCAP har lagt fram sitt slutbetänkande, vilket nu är ute på
            remiss. Till våren kommer det en skrivelse om hur regeringen ser
            på detta. Därför tycker jag att vi då kan fortsätta diskussionen.
          </note>
          <note>
            I KomiCAP konstateras det ju att vi skall ha en gemensam jordbrukspolitik.
            Sedan får vi, som sagt, diskutera detta vidare till våren när
            skrivelsen kommer.
          </note>
          <note>
            När det gäller kväveläckagen är vi väl i alla fall överens om
            att jordbruket står för en stor andel av utsläppen. Hur ser ni
            moderater på detta och hur vill ni minska kväveutsläppen? Vilka
            förslag till minskade kväveutsläpp har ni alltså? Det är ju fråga
            om en stor och viktig del av vår miljö.
          </note>
          <note type="speaker">
            Anf. 120 INGVAR ERIKSSON (m) replik:
          </note>
          <note>
            Herr talman! Jag tackar för det beskedet. Vi tar gärna den här
            debatten längre fram, även om det inte blev särskilt klart var
            ni står där. Jag hoppas i alla fall att ni är för linjen att jobba
            för en gemensam jordbrukspolitik; där fick jag ju besked.
          </note>
          <note>
            När det gäller kväveutsläppen vill jag säga att jordbrukets andel
            faktiskt inte är så stor. Jag tycker än en gång inte att man kan
            skylla jordbruket för det kväve som kommer från luften och hamnar
            på marken under ickevegetationsperiod. Det är t.o.m. så, att jordbrukets
            växter under vegetationsperiod tar hand om det kvävet. Det är
            en miljövänlig åtgärd, kan man säga.
          </note>
          <note>
            Jag tycker att man borde kunna hyfsa debatten genom att ställa
            upp på just att utvärdera och ta reda på mer. Det kan inte vara
            fel att skaffa ökad kunskap om hur det är i verkligheten. Det
            är väldigt farligt att beskylla en viss näring för att vara miljöovänlig
            i sitt agerande, som man nu gör i debatten.
          </note>
          <note>
            Vi vill minska kväveläckaget genom dessa åtgärder, genom analyser
            av näringsinnehållet och genom att anlägga våtmarker som vi kan
            använda för att ta upp det kväve som rinner ut. Vi vill också
            försöka skapa en ökad medvetenhet kring alla dessa frågor.
          </note>
          <note>
            Det har man lyckats med under de senaste 10-20
          </note>
          <note>
            åren.
          </note>
          <note>
            Jag tycker därför att det skulle vara klädsamt,
          </note>
          <note>
            Ann-Kristine Johansson, om ni ställer upp på detta.
          </note>
          <note>
            Anf. 121 ANN-KRISTINE JOHANSSON (s)
          </note>
          <note>
            replik:
          </note>
          <note>
            Herr talman! Ingvar Eriksson säger än en gång att jordbruket
            inte är ansvarigt för mycket av kväveutsläppen i t.ex. vatten.
            Vi kan konstatera att det används mycket handelsgödsel i Sverige
            i dag. Till stor del rinner utsläppen rätt ut i vatten. Vi har
            problem bl.a. med Laholmsbukten.
          </note>
          <note>
            Jag vill se en minskning av handelsgödselanvändandet. Jag tror
            att det konventionella jordbruket är på rätt väg, men vi kan inte
            blunda och stoppa huvudet i sanden, som jag tycker att Ingvar
            Eriksson gör när han säger att jordbruket inte är den stora boven
            och när han inte vill vara med om några åtgärder.
          </note>
          <note type="speaker">
            Anf. 122 ULF BJÖRKLUND (kd) replik:
          </note>
          <note>
            Herr talman! Min första fråga till Ann-Kristine
          </note>
          <note>
            Johansson gäller den regionalpolitiska proposition som hon hänvisar
            till. Vi vet så väl att både den lilla och den stora regionalpolitiken
            i många avseenden hör ihop med jordbruksnäringen. Det handlar
            om bisysselsättningar för människor ute på landsbygden och över
            huvud taget om att landsbygden skall leva.
          </note>
          <note>
            Vi vet att det är en enhet. Det gäller inte minst för familjer
            att klara sig.
          </note>
          <note>
            Man hör ryktas ute i bygderna både från folkrörelseråd och glesbygdsverk
            att den regionalpolitiska propositionen eventuellt blir framflyttad
            och inte kommer förrän efter nyåret. Finns det orsak att förmoda
            att det är på det sättet? Det är den första frågan.
          </note>
          <note>
            Anf. 123 ANN-KRISTINE JOHANSSON (s)
          </note>
          <note>
            replik:
          </note>
          <note>
            Herr talman! Ulf Björklund ställer en fråga till mig om den regionalpolitiska
            propositionen. Jag har inte något annat svar än att den är på
            gång. Man arbetar med den i departementet. Glesbygdsverkets rapport
            ligger till underlag för den. När den kommer kan jag tyvärr inte
            svara på.
          </note>
          <note type="speaker">
            Anf. 124 ULF BJÖRKLUND (kd) replik:
          </note>
          <note>
            Herr talman! Det är sagt att den skall komma i höst. Det är angeläget
            att vi får den så tidigt som möjligt, så att vi kan vara med och
            påverka innehållet i förslagen och påverka framtiden och inriktningen
            för landsbygden framöver. Jag hoppas att de ryktena talar fel,
            men vi får väl höra vidare om det.
          </note>
          <note>
            Den andra lilla frågan gäller att vi i olika sammanhang har hänvisat
            till att vi skall återkomma längre fram. Detta gäller regionalpolitiska
            propositionen och även CAP. Det kommer en skrivelse framöver.
            Vi får naturligtvis anledning att diskutera det i ett senare skede,
            men jag undrar om Ann-Kristine Johansson är orolig för att en
            genomgripande revidering av CAP i förhandlingarna i viss mån riskerar
            en levande landsbygd hos oss. Vi skulle eventuellt tvingas att
            lägga ned jordbruksmark osv.
          </note>
          <note>
            Vi vet ändå att det både för Europa och Sverige är nödvändigt
            att vi i en omställningsperiod inför ett ekologiskt jordbruk kanske
            t.o.m. utökar jordbruksmarkens omfattning, eller åtminstone behåller
            det vi har. Finns det sådana risker? Om vi i så fall skulle kunna
            varna för dem redan nu vore det en fördel.
          </note>
          <note>
            Anf. 125 ANN-KRISTINE JOHANSSON (s)
          </note>
          <note>
            replik:
          </note>
          <note>
            Herr talman! Ulf Björklund tar upp den kommande reformeringen
            av EU:s jordbrukspolitik och skrivelsen. Han funderar på om det
            finns bekymmer för landsbygden.
          </note>
          <note>
            Vi diskuterar detta i KomiCAP. Vi konstaterar där att det gäller
            att satsa på miljöprogrammen och på landsbygden så att vi kan
            ha kvar jordbruket i hela
          </note>
          <note>
            Sverige. Det var vad vi sade i KomiCAP. Vi får återkomma till
            detta i skrivelsen som kommer i vår och diskutera vidare.
          </note>
          <note>
            Jag anser, som Ulf Björklund, att vi skall ha ett levande och
            miljövänligt jordbruk i hela Sverige. Det förutsätter jag att
            vi skall ha även i framtiden.
          </note>
          <note type="speaker">
            Anf. 126 GUDRUN LINDVALL (mp) replik:
          </note>
          <note>
            Herr talman! Jag tycker att det är mycket bra att vi får höra
            av Socialdemokraternas företrädare att vi måste minska användningen
            både av handelsgödsel och bekämpningsmedel i jordbruket. Det är
            det jag menar med en avvecklingsplan av det konventionella lantbruket,
            dvs. det som är giftigt i jordbruket. Vi måste få ett jordbruk
            i hela Sverige som inte hanterar kemikalier på det sätt som nu
            sker.
          </note>
          <note>
            Jag har några frågor. För det första vill jag fråga om detta
            innebär att man från Socialdemokraternas sida nu kan börja öka
            miljöavgifterna på handelsgödsel. Det visar sig, precis som Ann-Kristine
            Johansson säger, att handelsgödsel fortfarande används nästan
            lika mycket som tidigare. Det innebär alltså att det ekonomiska
            incitamentet för att minska användningen är för litet med de miljöavgifter
            som finns i dag.
          </note>
          <note>
            Samtidigt vet vi att miljöavgifter skulle kunna få fart på utvecklingen.
          </note>
          <note>
            Jag skulle också vilja veta på vilket sätt det föreslagna rekostödet,
            som i och för sig kommer att diskuteras så småningom, påverkar
            kvävehanteringen.
          </note>
          <note>
            Den tredje frågan gäller fäboddjurbruk. Ett av förslagen i samband
            med den kommande utökningen av miljöstödet innebär att man inte
            skall få söka stöd för flera skogsbeten. På vilket sätt skulle
            det gynna fäbodbruket?
          </note>
          <note>
            Anf. 127 ANN-KRISTINE JOHANSSON (s)
          </note>
          <note>
            replik:
          </note>
          <note>
            Herr talman! Gudrun Lindvall ställer ett antal frågor till mig.
            Jag tänker rikta in mig på det nya stödet -
          </note>
          <note>
            rekostödet - som kommer att diskuteras i propositionen. Jag tror
            att det skall satsas mycket på utbildning, information och rådgivning
            till lantbrukarna. Jag tror att det är viktigt för att få dem
            att se kopplingen till användning av handelsgödsel och bekämpningsmedel
            och hur man kan minska användningen för att få jorden att må bra
            och hindra utsläppen att öka. Satsningen på information, rådgivning
            och utbildning i det nya stödet tror jag är viktigt.
          </note>
          <note>
            Jag vill inte säga någonting om ökade miljöavgifter. Jag tycker
            att det är bra som det är i dag. Vi får avvakta och se hur jordbruket
            och näringen framgent tar sitt ansvar och om man är med i debatten
            och arbetar ordentligt med dessa frågor.
          </note>
          <note type="speaker">
            Anf. 128 GUDRUN LINDVALL (mp) replik:
          </note>
          <note>
            Herr talman! Det var tyvärr inte svar på mina frågor, men det
            kan jag kanske få när vi diskuterar propositionen.
          </note>
          <note>
            Jag har mycket svårt att se att det förslag till resurshushållande
            i det konventionella lantbruket som nu läggs fram i en proposition
            på något vis skulle påverka kväveutsläppen. Det är ett utbildningsprogram
            som syftar till att lantbrukare skall lära sig att hantera giftsprutan,
            bl.a. Man får dessutom olika betalt beroende på om man har en
            liten eller stor gård, vilket är mycket märkligt. Från Miljöpartiets
            sida är vi mycket kritiska till detta förslag. Vi menar att det
            på intet sätt kommer att minska gifthanteringen i jordbruket.
          </note>
          <note>
            Jag fick ingen kommentar till min fråga om förslaget om att det
            inte skall vara möjligt att söka mer stöd för stora arealer skogsbete.
            Jag vill skicka med Ann-
          </note>
          <note>
            Kristine Johansson en uppmaning om att titta litet grand på den
            frågan. Fundera på om det är riktigt. Är det verkligen någonting
            som kommer att gynna fäbodbruket, eller gör vi något som är fel?
            Jag förstår att det är en detalj i sammanhanget och att vi kan
            återkomma, men jag skulle vilja skicka med uppmaningen att kika
            litet på det.
          </note>
          <note>
            När det gäller ökade miljöavgifter på kvävet är det precis som
            Ann-Kristine Johansson säger. Miljöavgifter är effektiva. När
            det gäller handelsgödsel är det också som Ann-Kristine Johansson
            säger. Användningen är fortfarande stor. Med den kunskapen menar
            vi från Miljöpartiet att ett perfekt sätt, om man verkligen vill
            minska användningen av handelsgödsel, skulle vara att höja miljöavgiften.
            Det handlar om politisk vilja. Jag hoppas att den politiska viljan
            så småningom kan vara gemensam för Miljöpartiet och
          </note>
          <note>
            Socialdemokraterna.
          </note>
          <note type="speaker">
            Anf. 129 INGVAR ERIKSSON (m):
          </note>
          <note>
            Herr talman! Gudrun Lindvall gick i debatten till angrepp på
            mig på ett mycket fult sätt. Hon påstod att jag har sagt att Totex
            har använts inom jordbruket.
          </note>
          <note>
            Gudrun Lindvall tog själv upp ett ämne som ingår i
          </note>
          <note>
            Totex, så det var hon som startade debatten. Vad jag sade var
            att detta har använts för bekämpning av ogräs på gångar och andra
            ytor, däremot icke i jordbruket. Jag hoppas att Gudrun Lindvall
            kan be om ursäkt för det tilltaget.
          </note>
          <note type="speaker">
            Anf. 130 GUDRUN LINDVALL (mp):
          </note>
          <note>
            Herr talman! Enligt vad jag vet är inte atracin det ämne som
            är aktivt i Totex. I vilket fall som helst är
          </note>
          <note>
            Totex ett bekämpningsmedel som är förbjudet. Jag uppfattade det
            som att Ingvar Eriksson menade att ett av de bekämpningsmedel
            som kunde användas fel i jordbruket var Totex. Om jag missförstod
            ber jag naturligtvis om ursäkt. I så fall är vi överens om att
          </note>
          <note>
            Totex i dag inte används, och då kan vi också för framtiden se
            till att det inte blir godkänt. Totex har en aktiv substans som
            man inom EU i dag eventuellt är villig att ompröva. Det vore mycket
            beklämmande om så blev fallet.
          </note>
          <note type="speaker">
            Anf. 131 INGVAR ERIKSSON (m):
          </note>
          <note>
            Herr talman! Jag reagerade därför att Gudrun
          </note>
          <note>
            Lindvall i debatten påstod att man i ett annat land, och kanske
            också i Sverige, hade hittat vissa ämnen, bl.a.
          </note>
          <note>
            atracin. Detta kommer ju från Totex som använts för många år
            sedan. Det Gudrun Lindvall säger vittnar alltså tyvärr om viss
            okunnighet på det här området.
          </note>
          <note>
            Men jag tackar och accepterar ursäkten.
          </note>
          <note type="speaker">
            Anf. 132 GUDRUN LINDVALL (mp):
          </note>
          <note>
            Herr talman! Vi är överens om att Totex är förbjudet, och det
            är väl egentligen det som är viktigt. Vi är också överens om att
            Totex är ett ämne som inte skall tillåtas. Jag hoppas att vi i
            framtiden kommer att vara överens om att den här aktiva substansen
            inte på nytt skall godkännas i Sverige.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            13 § Kemikaliekontroll
          </note>
          <note>
            Föredrogs
          </note>
          <note>
            Jordbruksutskottets betänkande 1997/98:JoU4
          </note>
          <note>
            Kemikaliekontroll
          </note>
          <note type="speaker">
            Anf. 133 LENNART DALÉUS (c):
          </note>
          <note>
            Herr talman! Det behövs en ny kemikaliepolitik i
          </note>
          <note>
            Sverige. Det finns åtminstone fyra grundläggande skäl till det.
          </note>
          <note>
            Det första skälet är att risken från kemikalier i dag har visat
            sig vara mer komplicerad och svårbedömd än tidigare. Det här beror
            på många olika saker, bl.a.
          </note>
          <note>
            att kemikalieproblemen numera på ett helt annat sätt än tidigare
            är inbyggda i varuströmmar. De följer med vindar och andra strömmar
            på ett sätt som vi för bara några år sedan inte kunde föreställa
            oss. En viktig faktor i det sammanhanget är naturligtvis också
            globaliseringen av handelsflödet.
          </note>
          <note>
            Det andra skälet till att vi behöver en ny kemikaliepolitik är
            att användningen av det som kallas organiska långlivade bioackumulerbara
            ämnen som människan har framställt börjar utgöra ett hot mot den
            hållbara utvecklingen. Det finns ett brett forskarstöd för detta,
            och jag tror att samstämmigheten i den bedömningen numera är stor.
          </note>
          <note>
            Det tredje skälet till att vi behöver en ny kemikaliepolitik
            är att det nuvarande arbetssättet i Sverige, och för den delen
            också i Europa, är för långsamt. Vi utvärderar i dag ett ämne
            i taget, och det går alldeles för sakta. EU:s program för de existerande
            kemikalierna har pågått i fyra år, och man har ännu inte utvärderat
            ett enda ämne. Det handlar alltså om en långsam hantering när
            man ger sig på ämne för ämne. Det finns andra vägar att gå. Man
            kan ha litet mer generella angreppssätt, identifiera typer av
            ämnen och arbeta med dem. Jag tror att det skulle vara rätt väg.
          </note>
          <note>
            Det fjärde skälet till att vi behöver en ny kemikaliepolitik
            är att det som heter Esbjergdeklarationen, som numera är den internationellt
            kända grunden för kemikaliehanteringen, i sig kräver en ny politik
            från svensk sida.
          </note>
          <note>
            Jag tror, herr talman, att det finns några hörnstenar man kan
            arbeta med i kemikaliepolitiken.
          </note>
          <note>
            För det första måste försiktighetsprincipen användas mer. Blotta
            den vetenskapliga misstanken att en skada kan inträffa måste vara
            skäl nog för ett agerande. Vi har ju just nu exemplet med Hallandsåsen
            på näthinnorna.
          </note>
          <note>
            Den andra hörnstenen i den framtida politiken är att företagen
            skall ha ansvaret. Också det är aktuellt just nu. Visserligen
            har företagen redan enligt befintlig lagstiftning ansvaret, men
            verkligheten är den att företagen sitter still i båten och låter
            myndigheterna göra jobbet - utvärdera, ta hand om frågorna och
            sedan återkomma till företagen. Det är en dålig arbetsordning.
            Den bör ändras i en ny kemikaliepolitik.
          </note>
          <note>
            För det tredje måste lagstiftning och tillsyn observeras bättre
            än tidigare, inte minst i ett EU-perspektiv.
          </note>
          <note>
            Trots allt tal om marknaden tror jag att det är viktigt att vi
            använder de styrmedel i laglig form som står till statsmakternas
            förfogande. Det är viktigt att lagstiftningen utvecklas.
          </note>
          <note>
            För det fjärde är det generella angreppssättet viktigt som hörnsten
            i en utvärdering av ämnen. Att kunna utvärdera grupper av ämnen
            med likartade egenskaper är viktigt och innebär en snabbare framkomlighet
            än de enstaka utvärderingarna.
          </note>
          <note>
            Ytterligare en punkt är varuperspektivet, att förstå att det
            är varorna som är och kanske bör vara utgångspunkt när vi miljödiskuterar
            kemikalier. Det är viktigt att se att det är framställningen av
            varor, användningen av varor, som är själva problemet.
          </note>
          <note>
            Ytterligare en punkt är att vi behöver ett nytt arbetssätt för
            myndigheterna. I dag har vi ett marknadsdrivet kemikaliearbete,
            men det är viktigt att myndigheterna finner sin roll i det arbetet.
            Det finns fortfarande starka krav på myndighetsagerande, att myndigheterna
            skall fungera som brobyggare i det här arbetet. Jag tror att myndigheterna
            måste tänka om kring sin situation och sin roll.
          </note>
          <note>
            Den sista hörnstenen jag vill nämna, herr talman, är det internationella
            arbetet. Det är viktigt att vi rent av koncentrerar kemikaliearbetet
            på det internationella arbetet, eftersom många problem inte kan
            lösas på nationell utan just på internationell nivå.
          </note>
          <note>
            Jag har velat nämna detta som en utgångspunkt till varför vi
            behöver en ny kemikaliepolitik och samtidigt peka på några hörnstenar
            som kan ligga till grund för formandet av en sådan politik. Detta
            som ett medskick till dem som har att förvalta det arbetet vidare.
          </note>
          <note>
            Jag säger det naturligtvis också mot bakgrund av att flera av
            de motioner som behandlas i det här betänkandet tar upp kemikaliefrågan
            och hur man skall kunna utveckla hanteringen av den.
          </note>
          <note>
            I grunden är vi i utskottet överens om mycket i det här betänkandet,
            men det finns också frågor som skiljer oss åt. Jag vill särskilt
            trycka på reservationerna 4 och 5, som gäller PVC och kloranvändning.
            Jag vill yrka bifall till båda dessa reservationer.
          </note>
          <note>
            Det som sägs i den reservation som behandlar
          </note>
          <note>
            PVC i produkter till barn under ett år är att regeringen
          </note>
          <note>
            - man skulle kunna säga samhället i stort - skall vara tydligare,
            snabbare, mer offensiv i arbetet med att klara ut positionerna
            i PVC-frågan, särskilt i PVC-
          </note>
          <note>
            användning som gäller små barn, alltså barn under ett år.
          </note>
          <note>
            Herr talman! I går fick de flesta av oss i brevlådan
          </note>
          <note>
            Miljöaktuellt, som Naturvårdsverket ger ut och distribuerar.
            Det är en förträfflig tidning, som innehåller nyheter av allehanda
            slag. Bl.a. har man på s. 7 i det aktuella numret en rubrik som
            talar om "Nya bakslag för PVC-tillverkare". Där redovisar man
            att Nederländerna och Danmark nu stöder Greenpeacekampanjen mot
            försäljning av leksaker med PVC. Visserligen är det en av tillverkarna
            av PVC som beter sig som man gjorde på den tiden när skogsdirektörerna
            drack hormoslyr. Han försäkrar nämligen att han gärna ger sina
            barn PVC-leksaker. Men i övrigt framgår det mycket tydligt av
            artikeln att just Nederländerna och
          </note>
          <note>
            Danmark på officiell nivå tar avstånd från och medverkar till
            att få bort PVC i artiklar för barn. Man refererar också forskarnas
            slutsatser.
          </note>
          <note>
            Jag menar att det börjar bli litet tråkigt nu när andra aktörer,
            företag i andra länder, tar de här offensiva stegen - naturligtvis
            litet splittrat när det gäller företagen, men man tar ändå de
            här stegen - medan den svenska regeringen fortfarande inte får
            till det. Man kommer liksom inte till skott. Man tillsätter utredning
            efter utredning. Man har i själva verket, herr talman, fattat
            beslut efter beslut i denna kammare, men det kommer liksom icke
            vidare i regeringen. Man har nu kommit till vägs ände i detta
            klassiska arbetssätt, att när det börjar bli litet kyligt om fötterna
            tillsätter man en ny utredning. Det arbetssättet har börjat tjäna
            ut, tror jag. Jag tror alltså att det finns grund för att vara
            tydlig och sträng i den här frågan, på det sätt vi redovisar i
            reservation 4.
          </note>
          <note>
            Herr talman! Det som bekymrar mig litet är Folkpartiets agerande
            i utskottet genom Lennart Fremling, som har ett särskilt yttrande
            till förmån för en än mjukare attityd än den som finns i majoritetens
            skrivning i betänkandet. Det beror uppenbarligen, såvitt jag kan
            förstå, på att Folkpartiet har fått väldigt kallt om fötterna
            i sitt förhållningssätt till PVC. Man var med om det beslut vi
            fattade i utskottet och kammaren för numera nästan två år sedan,
            där vi tydligt sade att
          </note>
          <note>
            PVC icke hörde hemma i kretsloppssamhället. Med ett obegripligt
            trixande med ord om sammanträden som har förekommit och inte förekommit,
            försöker
          </note>
          <note>
            Lennart Fremling påskina att det som sades och mycket tydligt
            står i det betänkandet egentligen inte menas riktigt som det står
            där, utan kanske någonting annat.
          </note>
          <note>
            Jag har sett omvändningen i den här frågan från
          </note>
          <note>
            Folkpartiets sida tidigare, nämligen i den s.k. Kemikommittén,
            där Folkpartiets företrädare mycket riktigt också backade undan
            och intog en annan position än tidigare. Det är legitimt att göra
            på det sättet, herr talman. Men det är klädsamt - ett språkbruk
            som någon använde tidigare - att tala om att man har ändrat sig,
            att man i själva verket inte intar samma position som tidigare.
            Det är respektabelt. Men att trixa med vad som står eller inte
            står i utskottet betänkande tror jag inte leder åt rätt håll.
          </note>
          <note>
            Jag skall inte alls hylla moderaternas särskilda yttrande i den
            här frågan, men det är i alla fall konsekvent. Man står fast vid
            den ståndpunkt man hade förra gången också, då man tyckte att
            PVC var förhållandevis bra.
          </note>
          <note>
            Herr talman! Den andra reservationen gäller generellt kloranvändningen
            i Sverige. Det är entydigt så att klor är ett besvärligt ämne.
            Även om delar av det har försvunnit i industrins användning, finns
            det fortfarande kvar. Då icke bara i PVC-tillverkningen, utan
            också i annan användning. Därför finns det alla skäl att fatta
            beslut om en strategi på det sätt som vi har redovisat i den reservation
            som jag avslutningsvis än en gång yrkar bifall till.
          </note>
          <note type="speaker">
            Anf. 134 GUDRUN LINDVALL (mp):
          </note>
          <note>
            Herr talman! Kemikalier har återigen blivit mycket aktuella i
            och med det som händer i Hallandsåsen. Det är naturligtvis en
            katastrof att någonting sådant kan hända år 1997, när vi tror
            oss ha en sådan säker hantering av kemikalier att sådant inte
            sker. Men det har vi inte.
          </note>
          <note>
            Det är snarare tvärtom. Vi har aldrig haft en större hantering
            av kemikalier än vi har i dag. Tyvärr kan man säga att det går
            åt fel håll. Man kanske vänjer sig vid att det finns kemikalier
            i allting. Tyvärr vänjer sig inte cellerna, framför allt inte
            växande barns celler.
          </note>
          <note>
            Vi måste naturligtvis börja ta krafttag mot kemikalieanvändning.
            Vi måste börja våga testa vad miljögarantin i EU står för. Kan
            vi gå vidare i kemikaliepolitiken? Kan vi börja förbjuda sådant
            som vi vet är giftigt, persistent, och som vi vet att vi måste
            ha bort för att få ett ekologiskt, långsiktigt hållbart samhälle.
          </note>
          <note>
            Tyvärr anser vi att kemikaliepolitiken har stått still. Det som
            i bästa fall sker i dag, efter EU-inträdet, är att vi får stå
            kvar på den punkten. Om ett år får vi veta om våra fyraåriga undantag
            håller eller inte. Det är tyvärr så som Lennart Daléus säger,
            i EU sker saker och ting mycket långsamt på kemikalieområdet.
          </note>
          <note>
            Tyvärr sker det så långsamt att det, som det ser ut i dag, finns
            en stor risk att vi inte får behålla våra undantag för en mängd
            ämnen som vi inte alls vill ha in i samhället, kvicksilver, m.fl.
            Det här är naturligtvis allvarligt och även någonting som vi kommer
            att diskutera i många andra sammanhang.
          </note>
          <note>
            Akrylamiden, som det handlar om i Hallandsåsen, är ett mycket
            vanligt ämne. Det används enormt mycket i byggen. Det är någonting
            som egentligen aldrig har diskuterats förrän just det här händer.
            Men den har varit lika giftig hela tiden den har använts.
          </note>
          <note>
            Man kan se att de lagar vi har i dag skulle behöva kompletteras.
            Vi skulle behöva ta ett betydligt tuffare grepp på kemikalieområdet.
          </note>
          <note>
            Att antalet allergier hos barn ökar har naturligtvis med kemikalieområdet
            att göra, vilket också visas i jämförelsen mellan olika samhällen,
            t.ex. Östeuropa och Västeuropa. Tyvärr ser situationen likadan
            ut i alla västeuropeiska länder. Men allergiförekomsten är, vilket
            kanske kan förvåna en del, betydligt lägre i öststaterna.
          </note>
          <note>
            Vi menar från Miljöpartiets sida att kemikaliesamhället måste
            omvärderas. Vi måste titta på vilka ämnen som faktiskt skall få
            förekomma och vilka ämnen vi inte önskar.
          </note>
          <note>
            Vi får ofta höra att det här har man lagt på myndighetsnivå,
            och det är ju väldigt bekvämt och enkelt.
          </note>
          <note>
            Då slipper vi diskutera det här. Man säger också att vi i Miljöpartiet
            tar upp för många enskilda ämnen. Nu är det så att klor är ett
            grundämne och det är bly också. Vi har tagit upp bly. Det är precis
            lika mycket grundämne som klor. Vi menar att bly är en tungmetall
            som måste försvinna. När den används i t.ex.
          </note>
          <note>
            blysänken och blyhagel säger vi att det är användningsområden
            där man borde kunna hitta alternativ.
          </note>
          <note>
            Man får inte använda tungmetaller på ett sådant lättvindigt sätt
            och sprida dem i naturen, menar vi. Här måste man hitta alternativ.
            Det är viktigt.
          </note>
          <note>
            Elisa Abascal Reyes kommer att beröra reservationerna 1 och 2,
            som handlar om banvallsbesprutningen. Jag vill kort säga någonting
            om reservation 6, som handlar om skadliga ämnen från persondatorer.
          </note>
          <note>
            Trots att vi säger många vackra saker om att vi skall minska
            kemikalieanvändningen i Sverige ökar den i stället. Datorer är
            små laboratorier. De innehåller det mesta. De innehåller mycket
            som vi faktiskt inte vet hur vi skall ta hand om. De är definitivt
            svåra, om inte omöjliga, att anpassa i ett kretsloppssamhälle.
          </note>
          <note>
            Här finns mycket av det som finns i det periodiska systemet:
            bly, kvicksilver, kadmium, beryllium, barium, strontium osv. Det
            är ämnen som egentligen inte har varit i omlopp tidigare. Vi vet
            väldigt litet om de biologiska effekterna.
          </note>
          <note>
            Här finns också bromerade flamskyddsmedel, som vi vet betydligt
            mer om. Vi vet att de är mycket farliga. Här finns arsenikkromat,
            som vi också vet ganska mycket om. Det är väldigt farligt.
          </note>
          <note>
            Dessa ämnen finns i mycket små mängder. Någonstans måste vi stoppa
            detta, att det finns litet av mycket i många varor, dvs. att det
            finns små koncentrationer överallt. Men det finns överallt. Vi
            måste få en annan kemikaliesyn.
          </note>
          <note>
            Ofta när vi hanterar kemikalielagstiftningen hänvisar vi till
            den proposition som den förra socialdemokratiska regeringen lade
            fram 1990/91. Vi har tittat litet grand på vad som har hänt sedan
            dess. Man kan säga att efter 1994 har det inte hänt någonting.
            Många av de avvecklingsplaner som fanns för många ämnen, t.ex.
            13-listan, Solnedgångsprojekt och vad de nu har hetat, har avvecklats.
            Det här är allvarligt, för Sverige måste vara ett land som fortsätter
            att avveckla på det sätt som vi har börjat på under 80-talet.
            Det här är en smygande EU-anpassning som vi har svårt att acceptera.
          </note>
          <note>
            Vi kan förstå att det kanske finns en viss rädsla att testa miljögarantin
            hos de partier som gärna ser att vi är med i den här europeiska
            unionen. Men testar man inte miljögarantin kan man heller inte
            förbättra den.
          </note>
          <note>
            Vi menar att vi faktiskt måste börja föra en så pass radikal
            kemikaliepolitik i Sverige att vi kanske ibland blir ifrågasatta
            från EU:s sida. Vi måste faktiskt också vara så pass tuffa att
            vi får en prövning i EU-
          </note>
          <note>
            domstolen och då våga hävda den miljögaranti som alla säger skall
            gälla och testa om den gäller. Gäller den är det bra. Då kan vi
            faktiskt gå före med ett kemikaliearbete i Sverige. Gäller den
            inte är det naturligtvis inte bra. Men då vet vi att den måste
            ändras, och Sverige kan verkligen sätta till alla klutar för att
            ändra miljögarantin, så att vi kan gå före. Vi menar att det är
            absolut nödvändigt att något land vågar göra det här. Avvecklingen
            av kemikaliesamhället är ett måste.
          </note>
          <note>
            Det är otäckt när forskare utgår från kemikaliesamhället och
            börjar diskutera hur barn beter sig. Man diskuterar inte bara
            allergiska störningar, utan koncentration och en del beteenden,
            som våld osv.
          </note>
          <note>
            Jag hävdar att många av de kemikalier som finns i produkter används
            slentrianmässigt och egentligen inte skulle behövas. Ett exempel
            är när man förbjöd vissa lösningsmedel för att tvätta kretskort
            och upptäckte att det gick precis lika bra med vattenånga. Det
            finns alltså en slentrianmässig användning av kemikalier som vi
            måste komma ifrån.
          </note>
          <note>
            När det gäller persondatorer är vi övertygade om att man borde
            se till att vara så tuff att man förbjuder många av de grundämnen
            som finns i datorer och som tidigare inte har funnits i kretsloppet,
            så att det helt enkelt blir en press att utveckla andra metoder
            för att kunna bygga persondatorer med ett annat innehåll.
          </note>
          <note>
            Vi tar också upp en mängd andra ämnen i motioner som behandlas
            i detta betänkande, och vi kommer att fortsätta att väcka motioner
            som berör enskilda ämnen. När Anna Lindh står nere vid Hallandsåsen
            och skall diskutera akrylamid, som är ett enskilt ämne, är det
            väldigt svårt för henne att säga att det är våra myndigheter som
            har hand om det. Det är ändå vi politiker som står med ansvaret
            när det händer en miljöskandal med kemikalier. Då måste vi också
            i denna kammare kunna diskutera olika ämnen. Precis som Lennart
            Daléus vill diskutera PVC och klor vill vi diskutera tungmetaller
            och många andra ämnen som inte hör hemma i ett långsiktigt hållbart
            samhälle.
          </note>
          <note>
            Vi måste våga göra det. Det är litet fegt att hänvisa till att
            vi har sett till att någon myndighet har hand om det här.
          </note>
          <note>
            Vi återkommer till detta. Kia Andreasson kommer att ta upp båtbottenfärger
            och fyrverkerier. Där använder man också slentrianmässigt mycket
            otäcka produkter.
          </note>
          <note>
            Vi kommer inte att stödja Centerns reservation om
          </note>
          <note>
            PVC i produkter till barn under ett år, helt enkelt därför att
            vi vill ha bort PVC. Om man säger att ett förbud skall gälla barn
            under ett år har man sagt att det kan godtas för resten. Dessutom
            används PVC vid massor av tillfällen där det inte är bra för någon,
            t.ex.
          </note>
          <note>
            inom sjukvården. Det skall helt enkelt bort. Jag förstår att
            Centern säger att det är ett första steg, men vi har svårt att
            se att det är ett steg som skulle leda till nästa steg. Därför
            stöder vi inte den reservationen.
          </note>
          <note>
            Herr talman! Jag vill yrka bifall till reservation 1.
          </note>
          <note>
            Vi ställer oss naturligtvis bakom de andra reservationerna från
            Miljöpartiet, men vi nöjer oss den här gången med yrkandet om
            bifall till reservation 1.
          </note>
          <note type="speaker">
            Anf. 135 LENNART DALÉUS (c) replik:
          </note>
          <note>
            Herr talman! Det är två saker som Gudrun Lindvall säger som jag
            har synpunkter på. Det första gäller detta att ta det politiska
            ansvaret och att vara detaljerad och tydlig i detta. Den möjligheten
            har man när man antar lagstiftning på det här området. Det är
            vårt sätt att ta ett politiskt ansvar. Såvitt jag förstår skriver
          </note>
          <note>
            Gudrun Lindvall nu miljöbalken tillsammans med miljöministern,
            och jag förutsätter att hon då i den balken för in alla de krav
            och åtgärder som måste beslutas på politisk nivå. Hon har nämligen
            själv mycket tydligt talat om att det kommer att bli en bra balk,
            som rymmer den här lagstiftningen, och jag tror att hon håller
            på att skriva den tillsammans med miljöministern.
          </note>
          <note>
            Det andra gäller PVC, och det är fånigt att säga att detta bara
            är ett första steg och att man kanske inte tar det andra steget.
            Faktum är att denna kammare efter jordbruksutskottets betänkande
            i själva verket har varit mycket tydlig om att PVC inte hör hemma
            i kretsloppssamhället. Vi har fattat ett antal beslut som borde
            leda marknaden och andra aktörer till att agera, och det kommer
            säkert också att ha en betydelse. Det har vi alla varit med om
            - det är inte någonting som är unikt för Miljöpartiet.
          </note>
          <note>
            Vad vi eftersträvar är att komma i gång med just det första tydliga
            steget. Det kanske inte är så mycket hjälp om Miljöpartiet är
            med på det steget, men vi tycker så här i alla fall.
          </note>
          <note type="speaker">
            Anf. 136 GUDRUN LINDVALL (mp) replik:
          </note>
          <note>
            Herr talman! Miljöbalken kan vi diskutera när det är dags för
            den. Det lär bli en intressant debatt.
          </note>
          <note>
            När det gäller PVC är vi helt överens med Centern om att PVC
            inte hör hemma i kretsloppssamhället -
          </note>
          <note>
            inte i något samhälle över huvud taget. Framför allt hör inte
            de additiv som finns hemma där, då de är oerhört obehagliga.
          </note>
          <note>
            Vi menar att detta att nu börja diskutera i vilken ålder som
            man eventuellt tål PVC är att ge sig in på en diskussion som kan
            leda snett. Jag tror inte att
          </note>
          <note>
            Lennart Daléus tycker att det är bra att barn över ett år utsätts
            för PVC. Jag är inte ens säker på att det är bättre för barn över
            två år att utsättas för PVC än för barn under ett år.
          </note>
          <note>
            Vi driver gärna frågan om avveckling av PVC tillsammans med Centern,
            men det här kan förvilla debatten. Det kan få en del som inte
            vill avveckla PVC -
          </note>
          <note>
            vi vet att motståndet är stort i det här fallet - att på något
            vis nöja sig med det här. De kan tycka att det kanske inte är
            farligt för resten om vi avvecklar PVC
          </note>
          <note>
            för barn under ett år.
          </note>
          <note>
            Det finns en enorm massa hanteringar när det gäller PVC. Jag
            anser att PVC definitivt inte hör hemma inom sjukvården, men det
            finns där också. Det är då svårt att säga att det skall användas
            andra slangar till barn under ett år än till barn över ett år.
            Det blir litet konstigt. Därför tycker vi att detta inte är ett
            bra sätt att börja på, men vi ser gärna att man börjar avveckla
          </note>
          <note>
            PVC.
          </note>
          <note type="speaker">
            Anf. 137 LENNART DALÉUS (c) replik:
          </note>
          <note>
            Herr talman! Man kan ha olika synpunkter på miljöbalken. Jag
            vill inte heller ha någon miljöbalksdiskussion nu, men Gudrun
            Lindvall säger från talarstolen att vi måste ta ett politiskt
            ansvar. Det politiska ansvaret tar man ju genom att stifta lagar.
            Jag skulle då kunna fråga Gudrun Lindvall mycket precist om det
            ansvar som hon menar skall gälla på kemikalieområdet och som hon
            efterfrågar från talarstolen, om hon kommer att se till att det
            ansvaret kommer att kläs i mycket tydliga ord på det sättet i
            miljöbalken. Det räcker med ett ja eller ett nej. Då är den diskussionen
            ur världen, och sedan tar vi miljöbalksdiskussionen.
          </note>
          <note>
            Kommer det att vara så att det Gudrun Lindvall kräver från talarstolen
            finns med i miljöbalken, eftersom hon skriver den tillsammans
            med miljöministern?
          </note>
          <note>
            Man kan ha olika syn på detta med PVC. Jag vill ju avveckla hela
            kärnkraften, herr talman, men jag tycker att det är klokt att
            börja med reaktorerna i
          </note>
          <note>
            Barsebäck. Jag kan inte se något fel i ett sådant synsätt. Man
            börjar med att ta ett tydligt steg, och sedan går man vidare till
            andra åtgärder inom den sfär som man vill arbeta i. Vi har uppenbarligen
            olika arbetssätt.
          </note>
          <note type="speaker">
            Anf. 138 GUDRUN LINDVALL (mp) replik:
          </note>
          <note>
            Herr talman! Vi kommer naturligtvis att göra vårt bästa för att
            få en så bra miljöbalk som möjligt. Ett av problemen i dag är
            den europeiska unionen, som klassar kemikalier som varor. Lennart
            Daléus vet precis lika väl som jag att det inte räcker med nationell
            lagstiftning. Där gäller det att se till att kemikalier inte klassas
            som varor. Om de klassas som varor har vi mycket svårt att förbjuda
            dem.
          </note>
          <note>
            Det är därför som vi från Miljöpartiets sida menar att detta
            att föra en bra kemikaliepolitik i dag innebär att man vågar trampa
            EU på tårna, vågar gå vidare och förbjuda de ämnen som vi inte
            vill ha i det svenska samhället, vågar ta den striden med EU,
            vågar få det prövat i EG-domstolen och vågar testa om miljögarantin
            håller eller inte. Det handlar inte alls bara om nationell lagstiftning.
            Det handlar om att våga pröva miljögarantin i EU. Om vi vågar
            det kan vi göra mycket, både med den lagstiftning som vi har i
            dag -
          </note>
          <note>
            som togs fram på 80-talet - och givetvis med den miljöbalk som
            kommer i framtiden. Det är inte där stoppet sitter i dag, utan
            det är att den svenska regeringen inte vågar tillämpa lagarna
            därför att man är rädd för att EU säger nej.
          </note>
          <note type="speaker">
            Anf. 139 ÅSA STENBERG (s):
          </note>
          <note>
            Herr talman! Vi diskuterar nu ett betänkande där utskottet behandlar
            25 motionsyrkanden från allmänna motionstiden förra året.
          </note>
          <note>
            Kemikaliekontrollen är ett av de områden där riksdagen har delegerat
            beslutanderätten till regeringen och till den myndighet som regeringen
            bestämmer, precis som Lennart Daléus var inne på. Vi har gjort
            den här delegationen i lagen om kemiska produkter.
          </note>
          <note>
            Det är där det genomförs att vi inte fattar alla beslut om detaljer.
          </note>
          <note>
            Det innebär inte att vi nonchalerar kemikaliefrågorna. Jag tror
            inte att något av partierna anser det. Vi nonchalerar inte människors
            rädsla för olika kemikalier. Åtminstone är vi socialdemokrater
            väldigt medvetna om de risker och de svårigheter som finns, inte
            minst att göra rätt avvägningar och fatta riktiga beslut.
          </note>
          <note>
            För oss lekmän, som vi riksdagsledamöter ändå får anse oss vara,
            är kemikalieområdet ett väldigt komplicerat område. Jag skulle
            tro att det är därför som vi en gång fattade beslutet om lagen
            om kemiska produkter.
          </note>
          <note>
            Ofta väcks det ändå motioner där man kräver förbud eller restriktioner
            när det gäller enstaka ämnen, vilket indirekt innebär att man
            underkänner vårt eget beslut om lagen om kemiska produkter. Samtidigt
            är det så, som Maggi Mikaelsson framhåller i sitt yrkande, att
            vi naturligtvis måste ha rättighet och skyldighet att agera när
            vi är missnöjda med regeringens och myndigheters agerande eller
            brist på agerande. Jag är beredd att hålla med om det, men jag
            menar att man skall vara varsam med den rättigheten att agera
            i särskilda fall.
          </note>
          <note>
            Vi har haft kemikalieområdet uppe till behandling förut under
            den här riksdagsperioden, och jag skulle vilja citera ur vårt
            betänkande från 1995/96:
          </note>
          <note>
            "Skulle riksdagen utan att beakta de angivna omständigheterna
            ändå göra en lång rad tillkännagivanden om de aktuella produkterna
            kan den möjligen leda till vissa miljövinster på motsvarande områden.
          </note>
          <note>
            Detta förutsätter dock att myndigheten har tillräckliga resurser
            för uppgiften och att åtgärderna är praktiskt realiserbara, vid
            sidan av allt det arbete som bedrivs på övriga områden av kemikaliekontrollen.
          </note>
          <note>
            En viktig omständighet som bör påpekas är nämligen att det utöver
            de motionsvägen aktualiserade produkterna finns andra problemområden
            som är väl så viktiga att uppmärksamma i kemikaliekontrollen.
          </note>
          <note>
            Enbart inom ramen för det begränsningsuppdrag som
          </note>
          <note>
            Kemikalieinspektionen erhållit har som målsättning beslutats
            att 25-50 nya begränsningsplaner skall utarbetas under en femårsperiod.
            Enligt utskottets mening finns det således en risk att en politisk
            detaljstyrning av myndighetsarbetet kan leda till låsningar och
            bristande flexibilitet som på längre sikt minskar effektiviteten
            i det viktiga arbetet mot hälso- och miljöriskerna i dagens industrisamhälle.
            Det bästa resultatet torde uppnås om regeringen och Kemikalieinspektionen
            som hittills arbetar med högsta möjliga ambitionsnivå inom ramen
            för de mer övergripande beslut som riksdagen fattar om mål och
            riktlinjer för kemikaliekontrollen.
          </note>
          <note>
            Det bör tilläggas att några av de i motionerna föreslagna insatserna
            förutsätter resurser och arbetsmetoder som är svåra att förena
            med utskottets karaktär av politiskt beslutsorgan med begränsade
            personalresurser."
          </note>
          <note>
            Detta var vi eniga om i utskottet och det kan vara på sin plats
            att ställa frågan till Lennart Daléus och
          </note>
          <note>
            Gudrun Lindvall om ni har ändrat er och skulle ha reserverat
            er mot den här texten i dag. Den finns för övrigt med i vårt betänkande
            nu också.
          </note>
          <note>
            När det gäller kemikalieområdet mer generellt vill jag fästa
            uppmärksamheten på något som ni tidigare har tagit upp här. Det
            pågår ett miljöbalksarbete där vi väntar på en proposition som
            förmodligen kommer i november december. Där ingår lagen om kemiska
            produkter. När den behandlas återkommer vi till detta ämne.
          </note>
          <note>
            Kemikommittén, där Lennart Daléus har funnits med, lämnade en
            rapport den 12 juni. Kommitténs uppdrag var just att göra en översyn
            av kemikaliepolitiken. Rapporten är nu ute på remiss och kommer
            förmodligen som proposition omkring miljömålen över huvud taget,
            men också kemikaliepolitiken, under våren.
          </note>
          <note>
            Lennart Daléus tog upp att det behövs en ny kemikaliepolitik.
            Det har jag ingen invändning emot.
          </note>
          <note>
            Den diskussionen får vi ta i vår.
          </note>
          <note>
            Det finns, herr talman, enligt min mening ingen anledning att
            i dag gå in på detaljer när det gäller enskilda kemikalier. Därför
            yrkar jag bifall till betänkandet och avslag på samtliga reservationer.
          </note>
          <note type="speaker">
            Anf. 140 LENNART DALÉUS (c) replik:
          </note>
          <note>
            Herr talman! Jag tycker att Åsa Stenberg har ett sympatiskt förhållningssätt
            till frågorna och motionerna. Jag vill bara anmärka på att Åsa
            Stenberg säger att vi får vänta tills det förmodligen kommer propositioner.
            Det har vi i och för sig lockats med på en del områden tidigare,
            men blivit åtminstone tidsmässigt gruvligt besvikna.
          </note>
          <note>
            Jag skall inte haka mig fast längre vid PVC-
          </note>
          <note>
            frågan. Jag hoppas att Kemikommitténs utredning kommer att betraktas
            som bra, för det är den.
          </note>
          <note>
            Om man knuffar frågor framför sig på det här sättet kräver det
            ett parallellt politiskt agerande som är utåtriktat eller opinionsbildande.
            Det kräver tydliga starka tag från, i det här fallet, miljöministern
            när det gäller förhållningssättet till t.ex. PVC. Det är tystnaden
            och väntandet på material som gör att andra länder, andra organisationer
            och andra samhällssektorer hinner före oss beslutsfattare som
            opinionsbildare. Jag tycker att det är litet synd.
          </note>
          <note type="speaker">
            Anf. 141 ÅSA STENBERG (s) replik:
          </note>
          <note>
            Herr talman! Jag har ingen annan uppfattning. Jag tycker att
            det är bra om vi alla är ute och profilerar miljöfrågorna och
            tar upp de viktiga frågorna. Vi kanske inte alltid är överens
            om vilka frågor som är de allra viktigaste. Jag tycker, när det
            gäller PVC-
          </note>
          <note>
            frågan, att riksdagen tidigare mycket klart har uttalat vad man
            tycker. Den frågan kommer ju också tillbaka när Kemikommitténs
            arbete diskuteras under våren.
          </note>
          <note>
            Jag är övertygad om att det kommer en proposition om miljömålen,
            även om Lennart Daléus inte är det.
          </note>
          <note>
            När det gäller PVC-frågan tycker jag också att det kan vara olyckligt
            att gå in på en sådan detalj som i reservation 4 om barn under
            ett år. Det kan missförstås. Det kan av människor tolkas som att
            det är ofarligt för andra användningsområden.
          </note>
          <note type="speaker">
            Anf. 142 GUDRUN LINDVALL (mp) replik:
          </note>
          <note>
            Herr talman! Om man tittar på de ämnen vi har tagit upp den här
            gången kan man se att när det gäller skadliga ämnen i persondatorer
            säger vi att det behöver genomföras undersökningar och att vi
            anser att den svenska regeringen i alla internationella sammanhang
            skall agera för att bromerade flamskyddsmedel försvinner.
          </note>
          <note>
            Jag tycker att det är konstigt att vi inte har fått gehör för
            detta. När det gäller bromerade flamskyddsmedel borde Sverige
            verkligen agera. Det är ämnen som vi vet är mycket otäcka. De
            finns i många produkter över hela världen.
          </note>
          <note>
            När det gäller förbud mot blyhagel och blysänken säger vi att
            vi vill att regeringen skall ta fram en avvecklingsplan. Det innebär
            att vi inte kräver beslut i dag.
          </note>
          <note>
            Vi är mycket medvetna om den hantering som sker. Jag ångrar att
            jag inte reserverade mig mot det stycke som fanns i betänkandet.
            Jag anser att en delegation alltid måste kunna omvärderas.
          </note>
          <note>
            Jag menar också att regeringens ambition på det kemikaliepolitiska
            området har sjunkit och är för låg.
          </note>
          <note>
            Om man som politiskt parti anser att ambitionen är för låg måste
            man agera även i sådant som verkar vara enskilda ämnen för att
            få regeringen att sätta fart på kemikaliepolitiken igen.
          </note>
          <note>
            I den utredning som Åsa Stenberg hänvisar till fanns det tydligen
            inte plats för de, än så länge, litet mindre partierna. Det beklagar
            jag, eftersom det är mycket viktigt att få fram en ny kemikaliepolitik.
            Jag hade verkligen önskat att regeringen hade ansett att det var
            en utredning som alla partier i riksdagen skulle haft möjlighet
            att delta i.
          </note>
          <note type="speaker">
            Anf. 143 ÅSA STENBERG (s) replik:
          </note>
          <note>
            Herr talman! Gudrun Lindvall tar upp blyhagel och bromerade flamskyddsmedel.
            Jag menar ju inte att vi skall fatta beslut. Det har jag klart
            sagt. Men
          </note>
          <note>
            Kemikalieinspektionen jobbar ju med båda de här frågorna. Jag
            har full tilltro till att de kommer med nya förslag. Senast 1997
            har Kemikalieinspektionen lämnat en redovisning för vad de anser
            behöver göras vidare.
          </note>
          <note>
            Det är ett bra exempel på att detta faktiskt kan fungera.
          </note>
          <note type="speaker">
            Anf. 144 GUDRUN LINDVALL (mp) replik:
          </note>
          <note>
            Herr talman! I så fall är det ju ändå underligare att motionen
            avslås. Om regeringen anser att någonting är på gång och att det
            är något som regeringen vill borde det ha varit svaret. Men så
            är det ju inte. Jag menar att just bromerade flamskyddsmedel,
            Åsa
          </note>
          <note>
            Stenberg, är något som vi verkligen måste titta på. Vi diskuterar
            försiktighetsprincip och substitutionsprincip. Är det något de
            måste användas på så är det bromerade flamskyddsmedel, för de
            har visat sig vara oerhört otäcka. Det är naturligtvis inte bara
            i Sverige de används. Ett problem är ju att EU tillåter dem. De
            ingår i varor och så skeppas de runt.
          </note>
          <note>
            Jag skulle önska, om man nu får göra det, att regeringen i arbetet
            internationellt ville använda både substitutionsprincipen och
            försiktighetsprincipen även när det gäller enskilda ämnen. Det
            tror jag är enda sättet att mota nya miljökatastrofer i grind.
          </note>
          <note>
            Sverige har, eller har i alla fall haft, ett högt anseende när
            det gäller kemikalier. Enligt Miljöpartiets uppfattning agerar
            regeringen alldeles för sällan och för tamt.
          </note>
          <note>
            Om vi ser på vilka som tar initiativet i EU i dag ser vi att
            det brukar vara Holland eller Danmark. Vi skulle önska att regeringen
            såg till att ta initiativet på kemikaliesidan, och fortsätta den
            kemikaliepolitik som bedrevs på 1980-talet. Blunda inte för möjligheten
            att utnyttja miljögarantin.
          </note>
          <note type="speaker">
            Anf. 145 ÅSA STENBERG (s) replik:
          </note>
          <note>
            Herr talman! Jag ifrågasätter inte Gudrun Lindvalls goda vilja
            att förbättra kemikaliepolitiken och att få ett bra resultat.
            Men jag ifrågasätter om vi riksdagsledamöter kan göra rätt bedömningar
            när det gäller detaljfrågor såsom flamskyddsmedel eller bly, och
            exakt när de ska utfasas ur samhället.
          </note>
          <note>
            Vi kan inte fatta sådana beslut, tycker jag. Vi har inte tillräcklig
            kunskap. Vi kan fatta fel beslut. Därför tycker jag att kammaren
            är fel ställe att föra den detaljerade diskussionen. Vi är inte
            så kunniga på området som vi borde vara. Vi får använda oss av
            de kloka, kompetenta tjänstemän som finns på departement och i
            myndigheter.
          </note>
          <note type="speaker">
            Anf. 146 LENNART FREMLING (fp):
          </note>
          <note>
            Herr talman! PVC-plasten har blivit behandlad som en häxa - ja,
            jag menar faktiskt att det bedrivs en häxjakt mot PVC. Hur jagade
            man häxor på 1600-
          </note>
          <note>
            talet? Jo, genom att ge intryck av en verklighet som inte existerade.
            På s. 11 i betänkandet och särskilt i reservation 4 gör man just
            detta, trots att jag vid utskottets sammanträde kraftfullt framhöll
            att det tidigare betänkandet riktar in sig mot de skadliga tillsatserna
            i dagens PVC och inte mot PVC som sådant. Och
          </note>
          <note>
            Lennart Daléus vill rikta in sig mot PVC generellt.
          </note>
          <note>
            I mitt särskilda yttrande nr 3 i dagens betänkande har jag därför
            beskrivit hur man med ett kort lösryckt citat ger ett felaktigt
            intryck om ett generellt utdömande av PVC. För övrigt vill jag
            nu bara uppmana till läsning av betänkandet från november 1995,
            där utskottet ägnat 69 sidor åt enbart PVC-frågan.
          </note>
          <note>
            Det stör mig när man försöker glida i ståndpunkter och vill ge
            sken av att riksdagen beslutat att PVC-
          </note>
          <note>
            plasten bör avvecklas. I reservation 4 från Centerpartiet går
            man sedan vidare och framhåller att riksdagens beslut skyndsamt
            bör överföras till praktiskt handlande. Och då föreslår man att
            PVC skall avvecklas i produkter till barn under ett år, vilket
            förstås låter behjärtansvärt. Men man står på mycket bräcklig
            grund.
          </note>
          <note>
            Förvisso finns det mycket i vår slösande västerländska livsstil
            som behöver ändras för att vi skall få ett långsiktigt hållbart
            samhälle. Vi liberaler är bredda till ändringar som är till nytta
            för kommande generationers miljö och den biologiska mångfalden.
            Då är det mycket viktigt att vi riktar in oss mot det som är mest
            angeläget först. Därför tror jag att det är ineffektivt att generellt
            döma ut PVC. Men den signal som vi skall sända till industrin
            är att man skall kraftsamla för att få bort de skadliga tillsatserna.
            Då kanske PVC rätt använt kan bli ett bra material som håller
            länge och bidrar till att man hushållar med naturresurserna. Då
            kanske det blir så som Naturvårdsverkets representant bedömde
            vid utfrågningen i april 1995, nämligen att om man eliminerar
            en del problem kan det inte uteslutas att PVC kan passa i ett
            kretsloppssamhälle.
          </note>
          <note>
            Jag vill ta tillfället i akt och kommentera Lennart
          </note>
          <note>
            Daléus angrepp på Folkpartiet här. Lennart Daléus säger att Folkpartiet
            har gjort ett obegripligt trixande med ord. Jag har lyft fram
            vissa formuleringar ur det gamla betänkandet, men i huvudsak hänvisar
            jag till läsning av det kompletta betänkandet. Det går inte att
            bara ta upp lösryckta citat.
          </note>
          <note>
            Vi i Folkpartiet står fast vid den linje som vi tidigare har
            drivit. Vi ställer upp på de beslut som föreslås i det aktuella
            betänkandet och i det tidigare betänkandet fullt ut. Vi hade ingen
            reservation till det betänkandet såsom moderaterna hade.
          </note>
          <note>
            Jag vill tvärtom hävda att det är Centerpartiet som trixar med
            citaten, men man får inte stöd av något annat parti för sin reservation
            nr 4.
          </note>
          <note>
            Jag kan instämma i det kloka anförande som Åsa
          </note>
          <note>
            Stenberg höll. Hon beskrev på ett generellt sätt hur vi bör föra
            en klok kemikaliepolitik. Sedan kan man i och för sig önska att
            utvecklingen skulle gå snabbare än vad den faktiskt gör.
          </note>
          <note>
            Jag hade ett tankeutbyte med miljöministern vid en frågestund
            för en kort tid sedan angående miljöbalken. Miljöministern sade
            då att den som väntar på något gott väntar aldrig för länge. Nog
            tycker jag att vi har väntat för länge på att få en färdig miljöbalk.
          </note>
          <note>
            Det försvårar miljödiskussionen att vi fortfarande står kvar
            vid en rätt så vildvuxen flora av miljölagar.
          </note>
          <note>
            Sedan kan jag också instämma i mycket av det som Lennart Daléus
            sade inledningsvis. Särskilt viktigt är det ju att vi bedriver
            ett internationellt arbete så att vi får fram beslut som bygger
            på de forskningsunderlag som är ganska svåra och dyrbara att ta
            fram.
          </note>
          <note>
            Det är först genom att ta del av allt tekniskt komplicerat underlag
            som vi kan fatta rätt beslut och slussa oss vidare in i framtiden
            i det så komplicerade ämnesområde som kemikalierna utgör. Visst
            är det önskvärt att vi snabbare klarar ut detta, men jag hoppas
            att de inblandade arbetar så fort det går.
          </note>
          <note type="speaker">
            Anf. 147 LENNART DALÉUS (c) replik:
          </note>
          <note>
            Herr talman! Det spelar ju inte mig någon roll om
          </note>
          <note>
            Folkpartiet vill halka efter i den här diskussion och låta andra
            länder och organisationer gå före. Det är mig fullständigt egalt.
          </note>
          <note>
            Jag kan försäkra Lennart Fremling att utskottet visste vad utskottet
            beslöt när utskottet beslöt det som utskottet beslöt. Så var det.
            Jag brukar inte diskutera hur utskottet fattar sina beslut, men
            jag kan litet dunkelt säga att vi knådade dessa meningar fram
            och tillbaka väldigt noggrant. Vi var väldigt klara över när vi
            talade om dagens PVC och om PVC generellt, när vi talade om tillsatser
            och när vi inte talade om tillsatser. Vi var mycket klara över
            den frågan.
          </note>
          <note>
            Det kan vara så att Lennart Fremlings minne sviker honom, eftersom
            han nog inte var med på det sammanträdet då knådandet ägde rum.
            Detta kan möjligen bidra till minnesluckan.
          </note>
          <note>
            Jag kommer också väldigt tydligt ihåg att det under den tiden
            ägde rum aktiviteter som ville få utskottet att inta en annan
            position i frågan. Det gäller inte minst ett stort företag i Lennart
            Fremlings hemstad som skickade många fax och agerade mycket tydligt
            för att man skulle behålla ett mjukare förhållningssätt till PVC.
          </note>
          <note>
            Att utskottet vet vad utskottet har beslutat, det tror jag att
            Lennart Fremling kan vara övertygad om.
          </note>
          <note type="speaker">
            Anf. 148 LENNART FREMLING (fp) replik:
          </note>
          <note>
            Herr talman! Jag vet inte vad Lennart Daléus vill antyda med
            att tala om företag. Vårt ställningstagande är gjort med utgångspunkt
            från de grunder som vi har.
          </note>
          <note>
            Vi låter oss inte påverkas speciellt av något särskilt företags
            intressen. Vi sätter konsumentens och allmänhetens intressen främst.
            Det är utgående från detta som vårt ställningstagande är gjort.
          </note>
          <note>
            Det är klart att jag som suppleant kanske inte har deltagit i
            samtliga sammanträden, men jag kan läsa i texterna. Jag anser
            att de väldigt tydligt markerar att ställningstagandet riktar
            sig emot de skadliga tillsatserna i dagens PVC och inte generellt
            mot PVC som sådant. Det måste ju vara det som står i de tämligen
            omfattande texterna som avses. Jag vill ändå hävda att
          </note>
          <note>
            Centerpartiet har trixat med texterna när man tolkar det så att
            man skall gå vidare med riksdagens beslut.
          </note>
          <note type="speaker">
            Anf. 149 LENNART DALÉUS (c) replik:
          </note>
          <note>
            Herr talman! Jag förstår att Lennart Fremling tycker det, men
            nu är det inte Centerpartiets text vi talar om utan det är utskottsmajoritetens
            text. Det är möjligt att utskottets majoritet trixar med sin egen
            text, men det har jag i och för sig svårt att se nyttan med.
          </note>
          <note>
            Det vi talar om utskottsmajoritetens dåvarande och nuvarande
            text. Det som vi försöker göra klart och arbeta utifrån är den
            gemensamma grund som utskottet lagt fast i och med synsättet att
            PVC inte hör hemma i kretsloppssamhället. Vi säger inte att dagens
          </note>
          <note>
            PVC inte hör hemma i kretsloppssamhället, och vi säger inte att
            dagens PVC med vissa tillsatser inte hör hemma i kretsloppssamhället.
            Vi säger att PVC inte hör hemma i kretsloppssamhället. Däri finns
            naturligtvis en signal till omvärlden: Vänligen bete er på det
            sättet att PVC försvinner ur hanteringen. Jag tycker att det är
            ett enkelt och bra budskap som utskottet har skickat ut. Men som
            jag har sagt förut vore det kanske klokt att också ta ett första
            konkret steg från politiskt håll. Det har vi rekommenderat i vår
            reservation. Det är den ni har förfäktat. För min del tror jag
            att vi har en bra början på detta. Det hade blivit en ännu bättre
            början med ett bifall till vår reservation.
          </note>
          <note type="speaker">
            Anf. 150 LENNART FREMLING (fp) replik:
          </note>
          <note>
            Herr talman! Vi talar om två olika saker. Vi talar om utskottsmajoritetens
            text, men vi talar också om den reservation som Centerpartiet
            har skrivit, där man bygger vidare på formuleringarna som om det
            vore
          </note>
          <note>
            PVC generellt som skulle avvecklas. Jag hävdar alltså att utskottsmajoriteten
            i sin text på s. 11 har valt att citera olämpliga meningar, t.ex.
            meningen där man säger att PVC inte hör hemma i kretsloppssamhället.
          </note>
          <note>
            Det är faktiskt så att man i det gamla betänkandet säger: Det
            är enligt utskottets mening möjligt att göra en helhetsbedömning
            av hanteringen av dagens PVC i alla dess led från plåttillverkning
            och avfall. En sådan helhetsbedömning visar osv.
          </note>
          <note>
            I och med denna skrivning är det dagens PVC det gäller. Det blir
            nästan litet löjligt att behöva strida om de exakta formuleringarna.
            Men jag hävdar bestämt att det som vi har beslutat i riksdagen
            är att vi måste rikta oss mot de skadliga tillsatserna i dagens
            PVC.
          </note>
          <note type="speaker">
            Anf. 151 GUDRUN LINDVALL (mp) replik:
          </note>
          <note>
            Herr talman! Det är intressant att höra Lennart
          </note>
          <note>
            Fremling diskutera, därför att det blir väldigt sofistikerat
            om vad det står här och där. Det intressanta är ju om man tycker
            att PVC, polyvinylklorid, passar eller inte i ett samhälle som
            är ekologiskt, långsiktigt hållbart. Det är ju det vi skall försöka
            översätta kretsloppssamhället med nu. Nu kallar vi det för någonting
            annat: ekologiskt, långsiktigt hållbart. Termerna växlar.
          </note>
          <note>
            Vi från Miljöpartiets sida har väldigt svårt att förstå hur Folkpartiet
            kan anse att ett sådant ämne som orsakar problem i alla hanteringsled
            hör hemma i ett samhälle som skall vara ekologiskt, långsiktigt
            hållbart. Då spelar det ingen roll, Lennart Daléus, om man leker
            med orden. Det är den grundläggande frågan det handlar om: Passar
            polyvinylkloriden med alla dess miljöproblem vid tillverkning
            osv. verkligen i ett samhälle som skall vara avgiftat? Sedan kan
            man diskuterat tillsatserna, för de är också otäcka. Men även
            polyvinylkloriden med dess klorinnehåll är otäckt.
          </note>
          <note>
            En sak skall man ha klart för sig, Lennart Daléus, nämligen att
            allting sprider sig och ingenting försvinner. De ämnen som vi
            får in i kretsloppet är inte roligare därför att de cirklar runt
            där. De skall inte vara där! Har vi inte kommit så långt i diskussionen
            att vi inser att kemikalier inte är roligare därför att de kilar
            runt? De skall bort, för de sprider sig och hamnar där de inte
            skall vara. De orsakar problem i det biologiska livet, där de
            inte skall vara. Vi har redan i dag ämnen som påminner om hormoner,
            ämnen som börjar att påminna om enzymer, ämnen som lurar celler,
            och många av dessa ämnen finns i PVC.
          </note>
          <note>
            Klor är, Lennart Fremling, ett av de aggressivaste och mest reaktiva
            grundämnen som finns. Det hör definitivt inte hemma i kretsloppssamhället.
            Jag har svårt att förstå Folkpartiets åsikt. Jag har också svårt
            att förstå att det blir så väldigt besvärligt så fort det blir
            konkret. Så länge det är allmänt går det bra att prata. Men när
            det blir konkret, då backar man.
          </note>
          <note type="speaker">
            Anf. 152 LENNART FREMLING (fp) replik:
          </note>
          <note>
            Herr talman! I det betänkande som vi nu behandlar har ju utskottsmajoriteten
            ansett att vi inte skall gå in på någon djupare sakdiskussion
            om PVC som sådant, eftersom vi kommer att återkomma till PVC-
          </note>
          <note>
            frågan i stort under innevarande riksmöte.
          </note>
          <note>
            Det finns ju vissa ordningar som bör följas när vi skall fatta
            beslut. Det finns ju en utredning om kemikaliepolitiken, som nyligen
            har lagts fram. Den skall väl behandlas i sedvanlig ordning med
            remisser, och regeringen skall väl så småningom komma med förslag
            med utredningen som underlag. Då får vi naturligtvis ta ställning.
          </note>
          <note type="speaker">
            Anf. 153 GUDRUN LINDVALL (mp) replik:
          </note>
          <note>
            Herr talman! Jag hade absolut inte tänkt föra någon PVC-debatt
            här. Men det är Lennart Fremling som trasslar in sig i PVC:n.
            Det är Lennart Fremling som börjar att diskutera om ifall det
            passar i kretsloppssamhället, om det i betänkandet står dagens
          </note>
          <note>
            PVC osv. Ibland brukar man säga att det dunkelt sagda är det
            dunkelt tänkta.
          </note>
          <note>
            När det gäller Folkpartiets syn på vad som passar i kretsloppsamhället
            och inte måste jag säga det är mycket dunkelt. Gå hem på er kammare
            och tänk igen!
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 17.55 att ajournera förhandlingarna till
            kl 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            13 § (forts.) Kemikaliekontroll (forts. JoU4)
          </note>
          <note type="speaker">
            Anf. 154 MAGGI MIKAELSSON (v):
          </note>
          <note>
            Fru talman! Det här blir kanske en lång debatt.
          </note>
          <note>
            Den började ju redan långt före middagsuppehållet.
          </note>
          <note>
            Jag delar många av de synpunkter som då kom fram, dels om behovet
            av en ny kemikaliepolitik, dels om att Sverige har tappat tempo
            när det gäller hanteringen av kemikaliefrågorna. Jag tycker att
            det vore bra om regeringen ville texta miljögarantin mot EU:s
            regelverk. Jag har en känsla av att den är ganska tandlös, och
            detta skulle man då få prövat.
          </note>
          <note>
            Kemikaliefrågorna är komplexa och svåra. Vi har från Vänsterpartiet
            valt att inte reservera oss när det gäller det här betänkandet.
            Det beror självklart inte på att vi tycker att spörsmålet är oviktigt.
            Tvärtom känner vi en stor oro för den mängd av kemikalier som
            sprids i naturen och även hos oss människor. Jag tycker inte heller
            att det är helt enkelt att hantera denna fråga här i riksdagen.
          </note>
          <note>
            Det finns väldigt många olika enskilda ämnen och kombinationer
            av dem. Vi vet i dag väldigt litet om de långsiktiga effekterna
            av alla dessa ämnen. Samtidigt tycker jag att det är svårt att
            från riksdagens sida fatta beslut om enskilda ämnen. Jag tror
            nämligen att vi har svårt att bedöma vilka alternativen är.
          </note>
          <note>
            Däremot är det viktigt att vi agerar och reagerar när vi tycker
            att någonting går snett. Jag tycker att det är en bra ordning
            som vi i dag har, där riksdagen fattar beslut gentemot regeringen
            och den organisation som regeringen väljer för att ta hand om
            dessa frågor, för det mesta Kemikalieinspektionen.
          </note>
          <note>
            Kemikommittén har lagt fram sitt betänkande, som för närvarande
            bearbetas. Jag tycker att det är viktigt att regeringen ser till
            att man snabbt kommer fram med förslag till en ny kemikaliepolitik,
            så att vi får fart på frågorna.
          </note>
          <note>
            Kemikaliefrågorna behandlas självfallet också i arbetet med miljöbalken,
            så det händer saker och ting.
          </note>
          <note>
            Det har varit en livlig diskussion om PVC som ett av de enskilda
            men ändå mycket sammansatta ämnen som vi hanterar i Sverige i
            dag. Jag står självklart bakom det betänkande som vi i ganska
            stor enighet tog i riksdagen för något år sedan om att PVC inte
            hör hemma i kretsloppssamhället. Samtidigt är PVC i dag så väldigt
            vanligt, och det måste komma fram nya förslag. Framför allt handlar
            det om tillsatserna, men det är problem i hela hanteringen av
            PVC, från framställningen av klor till dess att ämnet har blivit
            destruerat eller återbördat till sina beståndsdelar i naturen,
            om det nu någonsin blir det.
          </note>
          <note>
            Detta vet vi inte, och vi borde därför tillämpa försiktighetsprincipen
            och utbytesprincipen eller substitutionsprincipen t.ex. när det
            gäller PVC, där man vet att det går.
          </note>
          <note>
            Kemikaliefrågan är komplex också på andra sätt.
          </note>
          <note>
            Det är för många människor i dag skrämmande att vi känner till
            så litet om alla de olika kemikalierna och föreningarna av dem
            som finns samt vilka effekter de får. Det är lätt att skrämmas,
            kanske i onödan eller kanske alldeles av nödvändighet - vi skall
            vara oroliga och ängsliga. Men det finns också en risk i att vi
            väljer ut några ämnen som vi säger är farligast och som måste
            undvikas, samtidigt som vi inte vet vilka alternativen är.
          </note>
          <note>
            Man skall inte ropa "Vargen kommer!" När vargen sedan kommer
            tror kanske ingen att den är farlig.
          </note>
          <note>
            För hela komplexet med kemikalier som används i dag är det viktigt
            att vi hittar en strategi där vi faktiskt tillämpar de principer
            som jag nyss nämnde, försiktighetsprincipen och substitutionsprincipen,
            där alternativ finns. Där det inte finns alternativ måste vi se
            till att användningen begränsas.
          </note>
          <note>
            För att återigen kort säga något om PVC kan vi se att det för
            viss typ av sjukvårdsmaterial i dag är svårt att hitta alternativ.
            När det t.ex. gäller avloppsledningar skulle det däremot gå alldeles
            utmärkt att hitta alternativ till PVC. Detta visar hur komplex
            frågan är.
          </note>
          <note>
            Vi har, som jag sagt, valt att inte reservera oss i den här frågan,
            bl.a. därför att kemikaliefrågorna har hanterats tidigare under
            mandatperioden. Jag förväntar mig dock att regeringen återkommer
            med förslag till en ny kemikaliepolitik nu när frågan är utredd
            och det föreligger ett betänkande från Kemikommittén.
          </note>
          <note type="speaker">
            Anf. 155 KIA ANDREASSON (mp) replik:
          </note>
          <note>
            Fru talman! I detta betänkande behandlas 26 motionsyrkanden om
            kemikaliekontroll. Det visar på ett stort intresse för det här
            ämnet. Men riksdagsledamöter kan inom kemikalieområdet inte yrka
            på lagförslag som syftar till att förbjuda, inskränka eller meddela
            andra villkor för användning av specificerade kemiska produkter
            och varor eller varugrupper. Alla motionerna avslås alltså.
          </note>
          <note>
            Riksdagen har delegerat beslutanderätten till regeringen eller
            den myndighet regeringen bestämmer.
          </note>
          <note>
            Jag anser att detta bör ändras. Kemikaliesamhället utgör den
            största faran för vår överlevnad, och det är verkligen i högsta
            grad en politisk fråga.
          </note>
          <note>
            Några ledamöter säger att detta är så komplicerat att vi inte
            skall syssla med det. Så har det alltid sagts i heta frågor. Så
            var det när vi skulle diskutera kärnkraften. I början hörde man
            också då att detta är så komplicerat att vi måste låta våra experter
            avgöra.
          </note>
          <note>
            Jag tycker att det när det gäller vår överlevnad inte är så komplicerat
            att vi inte kan sätta oss in i problemställningarna. Det har vi
            också visat att vi mycket väl kan.
          </note>
          <note>
            Det finns i dag minst 20 000 kemiska ämnen och ungefär 60 000
            kemiska produkter enbart på den svenska marknaden. Det tillkommer
            flera tusen nya varje år. På 30 år har antalet kemiska ämnen ökat
            40
          </note>
          <note>
            gånger, och kunskaperna om hur produkterna påverkar miljön är
            i de flesta fall bristfälliga. Det hjälper inte om vi har tjänstemän
            som skall avgöra detta. Det finns tillfredsställande toxikologiska
            data för mindre än 10 % och om skador på miljön för mindre än
            1 %.
          </note>
          <note>
            Endast en del av kemikalierna kan identifieras genom analyser,
            och ett stort antal ligger under mätgränsen men kan utveckla en
            giftverkan utan att vi vet om det.
          </note>
          <note>
            Nedbrytningsprodukterna är i regel okända.
          </note>
          <note>
            Detta är därför en viktig fråga att fatta politiska beslut om.
            Lennart Daléus sade att vi behöver en ny kemikaliepolitik. Ja,
            det är verkligen angeläget, och därför måste vi alla hjälpas åt
            att förändra kemikaliepolitiken i ett mycket snabbare tempo, som
            en motkraft mot den snabba utvecklingen när det gäller att släppa
            ut de här kemikalierna i vår miljö.
          </note>
          <note>
            Jag skall prata om en motion som handlar om båtbottenfärg med
            triazin och koppar. Triazin, med handelsnamnet Irgarol, är 60
            gånger giftigare än koppar. Båda ämnena hotar blåstången runt
            våra kuster.
          </note>
          <note>
            Dessa ämnen är avsedda att döda blåstång och andra alger; de
            används nämligen för att förhindra påväxt på fritidsbåtar.
          </note>
          <note>
            Blåstången är en alg som är oerhört viktig för det marina livet
            och dess ekosystem. En förutsättning för att en produkt skall
            kunna godkännas av Kemikalieinspektionen är att nyttan av produkten
            uppväger dess risker. Jag anser att nyttan i detta fall inte uppväger
            risken att blåstångsbeståndet minskas med 50 % och på sikt helt
            utrotas, när det går att rengöra fritidsbåtarna mekaniskt. Det
            skulle vara relativt enkelt att inrätta rengöringsstationer i
            småbåtshamnar.
          </note>
          <note>
            Jag kan som sagt inte yrka bifall till en reservation, därför
            att bestämmelserna är som de är i dag.
          </note>
          <note>
            Jag har två gånger skrivit motioner - detta är andra gången -
            om fyrverkeripjäser. Jag har ingen reservation, men jag yrkar
            bifall till motion 1996/97
          </note>
          <note>
            Jo776, yrkande 2. I den föreslår jag att riksdagen som sin mening
            skall ge regeringen till känna vad i motionen anförs om innehållsdeklaration
            på fyrverkerier.
          </note>
          <note>
            Det kan inte vara ett för stort krav att man visar vad dessa
            fyrverkeripjäser innehåller.
          </note>
          <note>
            Förra gången jag lämnade denna motion fick den en väldigt dålig
            behandling. Det gjordes bara sprängämnestekniska eller pyrotekniska
            bedömningar, och det vara bara fabriker som fick säga vad de tyckte
            om motionen. Jag riktade motionen just mot hälsa och miljö. Denna
            gång har den behandlats bättre i utskottet.
          </note>
          <note>
            Något som har stött min motion är resultatet från de ordentliga
            mätningar som Miljö- och hälsoskyddsnämnden i Stockholm gjorde
            efter vattenfestivalens fyrverkerier. Man har uppmätt ett utsläpp
            av 90 kg koppar, 70 kg bly, 20 kg antimon, 50 kg strontium,
          </note>
          <note>
            180 kg barium, 280 kg aluminium, 2 kg krom, 120 kg zink, 5 kg
            nickel, 10 kg vanadin, 4 kg kadmium, 2 kg kobolt, 70 kg mangan,
            0,04 kg kvicksilver och 2 kg arsenik.
          </note>
          <note>
            Man kan fråga sig om vi skall tillåta detta. Nedfallet sker på
            ett avstånd av 1-4 km från platsen där raketerna avfyrats.
          </note>
          <note>
            Utskottet säger att det dock gäller ett punktutsläpp och att
            siffrorna inte är så höga om man tänker på hur stora utsläppen
            är på ett helt år. Så kan man alltid resonera, men det totala
            utsläppet är ju beroende av alla punktutsläpp. När verksamheten
            inte är nödvändig, och när det släpps ut så många kilon av dessa
            ämnen, är det klart att utsläppen måste begränsas. Det måste vara
            en självklarhet. Man måste tvinga tillverkarna att använda andra
            ämnen, om det nu skall få finnas fyrverkerier.
          </note>
          <note>
            För att göra andra privatpersoner, organisationer och förvaltningar
            uppmärksamma på riskerna vill jag som sagt att det åtminstone
            skall införas en bestämmelse om innehållsdeklaration på fyrverkerierna,
            så att vi kan ta ställning. Vi borde införa ett system med tillståndsgivning.
            Så resonerar man i Stockholms stad.
          </note>
          <note>
            Man kan inte behandla kemikalier som vilken vara som helst och
            låta marknadskrafterna tjäna pengar. Vi måste ha väldigt noggranna
            bestämmelser.
          </note>
          <note type="speaker">
            Anf. 156 MAGGI MIKAELSSON (v) replik:
          </note>
          <note>
            Fru talman! Det är inte min avsikt att förlänga debatten, men
            jag vill ändå ställa en fråga tillbaka till
          </note>
          <note>
            Kia Andreasson eftersom hon tog upp dessa frågor.
          </note>
          <note>
            Jag delar uppfattningen att politiska beslut måste ligga till
            grund och att vi inte skall överlåta till experterna att fatta
            alla beslut, men jag tror däremot inte att det är lämpligt att
            vi som enskilda riksdagsledamöter fattar alla beslut på detaljnivå.
            Jag tycker att frågan är alldeles för svår för det. Jag tycker
            att vi behöver ha experterna som hjälp. De måste ge oss ett bra
            underlag som vi sedan skall fatta beslut utifrån. Jag tycker att
            den ordningen fungerar bra.
          </note>
          <note>
            Jag delar Kia Andreassons oro både när det gäller fyrverkeripjäser
            och båtbottenfärger. Fyrverkeripjäser kan man kanske låta bli
            att använda, men jag vet inte om det bästa sättet att bli av med
            de skadliga båtbottenfärgerna är att förbjuda de ämnen som Kia
            Andreasson har tagit upp i sin motion. Jag vet inte om det är
            den bästa lösningen vad gäller att klara kemikaliehanteringen.
          </note>
          <note>
            Hur tänker Kia Andreasson sig att det skulle fungera om vi skulle
            fatta dessa beslut här i kammaren?
          </note>
          <note type="speaker">
            Anf. 157 KIA ANDREASSON (mp) replik:
          </note>
          <note>
            Fru talman! Om jag vänder på frågan kan jag säga att jag inte
            tror att någonting blir bättre av att överlämna det till myndigheter
            och tjänstemän. Jag tror att man måste samarbeta. Jag tycker inte
            att vi skall delegera initiativrätten i dessa frågor, utan vi
            skall kunna lägga fram förslag. När vi vet att ett ämne är farligt
            och vi har alternativ skall vi kunna ta initiativ här i
          </note>
          <note>
            Sveriges riksdag. Förslagen skall beredas på samma sätt som andra
            förslag. Vi gör ju så hela tiden här.
          </note>
          <note>
            Varför skulle det vara någon skillnad just när det gäller kemikaliekontroll?
            Vi begär utredningar och får tillbaka utlåtanden. Vi tar ställning.
            Jag tycker att det borde vara precis samma just i denna angelägna
            fråga.
          </note>
          <note type="speaker">
            Anf. 158 MAGGI MIKAELSSON (v) replik:
          </note>
          <note>
            Fru talman! Det är precis så det är. Vi tar upp frågorna i motioner.
            Vi agerar. Regeringen tar till sig det vi gör på olika sätt. Om
            regeringen inte gör det är det ett problem, men det är ett politiskt
            problem som beror på andra saker. Men frågorna hanteras.
          </note>
          <note>
            Just när det gäller dessa båtbottenfärger finns det anvisningar
            från Kemikalieinspektionen. Det har gjorts en utredning om frågan
            om fyrverkeripjäser.
          </note>
          <note>
            Kia Andreasson hänvisar till den. Det måste i sin tur leda till
            att man gör någonting åt frågan.
          </note>
          <note>
            Jag tycker inte att vi hanterar dessa frågor sämre än andra frågor
            här i riksdagen rent principiellt. Däremot tycker jag att man
            från regeringens håll och från
          </note>
          <note>
            Kemikalieinspektionen gör för litet. Men det är inte det som
            det handlar om egentligen. Såvitt jag förstår vill Kia Andreasson
            och Miljöpartiet i väldigt stor utsträckning förbjuda enskilda
            kemikalier från riksdagens talarstol, i princip. Det tycker inte
            jag är ett riktigt bra sätt att hantera kemikaliefrågorna. Jag
            tycker att de är för stora och för viktiga för det.
          </note>
          <note type="speaker">
            Anf. 159 KIA ANDREASSON (mp):
          </note>
          <note>
            Herr talman! Det är i synen på den frågan som vi skiljer oss
            åt, Maggi Mikaelsson. Jag kan i detta betänkande inte reservera
            mig. Det går inte just i dessa kemikaliekontrollfrågor. Jag kan
            inte reservera mig och skicka ärendet vidare, utan frågorna har
            helt överlåtits på myndigheter och på regeringen.
          </note>
          <note>
            Det gäller ju, det har vi alla konstaterat här, att trycka på
            mycket kraftigare. Då är den ordning vi har i dag inte tillräcklig,
            utan vi måste ändra på den på något sätt, så att vi kan ge uppdrag,
            så att vi kan reservera oss och få frågorna utredda på ett annat
            sätt.
          </note>
          <note>
            Om vi är eniga här i riksdagen borde vi också ha en möjlighet
            att förhindra användningen av en kemikalie, till förmån för en
            bättre metod.
          </note>
          <note type="speaker">
            Anf. 160 ELISA ABASCAL REYES (mp):
          </note>
          <note>
            Fru talman! Det är bra att den här sista debatten har kommit
            upp. Den är oerhört intressant, och det är synd att fler inte
            är här i den här sena timmen för att ta del av den.
          </note>
          <note>
            Visserligen är det självklart att politiker skall delegera tekniska
            beslut till experter. Experter har en oerhört viktig och ansvarsfull
            roll i statsapparaten och i den politiska beslutsprocessen. Men
            - och det här vill jag verkligen understryka, eftersom det har
            relevans i flera diskussioner, bl.a. i den fråga jag har motioner
            i och som jag avser att ta upp i dag - det är ändå vi politiker
            som avgör om vi är beredda att ta en risk, om vi är beredda att
            acceptera en osäkerhet kring något som forskarna inte kan ge svar
            på. Det gäller t.ex. gentekniken, men det gäller också kemikalierna.
          </note>
          <note>
            Är det en kemikalie som inte fullt ut har bevisats vara farlig
            kan vi ändå besluta om vi är politiskt beredda att ta risken att
            använda medlet.
          </note>
          <note>
            I det fall jag skall beskriva, som jag tagit upp i en motion
            som har behandlats av jordbruksutskottet, är det fem kommuner
            som har valt att inte ta risken.
          </note>
          <note>
            Varje år besprutas banvallarna flera hundra mil med olika kemikalier
            och ogräsbekämpningsmedel.
          </note>
          <note>
            Från att tidigare ha använt Roundup bio, som används på uppvuxna
            plantor, har man nu gått över till att använda ett medel som heter
            Arsenal 250. Det medlet är rörligt. Det finns inga exakta förutsägelser
            om hur medlet kommer att agera på lång sikt. Man vet att det har
            en väldigt stark toxikologisk effekt på t.ex. fiskar.
          </note>
          <note>
            Det innehåller bl.a. ett hormongift, och det är ju känt vilken
            inställning vi har till sådana. Arsenal 250 verkar i själva jorden.
            Det verkar innan plantan har kommit upp. Banverket använder den
            här besprutningsmetoden därför att den blir mycket billigare.
          </note>
          <note>
            Med det nya medlet behöver man bara bespruta vart tredje år,
            medan Roundup behöver användas varje år eller vartannat.
          </note>
          <note>
            Det nya medlet är "godkänt". Kemikalieinspektionen har beviljat
            Banverket tillstånd att använda medlet t.o.m. 1997. Sedan upphör
            tillståndet, eftersom man som sagt inte är säker på vilka konsekvenser
            besprutningen får. Under loppet av 90-talet, under den tid då
            användningen har pågått, har miljö- och hälsoskyddsnämnderna i
            hittills fem kommuner anmält Banverket för användningen av det
            här medlet och försökt stoppa användningen med hänvisning till
          </note>
          <note>
            5 och 16 §§ i lagen om kemiska produkter. De har menat att det
            här ämnet bedöms ha en så pass hög riskfaktor att de inte är beredda
            att låta kommuninvånarna ta den risken. De säger inte att de vet
            att invånarna kommer att fara illa, utan de säger "vi är inte
            beredda att ta den här risken".
          </note>
          <note>
            Vad har då hänt med de här fem stoppen? Jo, de har upphävts av
            länsstyrelserna, eftersom man har ansett att medlet är godkänt
            och därför inte kan bytas ut. Det ger ju en väldigt konstig bild
            av vilka möjligheter kommunerna har att agera. Man har också sagt
            att även om medlet vore farligt finns det inte någon anledning
            att förbjuda det, eftersom det finns en lag som säger att det
            är förbjudet att beträda banvallarna.
          </note>
          <note>
            Men vad händer med älgen som blir påkörd eller de människor som
            går på banvallarna fastän det är förbjudet? Ett sådant förbud
            är ju inget argument för att fortsätta att använda ett farligt
            ämne.
          </note>
          <note>
            Man kan bara spekulera i vad som hade hänt om en kommun i ett
            tidigt skede hade haft möjlighet att använda de här lagparagraferna
            på ett kraftfullare sätt för att stoppa användningen av ett ämne.
            Jag tänker då specifikt på exemplet Hallandsåsen. Tänk om kommunen
            hade kunnat gå in i ett tidigt skede och säga:
          </note>
          <note>
            "Den här risken är vi inte beredda att ta. Det här medlet får
            inte användas i vår kommun." Det är ett godkänt ämne som har använts
            i Hallandsåsen, det är inget förbjudet ämne. Men kommunen borde
            ändå kunna säga att man inte är beredd att ta den risken.
          </note>
          <note>
            Det är oerhört synd att de kommuner som har aktiva miljö- och
            hälsoskyddsnämnder, som har lagt ned ett stort arbete för att
            klara Agenda 21-målen, begränsas i sitt arbete och faktiskt motarbetas
            genom de lagar som finns, som egentligen skall vara till för att
            skydda kommunerna och invånarna där. Min och mina medmotionärers
            åsikt är att man skall stärka kommunernas möjligheter att av försiktighetsskäl
            stoppa farliga ämnen redan innan katastrofen är ett faktum. Kommunerna
            måste få en möjlighet att skydda sina kommuninvånare om man anser
            det befogat.
          </note>
          <note>
            Vad gäller det första yrkandet, som rör en skärpning av de här
            paragraferna i lagen om kemiska produkter så att kommunerna får
            större möjligheter att ingripa i sådana här fall, säger utskottet
            att den frågan hör hemma inom arbetet med miljöbalken. Det vi
            säger i motionen om hur man på ett smidigt sätt skulle kunna få
            in den här möjligheten i lagtexten anför utskottet som ett motargument.
            Man säger att det här inte går att genomföra, eftersom det hör
            hemma i miljöbalksarbetet. Det här är för mig ett outgrundligt
            ställningstagande, som ger en lätt absurd ton åt det hela.
          </note>
          <note>
            Detsamma gäller det yrkande om en utredning som vi för fram i
            motionen. Utskottet skriver där att en utredning inte är nödvändig,
            eftersom alla data om hur och när bekämpning har skett och vilken
            metod som har använts för banvallsbesprutning finns registrerat
            hos Banverket. Vad vi efterfrågar i motionen är inte hur många
            gånger man har besprutat eller exakt vilka ämnen som har använts,
            utan vilka de långsiktiga konsekvenserna av banvallsbesprutningen
            är, hur pass nödvändigt det egentligen är ur säkerhetssynpunkt
            att använda de här extremt hårda ogräsbekämpningsmedlen och, sist
            men inte minst, vilka alternativa metoder till den kemiska bekämpningen
            som man kan tänka sig att utveckla. Har utskottet svar på de frågorna,
            eftersom ni säger att det här inte behöver utredas utan att alla
            fakta redan finns? Om ni inte har det undrar jag, eftersom ni
            liksom jag är politiker och inte experter, vilken objektiv källa
            som har utrett det här som ni kan hänvisa mig till. Som det är
            nu är Banverkets yttrande helt enkelt amen, men vi har ju sett
            ett exempel på att Banverkets inställning till kemikalier inte
            har varit helt tillfredsställande vad gäller samhällsskyddet.
          </note>
          <note>
            Jag skulle gärna vilja yrka bifall till reservation 1
          </note>
          <note>
            och 2, men för att spara tid nöjer jag mig med att yrka bifall
            till reservation nr 1.
          </note>
          <note type="speaker">
            Anf. 161 ÅSA STENBERG (s) replik:
          </note>
          <note>
            Fru talman! Jag tycker att både Kia Andreasson och Elisa Abascal
            Reyes har motiverat varför vi inte kan fatta beslut om alla enskilda
            ämnen. Det finns
          </note>
          <note>
            20 000 kemikalier, sade Kia. Elisa Abascal Reyes tar banvallsbesprutningen
            som ett exempel. Jag tycker att detta är en principiellt viktig
            fråga. Ni har båda samma sätt att närma er frågan. Ni tycker att
            vi här skall fatta beslut om alla detaljfrågor. Jag vill uppmana
            er att vara konstruktiva och föreslå förändringar i miljöbalken
            när det gäller lagen om kemiska produkter.
          </note>
          <note>
            Vill man stoppa ämnen som man tror är farliga behöver man ju
            ha en generell lagstiftning som ger riksdagen möjligheter att
            fatta beslut om detta. Lagstiftningen måste ge möjligheter att
            förhindra att farliga produkter släpps fram.
          </note>
          <note type="speaker">
            Anf. 162 ELISA ABASCAL REYES (mp)
          </note>
          <note>
            replik:
          </note>
          <note>
            Fru talman! Jag sade att utskottets ställningstagande till min
            motion gav upphov till en lätt absurd situation. Man anför där
            samma skäl som jag har anfört för ett tillmötesgående mot ett
            tillmötesgående, utan att ange den sakliga skillnaden. När jag
            nu hör Åsa
          </note>
          <note>
            Stenbergs inlägg blir jag riktigt orolig för hur det står till
            med utskottets behandling av motioner väckta av oppositionen.
            Det som jag har motionerat om innehåller inte på något sätt ett
            krav på förbud av ett ämne.
          </note>
          <note>
            Det innehåller inget sådant. Vad det innehåller är just det som
            Åsa Stenberg säger, en förändring av lagen om kemiska produkter
            för att stärka kommunernas möjligheter att ingripa i ett tidigt
            skede. Det är en generell lagstiftning som efterfrågas. Det har
            ingenting att göra med det som Åsa Stenberg riktar till mig.
          </note>
          <note>
            Jag avser inte att bemöta hennes inlägg i övrigt.
          </note>
          <note>
            Jag hoppas däremot att hon tar sig tid att läsa min motion.
          </note>
          <note type="speaker">
            Anf. 163 ÅSA STENBERG (s) replik:
          </note>
          <note>
            Fru talman! Jag har läst motionen. Jag tyckte att
          </note>
          <note>
            Elisa Abascal Reyes resonemang i talarstolen även gick in på
            att vi skulle kunna fatta beslut om enskilda ämnen. Om Elisa Abascal
            Reyes har ett förslag som gäller LKP tycker jag att hon skall
            föra det vidare i
          </note>
          <note>
            Miljöbalksutredningen. Vi har inte anledning att nu ta ställning
            till lagändringar, eftersom det är att föregripa det arbetet.
            Det kan komma in fler förslag, och jag tycker att vi bör ta ställning
            till dem i ett sammanhang.
          </note>
          <note type="speaker">
            Anf. 164 ELISA ABASCAL REYES (mp)
          </note>
          <note>
            replik:
          </note>
          <note>
            Fru talman! Åsa Stenberg måste ha lyssnat dåligt.
          </note>
          <note>
            Det jag tyckte var relevant var att ge kammaren en bakgrundsbeskrivning
            till varför kommunerna har uttryckt rädsla. Det handlar om en
            saklig argumentation och framförande av något slags kunskap om
            varför jag tar upp den här problematiken.
          </note>
          <note>
            Där har vi också ett tydligt exempel på att utskottet inte heller
            vill utreda frågan. Utskottet begränsar sig till en detaljnivå,
            att titta på data, medan jag i motionen förordar en mycket vidare
            utredning, som skulle behandla problematiken med banvallsbekämpningen.
            Den är ett stort problem i Sverige, vilket Åsa
          </note>
          <note>
            Stenberg säkert känner till.
          </note>
          <note type="speaker">
            Anf. 165 PATRIK NORINDER (m):
          </note>
          <note>
            Fru talman! Först och främst vill jag säga att jag saknar jordbruksutskottets
            ordförande Lennart Daléus här i lokalen i kväll. Jag tycker faktiskt
            att det är oanständigt att först dra upp en debatt och sedan smita
            ifrån. Hur skall vi kunna föra en debatt här i riksdagen om inte
            utskottets ordförande, som dessutom inledde debatten, finns med?
          </note>
          <note>
            De frågor som har blivit aktuella med anledning av händelserna
            i Hallandsåsen, som vi alla tycker är beklagliga, har fokuserat
            kemikaliefrågorna. Jag tillhör dem som inte tror att det i alltför
            omfattande grad är lagar och regler som styr sådana här saker.
            Ett dåligt omdöme går inte att rätta till med lagstiftning.
          </note>
          <note>
            Det är det som har legat bakom det här fallet. Jag vet att Lennart
            Daléus har en annan uppfattning. Han säger sig själv tillhöra
            en mer stalinistisk anda, med strängare lagar.
          </note>
          <note>
            Kemikaliefrågorna kommer tillbaka senare hoppas jag, så att vi
            kan ta upp en diskussion då.
          </note>
          <note>
            Jag kanske får be Åsa Stenberg om ursäkt för att jag adresserar
            mig mer till Lennart Daléus. Det är Åsa
          </note>
          <note>
            Stenberg som företräder regeringspartiet. Men Lennart Daléus
            har varit den tongivande i kemikaliefrågorna. Han har suttit med
            i alla utredningar, Kretsloppsdelegationen, Kemikommittén och
            varit tongivande i många fall. Det är därför jag skulle vilja
            föra debatten med honom.
          </note>
          <note>
            Jag tror mer på en lagstiftning i ett samarbete mellan användare,
            tillverkare och myndigheter. Det tror jag är bästa vägen att komma
            fram. Den debatten får vi ta senare i vår. Om det blir i samband
            med miljöbalken eller inte får vi väl se. Jag är mycket tveksam
            till om miljöbalken över huvud taget kommer fram så att vi får
            debattera den, särskilt med den förkrossande kritik som den har
            fått av Lagrådet, många experter och remissinstanser. Vi får se
            vad det blir av det.
          </note>
          <note>
            Den fråga som jag helst skulle vilja diskutera nu är
          </note>
          <note>
            PVC-frågan, som många andra talare har diskuterat.
          </note>
          <note>
            Det finns så många oklarheter i samband med ställningstagandet,
            både från Kemikommittén och från utskottet. Vi måste klarlägga
            vad man vill och vad som skall göras. Tydlighet har kanske inte
            varit Centerns kännemärke, framför allt inte dess nuvarande ordförandes.
            Har Lennart Daléus några aspirationer på att bli partiledaraspirant
            kanske han kunde tillfredsställa en önskan att vara tydlig i den
            här frågan.
          </note>
          <note>
            Det är han inte.
          </note>
          <note>
            I Kemikommittén talar man om att PVC-plast inte hör hemma i ett
            kretsloppssamhälle. Vi skall utfasa all nyanvändning av PVC-plast.
            Men samtidigt talar man om att dagens PVC-plast snarast och senast
            år 2007
          </note>
          <note>
            skall ha ersatts med långsiktigt miljöanpassat material. Här
            har vi det dubbla budskapet igen, otydligheten.
          </note>
          <note>
            Vad menar man? Skall PVC användas i Sverige? Är det dagens PVC-plast
            som skall utfasas? Här får nog
          </note>
          <note>
            Åsa Stenberg hjälpa mig med definitionen. Menar man med dagens
            PVC-plast de additiv som finns, de stabilisatorer och de mjukgörare
            som finns? Om man lägger in det begreppet, men godkänner själva
            PVC-
          </note>
          <note>
            plasten, hänger jag med. Då tycker jag att det är bra.
          </note>
          <note>
            Jag tror att vi alla är överens om att de ämnen som vi i dag
            stabiliserar med bly skall fasas ut. De skall bort från PVC-plasten.
            Det råder ingen tveksamhet om det. De är biackumulerbara, de är
            persistenta och de är toxiska, precis i Esbjergdeklarationens
            anda. De skall bort ur varorna. Det är upp till tillverkarna själva
            att avgöra vad man vill ersätta dem med. Samma sak är det med
            mjukgörarna, dem kan man också ersätta.
          </note>
          <note>
            Men PVC-plast i sig är inte farlig. Där har jag en samlad expertis
            bakom mig. Om någon tvivlar kan han läsa den lilla skriften Miljön,
            hälsan och tillsatser i PVC-plast av Kemikalieinspektionen och
            Naturvårdsverket. Jag tror att vi borde vara överens om att
          </note>
          <note>
            PVC-plast i sig själv inte är farlig. Däremot bör vissa additiv
            fasas ut.
          </note>
          <note>
            Det går inte att utläsa av Kemikommitténs betänkande och det
            går inte att utläsa av utskottet betänkande vad man menar. Skall
            all PVC-plast bort ur samhället, eller menar man med dagens PVC-plast
            bara de tillsatsämnen som finns?
          </note>
          <note>
            Om man menar att all PVC-plast och all nyanvändning av PVC-plast
            skall bort, skulle jag vilja ha en förklaring på hur vi skall
            göra med alla de importerade varor, t.ex. bilar, som kommer från
            utlandet och som innehåller PVC-plast. Hur skall vi förfara med
            dem? Skall vi säga: Nej, nej, här har vi bara svenska bilar utan
            PVC-plast. Lycka till med den debatten inom EU, Åsa Stenberg!
          </note>
          <note type="speaker">
            Anf. 166 ÅSA STENBERG (s) replik:
          </note>
          <note>
            Fru talman! I den text som finns i betänkandet står det så här:
            "Dagens mjukgjorda PVC samt styv PVC
          </note>
          <note>
            med miljöskadliga additiv borde därför enligt utskottet avvecklas."
            Sedan konstaterar utskottet att frågan
          </note>
          <note>
            "omfattades av vissa regeringsuppdrag". De är delvis redovisade.
          </note>
          <note>
            Efter det att vi fattade det här beslutet har dessutom - det
            måste man vara noga med att säga - Kemikommittén kommit med ett
            förslag. Jag känner inget ansvar för Kemikommitténs förslag, men
            vi kommer att ta ställning till det efter remissbehandlingen.
            Det kommer förmodligen att preciseras ytterligare i den proposition
            som kommer i vår om miljömålen. Det är vad jag vill svara Patrik
            Norinder.
          </note>
          <note type="speaker">
            Anf. 167 PATRIK NORINDER (m):
          </note>
          <note>
            Fru talman! Jag förstår att Åsa Stenberg inte känner något ansvar
            för Kemikommittén. Det skulle inte jag vilja göra heller, med
            de yttranden som har gjorts där och de oklarheter som förekommit.
          </note>
          <note>
            Låt mig bara slå fast, för jag vill vara säker på det, att Åsa
            Stenberg menar att PVC-plast i sig kommer att vara kvar i samhället
            om man byter ut additiven och de farliga tillsatserna och ersätter
            dem med mindre farliga tillsatser. Är det, Åsa Stenberg, regeringspartiets
            avsikt att man då får fortsätta att använda PVC?
          </note>
          <note type="speaker">
            Anf. 168 ÅSA STENBERG (s):
          </note>
          <note>
            Fru talman! Tyvärr måste jag göra Patrik Norinder besviken. Jag
            kommer inte att i dag säga absolut ja eller nej. Svaret beror
            på vilka undersökningsresultat som Kemikommittén har kommit fram
            till. Jag har tyvärr inte hunnit ta del av den utredningen, och
            inte heller remissvaren, som ännu inte är inlämnade - jag tror
            inte att tiden har gått ut.
          </note>
          <note type="speaker">
            Anf. 169 PATRIK NORINDER (m):
          </note>
          <note>
            Fru talman! Jag beklagar det här ställningstagandet. Fortfarande
            blir det otydliga signaler till industrin här i Sverige, till
            PVC-industrin, till alla som använder PVC.
          </note>
          <note>
            PVC är ju ett starkt samhällsnyttigt material i sig.
          </note>
          <note>
            Våra myndigheter Naturvårdsverket och Kemikalieinspektionen,
            som är de statliga verk som är experter, säger att det inte är
            någon större fara, utan PVC går att hantera i sig. Men man säger
            att det kan utfasas.
          </note>
          <note>
            Regeringen ger fortfarande otydliga signaler till industrin.
            Vi kan inte ha det på det här viset, utan vi måste säga klart
            och tydligt: Fasa ut additiven och de farliga tillsatserna, men
            PVC i sig är inte farligt. Jag hoppas att Åsa Stenberg skulle
            vilja säga det här i kammaren i dag.
          </note>
          <note type="speaker">
            Anf. 170 ÅSA STENBERG (s):
          </note>
          <note>
            Fru talman! Det besked som jag ger är inget nytt besked. Det
            är att dagens PVC, med mjukgörare och stabiliseringsmedel, måste
            fasas ut. Industrin har tyvärr inte kommit så långt med den biten.
            Därför får man börja med att visa att man verkligen kan ta bort
            tillsatserna.
          </note>
          <note type="speaker">
            Anf. 171 PATRIK NORINDER (m):
          </note>
          <note>
            Fru talman! Jag blir ledsen när jag hör det här. Vi måste ju
            kunna komma fram i frågan. PVC är ett av de mest undersökta material
            vi har, och experterna säger att det inte är någon större farlighet
            med själva
          </note>
          <note>
            PVC. Jag förstår inte inställningen att man inte skall kunna
            bibehålla det. Problem finns det med allting; vi lever i en farlig
            värld över huvud taget, men det går att lösa problem med tillverkning,
            återvinning, återanvändning och förbränning. Dioxinhalten ökar
            t.ex.
          </note>
          <note>
            inte genom PVC vid förbränning. Det finns forskning om det. Lyssna
            på professor Rappe, som är expert på det här!
          </note>
          <note>
            Jag beklagar att man inte vill gå vidare i den här frågan. Jag
            hoppas att det blir klarhet inom en snar framtid, så att svensk
            PVC-industri får det klartecken som den behöver för att kunna
            arbeta i lugn och ro och kunna förbättra varan i stället.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            14 § Vatten- och luftvård
          </note>
          <note>
            Föredrogs
          </note>
          <note>
            Jordbruksutskottets betänkande 1997/98:JoU5
          </note>
          <note>
            Vatten- och luftvård
          </note>
          <note type="speaker">
            Anf. 172 GUDRUN LINDVALL (mp):
          </note>
          <note>
            Fru talman! Det här är också ett uppsamlingsbetänkande, som behandlar
            flera yrkanden från olika motioner. Jag vill yrka bifall till
            reservation 1, men
          </note>
          <note>
            Miljöpartiet står naturligtvis bakom även de andra reservationerna.
          </note>
          <note>
            Kort vill jag säga att vad vi bl.a. tar upp i det här betänkandet
            är Östersjöns situation. Ni kunde läsa i tidningen i morse att
            man börjar hitta alltmer döda bottnar i Stockholms skärgård, trots
            att man hävdar att reningsverken börjar gå allt bättre och renar
            alltmer, även kväve. Man har tidigare hävdat att det är kvävet
            som är den begränsande faktorn för tillväxt i Östersjön. Uppenbarligen
            stämmer inte detta. Om det skulle vara så skulle inte bottendöden
            sprida sig.
          </note>
          <note>
            Det här är en allvarlig signal, och vi vet att Östersjöns biologi
            är störd på många sätt. Fiskens tillväxt är inte som den skall.
            Ett exempel på hur stört det är laxsjukdomen M 74, som drabbar
            laxyngel. Den kan man bota, som det heter, genom att tillföra
            B-vitamin.
          </note>
          <note>
            Det kan man göra med de laxyngel som man odlar, men det är ingen
            som matar de vilda laxynglen med
          </note>
          <note>
            B-vitamin, så de dör. Man kan se att M 74-sjukdomen också börjar
            drabba torskyngel.
          </note>
          <note>
            Det är någonting som är fel. Vi i Miljöpartiet hävdar även här
            att det är kemikaliesamhället och gifter.
          </note>
          <note>
            Man kommer aldrig att hitta exakt vilken substans det är. Frågan
            är om det ens är en enskild substans, utan det är just detta att
            vi gör en kemikaliesoppa av allting i naturen. Det reagerar med
            vartannnat, och vi får saker och ting som vi inte vet att de existerar
            och som aldrig tidigare har existerat. Vi måste alltså komma ifrån
            kemikaliesamhället.
          </note>
          <note>
            Vi utvecklar det här i reservation 1, där vi visar att bly, kadmium
            och kvicksilver är tre tungmetaller som det finns gott om i Östersjön.
            Vi menar att det är dags att sätta upp regionala eller lokala
            mål för hur mycket som skall få släppas ut av de här metallerna.
            Vi måste hitta ett sätt att börja begränsa utsläppen. Det här
            är ett sätt.
          </note>
          <note>
            Vi vill kunna sätta miljökvalitetsmål på vissa regioner. Det
            är oerhört viktigt att vi börjar någonstans, därför att såsom
            det är i dag fortgår bara utvecklingen hela tiden. Det kommer
            diffusa utsläpp från en massa olika håll och kanter utan att vi
            tar tag i det.
          </note>
          <note>
            Till det här betänkandet har vi också en reservation som handlar
            om utsläpp av miljögifter totalt, och vi menar att Sverige här
            måste börja sätta ett rejält mål. Vad skall vi klara inom en generation?
            Var skall vi befinna oss då? Det måste gå framåt. I dag känns
            det som att det inte gör det, vilket vi har berört tidigare.
          </note>
          <note>
            Vi har också en motion, som jag har väckt, som handlar om möjligheter
            att förbjuda småbåtar i småsjöar. Det kan tyckas vara en liten
            fråga, men det är en fråga som vi har stött på i min kommun, Södertälje.
            Där har vi en sjö som är mycket fin och som har ett vatten som
            är unikt för Sverige. Sjön heter Yngern, och här finns det en
            stor biologisk mångfald. Vi försökte förbjuda småbåtstrafiken
            i den här sjön. Man kan se att många av de arter som finns här
            är extremt känsliga för oljefilm på ytan.
          </note>
          <note>
            Tyvärr är det med dagens möjligheter svårt att införa ett förbud.
            Om det skulle finnas möjlighet att förbjuda den här trafiken skulle
            vi inte bara nå en bättre kemisk situation i många småsjöar, utan
            vi skulle också få det som är en stor bristvara i dag, nämligen
            tystnad i naturen. Det skulle höja livskvaliteten för många.
          </note>
          <note>
            Om man tittar på sjöar i Sverige kan se att 92 %
          </note>
          <note>
            av alla sjöar är mindre än en kvadratkilometer. I
          </note>
          <note>
            många av de här sjöarna skulle det kanske vara möjligt för folk
            att ro i stället och ge den biologiska mångfalden en chans och
            ge stressade storstadsmänniskor och även andra möjlighet att uppleva
            tystnad.
          </note>
          <note>
            Vi tycker att det är en fråga som inte får undervärderas, även
            om den är liten. Jag stöder denna reservation, men jag tänker
            inte yrka bifall till den.
          </note>
          <note>
            Det finns många motioner i det här sammanhanget som är mycket
            viktiga och som vi därför har upprepat i år. Därför har de också
            fått en förenklad hantering, men flera av mina partikamrater kommer
            att gå upp och prata om dem.
          </note>
          <note type="speaker">
            Anf. 173 ALF ERIKSSON (s):
          </note>
          <note>
            Fru talman! Ursprunget till det här betänkandet är ingen uppsamling,
            utan det är 78 motionsyrkanden från allmänna motionstiden i fjol.
            Många av yrkandena har vi behandlat flera gånger tidigare, och
            därför har vi i utskottet tillämpat en förenklad hantering av
            en stor del av yrkandena. Andra motionsyrkanden är föremål för
            behandling i Miljödepartementet eller i andra myndigheter, och
            vi kommer snart att få dem tillbaka till kammaren, väl förberedda.
          </note>
          <note>
            Det finns sex reservationer till betänkandet. Jag yrkar avslag
            på reservationerna och bifall till utskottets hemställan.
          </note>
          <note>
            Trots det här kan man konstatera att det finns en samsyn i utskottet
            om målen när det gäller vatten- och luftvård. Det finns ingen
            som vill ha gifterna i Östersjön. Det finns ingen som vill ha
            det sura nedfallet osv. Men när det gäller metoderna och framför
            allt takten har vi olika syn.
          </note>
          <note>
            Den här samsynen är oerhört viktig i just denna typ av frågor
            eftersom större delen av våra nedfall och vattenburna föroreningar
            har sitt ursprung från andra länder. Vi måste kunna komma fram
            genom internationella överenskommelser för att komma till rätta
            med detta. Det är viktigt att vi har en gemensam syn när det gäller
            målen och medlen.
          </note>
          <note>
            Vattenfrågorna kommer säkert att få ett större utrymme i miljövårdsarbetet
            i framtiden. Det kommer att handla om vattenresursfrågorna och
            hur vi globalt skall kunna hantera en ständigt större brist på
            vatten och rent vatten. Vi är ganska bortskämda i Sverige för
            vi har gott om vatten, och vi har gott om rent vatten.
          </note>
          <note>
            Det måste vi naturligtvis slå vakt om. I den mån det inte är
            rent måste vi göra det rent.
          </note>
          <note>
            En mer närliggande fråga är införandet av miljökvalitetsnormer
            i avrinningsområden. Regeringen har tillsatt en särskild utredare.
            Hon sitter här i kammaren. Hon skall lämna sitt betänkande i slutet
            av denna månad. Den frågan kommer att behandlas i miljöbalken
            som vi får längre fram.
          </note>
          <note>
            Med detta kommer vi att vara väl förberedda inför det ramdirektiv
            för vatten som just nu förbereds i EU.
          </note>
          <note>
            Miljöpartiets reservation om miljökvalitetsmål för
          </note>
          <note>
            Östersjön är därför en aning tidigt väckt. Vi måste först komma
            fram till hur vi skall kunna använda detta nya instrument innan
            vi börjar tala om var vi skall använda det. Vi får avvakta utredningar
            och miljöbalken, sedan är vi mogna att ta de stegen.
          </note>
          <note>
            I den andra reservationen från Miljöpartiet handlar det om en
            miljöatlas. Det arbetet är på gång. Det leds av Naturvårdsverket
            och genomförs av länsstyrelserna. Därför yrkar jag avslag på den
            reservationen också.
          </note>
          <note>
            I den tredje reservationen, också den från Miljöpartiet, anser
            man att den svenska miljö- och kemikaliepolitiken skall skärpas
            för att man skall uppnå den fjärde miljökonferensens mål. Det
            här arbetet pågår både nationellt och internationellt. Dessutom
            kommer regeringen under vintern att lägga fram förslag för riksdagen
            för att renodla målen i miljöpolitiken och framför allt, precis
            som debatten här i dag, klargöra vem som ansvarar för vad på miljöområdet.
            Därför finns det ingen anledning att fatta nya riksdagsbeslut
            i dag, när frågan redan ligger på bordet.
          </note>
          <note>
            Den fjärde reservationen handlar om miljöavgifter på kväveutsläpp
            från kommunala reningsverk. Frågan har varit uppe i utredningen
            om en ny VA-lag. Den utredningen är just nu ute på remiss. Även
            här vore det fel att gå före remissbehandling och redan nu fatta
            beslut. Då vore det ju ingen idé att ha några utredningar.
          </note>
          <note>
            Jag yrkar därför avslag på den reservationen också.
          </note>
          <note>
            Jag går så över till luftföroreningarna. Vi har där en fråga
            som har starkt samband med både luft och vatten, och det är försurningen.
            Den gör att vi får syredöd i bottnarna, i djuphålorna i havet
            och i vikarna, och vi får våra sura sjöar.
          </note>
          <note>
            Det är därför mycket positivt att det svenska initiativet i EU
            om en försurningsstrategi nu går framåt.
          </note>
          <note>
            Frågan kommer att behandlas även av EU-
          </note>
          <note>
            parlamentet i höst och kommissionens förslag innebär även en
            strategi för att reducera oskyddade ekosystem inom EU med 50 %fram
            till år 2010.
          </note>
          <note>
            Även växthusgaser är under behandling. Båda dessa frågor kommer
            upp nästa vecka när miljöministrarna möts på ministerrådsmötet.
          </note>
          <note>
            Jag går så från det globala till det lokala. Miljöpartiet har
            en reservation nr 5 som handlar om skärpta avgasregler vid motortävlingar.
            Man vill införa samma regler för tävlingsbilar och tävlingscyklar
            som för dem som har åkt dit för att titta på tävlingen.
          </note>
          <note>
            Om Gudrun Lindvall åker till en motortävling åstadkommer hon
            och hennes åskådarkamrater betydligt större miljöutsläpp än vad
            som förekommer på tävlingen. Dessutom finns det faktiskt ingen
            teknik som är tillämpbar på de här tävlingsbilarna och cyklarna.
            Den utrustningen tål inte den värmebelastningen.
          </note>
          <note>
            Den sista reservationen, som också Vänsterpartiet är med på och
            som Gudrun Lindvall berörde från talarstolen, handlar om båtmotorer.
            Om det är av avgasskäl som kommunerna skulle ha möjligheten att
            förbjuda vill jag säga att det nu inom EU pågår ett arbete för
            att få fram hårdare buller- och avgaskrav.
          </note>
          <note>
            Dessutom har länsstyrelsen den möjlighet som Miljöpartiet och
            Vänsterpartiet nu vill att kommunerna skall få. Det finns redan
            möjlighet via länsstyrelsen.
          </note>
          <note>
            Därmed yrkar jag avslag på den reservationen också.
          </note>
          <note>
            Fru talman! Jag yrkar bifall till hemställan i utskottets betänkande.
          </note>
          <note type="speaker">
            Anf. 174 GUDRUN LINDVALL (mp) replik:
          </note>
          <note>
            Fru talman! Jag tänker inte, som Alf Eriksson, gå igenom varenda
            reservation. Jag får tacka för uppmärksamheten. Jag tänker tala
            om de två som jag har talat om tidigare.
          </note>
          <note>
            När det gäller miljökvalitetsnormer i Östersjön är det ett sätt
            som vi anser att man skulle kunna komma framåt med. Precis som
            Alf Eriksson säger är detta något som diskuteras i miljöbalken.
            Just därför tycker jag att det vore bra att trycka på litet från
            kammaren och säga att det här skulle kunna vara ett sätt att komma
            vidare. Därför skulle man kunna få en mer välvillig behandling.
            Jag hoppas att vi är överens om att det här skulle kunna vara
            ett sätt att komma framåt.
          </note>
          <note>
            Om vi är överens är det bra för då kan vi arbeta vidare konstruktivt
            när det gäller miljöbalken.
          </note>
          <note>
            När det gäller båtmotorer är jag litet förvånad över att Alf
            Eriksson talar om för mig att länsstyrelsen bestämmer. Om man
            läser i motionen och reservationen står det: I dag är det länsstyrelsen
            som enligt sjötrafikförordningen kan förbjuda båtmotorer på en
            sjö efter samråd med Sjöfartsverket, kommunen och polisen.
          </note>
          <note>
            Det är precis det jag är kritisk mot. Det visar sig nämligen
            i praktiken att det är oerhört besvärligt att få gehör för detta.
          </note>
          <note>
            Jag har ett konkret fall där vi i många år har jobbat för detta.
            Vi gör det för att man kan se att ett litet utsläpp av olja skulle
            betyda att de människor som bor runt sjön och i dag tar vatten
            direkt från sjön, för så rent är det, inte längre skulle kunna
            göra det. En liten oljefilm är det som hotar många av de hotade
            arter som finns i sjön.
          </note>
          <note>
            Ett av problemen är att sjön ligger inom två länsstyrelser, nämligen
            Stockholms län och Sörmlands län. Det har visat sig fullkomligt
            omöjligt att komma förbi detta. Det hade antagligen varit betydligt
            enklare om man hade kunnat komma överens i två kommuner.
          </note>
          <note>
            Vi är överens i två kommuner att vi skulle vilja ha förbud. Jag
            skulle vilja öppna möjligheten för aktiva kommuner att bli ännu
            mer aktiva.
          </note>
          <note>
            Jag är litet förvånad över att det inte också skulle vara en
            öppning som socialdemokraterna kan ställa upp på. Man kan diskutera
            storleken på sjöarna. Det är jag villig att diskutera. Men att
            bara avslå med hänsyn till länsstyrelsen, tycker jag är märkligt.
          </note>
          <note type="speaker">
            Anf. 175 ALF ERIKSSON (s) replik:
          </note>
          <note>
            Fru talman! När det gäller miljökvalitetsnormer vill jag först
            säga att metoden som sådan är väldigt intressant. Som det ser
            ut, vad jag känner till för dagen, kan det här bli en metod att
            komma framåt när det gäller utsläpp i avrinningsområden. Men det
            vore alldeles fel att här i dag säga att vi skall använda den
            och hur vi skall använda den och på vilka geografiska områden
            vi skall använda den, när frågan inte är färdigberedd. Vi måste
            väl ändå få se utredningen innan vi fattar det beslutet.
          </note>
          <note>
            När det gäller sjöar och förbud mot motorbåtstrafik, tycker jag
            att Gudrun Lindvall själv anger argumentet till varför möjligheten
            till förbud ligger på länsstyrelsen. Det är här problem mellan
            två länsstyrelser för att komma fram i en sjö. Kommunerna är ju
            mycket mindre. Många fler kommuner blir berörda.
          </note>
          <note>
            Det kan vara både tre, fyra och fem kommuner som gränsar till
            samma sjö. Det skulle göra det mycket besvärligare att komma fram.
            Därför ligger frågan på länsstyrelsen. Jag tycker att den skall
            höra hemma där.
          </note>
          <note type="speaker">
            Anf. 176 GUDRUN LINDVALL (mp) replik:
          </note>
          <note>
            Fru talman! Jag är glad att vi kan jobba vidare med balken. Nu
            är det ju inte fråga om någon utredning, utan balken skall utmynna
            i en proposition. Det vore ju förskräckligt om det var en utredning
            som skulle läggas fram.
          </note>
          <note>
            När det gäller småsjöar är det många beslut som man skall försöka
            att föra ned på lägre nivåer eftersom det finns kompetens i kommunerna.
            I vår kommun har det funnits enormt stor kompetens för detta,
            och vi har jobbat mycket med denna sjö för att kunna spara den
            till eftervärlden. Den finns också med i alla översiktsplaner.
            Problemet har varit att Länsstyrelsen har så mycket att göra att
            man inte har prioriterat ärendet, fast de två kommunerna - en
            liten vik av sjön ligger i Gnesta - är helt överens om att detta
            är mycket angeläget.
          </note>
          <note>
            När man ser att kommunerna skulle kunna agera på ett sätt som
            gagnar miljön får man inte vara rädd för att stoppa detta. Det
            är naturligtvis svårare för en kommun att få bort båtmotorerna
            i en liten sjö än vad det är för länsstyrelsen. Det är vi i kommunen
            som får ta emot de kommuninnevånares protester som kanske inte
            vill ha bort båtmotorerna.
          </note>
          <note>
            Jag tror inte att detta på något vis skulle utnyttjas på ett
            felaktigt sätt, utan det skulle få användas mycket restriktivt
            när det finns starka skäl för det.
          </note>
          <note>
            Länsstyrelsens skäl har inte varit problem, det har varit resursbrist.
          </note>
          <note type="speaker">
            Anf. 177 ALF ERIKSSON (s) replik:
          </note>
          <note>
            Fru talman! Det är möjligt. Jag skall inte alls argumentera emot
            att det finns kompetens i Gudrun
          </note>
          <note>
            Lindvalls hemkommun. Men vi vet av andra ärenden att kompetensen
            ute i kommunerna är väldigt skiftande, och man prioriterar även
            i kommunerna. Med min kunskap om matematik inser jag att det är
            lättare att få ihop detta i ett färre antal länsstyrelser och
            reglera det på det sättet än i ca 280 kommuner.
          </note>
          <note>
            Jag är övertygad om att den här frågan får en bättre lösning
            så som det ser ut i dag, framför allt blir det mindre av byråkrati.
          </note>
          <note type="speaker">
            Anf. 178 EVA ERIKSSON (fp):
          </note>
          <note>
            Fru talman! Det betänkande som vi nu behandlar berör ju två oerhört
            viktiga områden, vatten och luftvård. Det är det grundläggande
            i miljöpolitiska frågor när det gäller vårt liv här på jorden.
          </note>
          <note>
            Vi har från Folkparitet ingen reservation till betänkandet, mycket
            på grund av den behandling som har skett i utskottet. Man har
            behandlat ett stort antal yrkanden från föregående motionsperioder.
            Det finns ändå anledning att peka på några viktiga frågor som
            har med just vattenproblematiken att göra. Det kanske klargör
            en del frågeställningar som Gudrun Linvall har och det kan vara
            någonting som vi bör tänka på framöver i den här kammaren.
          </note>
          <note>
            Vattenproblemen ökar globalt. Även i vårt lilla glesbefolkade
            land har vi inte någon självklar tillgång på rent vatten. Vatten
            är en viktig naturresurs, precis som många här har understrukit,
            och den resursen måste skyddas och vårdas. På vilket sätt skall
            vi göra det? Vad finns det för brister i vårt land som gör att
            vi har dessa problem? Då finns det två delar som jag skulle vilja
            peka på.
          </note>
          <note>
            Till att börja med gäller det bristen på avrinningsområden. Det
            administrativa systemet är också ett problem eftersom det finns
            länsgränser och kommungränser som i dag bestämmer vattenkvaliteten.
          </note>
          <note>
            Det är klart att detta innebär problem. Man kan inte fatta beslut
            åt varandra. Det vanligaste i Sverige är att avrinningsområdena
            består av 2-3 länsstyrelser och
          </note>
          <note>
            20-25 kommuner. Det är klart att det då uppstår problem när man
            skall fatta beslut.
          </note>
          <note>
            Men det sker naturligtvis också ett gott och frivilligt arbete
            i landet när det gäller de vattenburna frågorna genom olika vattenvårdsförbund,
            vattenförbund och miljösamverkan på olika sätt. Det är jättebra,
            och det finns många goda exempel på detta. Men den dag som man
            blir oense om vilka åtgärder som skall vidtas måste man ha en
            tillsynsmyndighet som bestämmer vilka åtgärder som skall vidtas
            enligt den lagstiftning som finns.
          </note>
          <note>
            Tyvärr har vi inte någon organisation i Sverige som bygger på
            avrinningsdistrikt och på att man har en myndighet som har ansvar
            för hela avrinningsområdet. Nu har vi här i kammaren och Sveriges
            regering bestämt att det skall presenteras en sådan organisation.
            EU - som skall bli världens bästa miljöorganisation och som är
            på väg att bli det, Gudrun Lindvall -
          </note>
          <note>
            kommer att lägga fram ett vattendirektiv där det ställs krav
            på medlemsländerna att de skall ha en vattenpolitik som bygger
            på avrinningsområden. Man skall också fastställa miljökvalitetsnormer
            och de åtgärdsplaner som skall upprättas för området.
          </note>
          <note>
            När detta kommer på riksdagens bord, då skall vi som sitter i
            kammaren ha mod att se till att detta kan genomföras och att vi
            får en miljöbalk som innehåller dessa komponenter. Vi skall ha
            mod att fatta beslut som går emot gamla traditionella länsgränser.
            Jag som bor i västra Götaland vet att det inte är det lättaste
            när det blir dags att fatta beslut. Det är det svåraste man kan
            göra, att fatta beslut som går emot gamla, kulturella gränser.
            Då är inte vattnet och miljön det som står i centrum. Men efter
            den här debatten är jag ganska övertygad om att vi som deltagit
            i den här debatten kommer självfallet att ha ett sådant mod att
            vi vågar fatta dessa beslut. Och det känns mycket bra.
          </note>
          <note>
            Fru talman! Jag tycker att den här debatten är viktig, och det
            är viktigt att slå fast några principer för framtiden och lyssna
            på hur den politiska debatten förs i dessa frågor. Men vi har
            ju att ta ställning till en miljöbalk framöver där dessa frågor
            skall belysas. Det skall komma en miljöproposition. Det är då
            vi skall fatta de riktiga besluten.
          </note>
          <note>
            Fru talman! Jag ämnar att återkomma i dessa frågor när miljöbalken
            och miljöpropositionen ligger på riksdagens bord.
          </note>
          <note type="speaker">
            Anf. 179 GUDRUN LINDVALL (mp) replik:
          </note>
          <note>
            Fru talman! Mycket kort: Jag hoppas att vi då gemensamt kan få
            regeringen att lyfta fram de frågor som beslutas i direktiv till
            riksdagen. Det vattendirektiv som nu skall behandlas på ministerrådsmötet
            nästnästa vecka handlar om dricksvatten.
          </note>
          <note>
            Det är ett problem i bl.a. miljöfrågor att när man fattar stora
            och viktiga beslut genom direktiv i EU
          </note>
          <note>
            kommer de inte fram i form av propositioner. Det innebär egentligen
            att det som tidigare ansågs som så självklart att tas upp i denna
            kammare inte kommer upp här i dag. Det försvinner i hanteringen.
            Jag tycker att detta är ett klart demokratiskt underskott.
          </note>
          <note>
            Jag hoppas verkligen att vi gemensamt kan driva på att viktiga
            direktiv också resulterar i propositioner från regeringen, så
            att vi här får chans att diskutera det hela. Helst skall de naturligtvis
            komma i så pass god tid att vi här i riksdagen kan behandla frågorna
            innan direktiven fastläggs. Jag tycker generellt att vi måste
            se till att vi kommer in i en tidigare hantering.
          </note>
          <note>
            Det känns märkligt att vi står här och diskuterar frågor i miljöpolitiken,
            som naturligtvis är viktiga, när det kanske fattas väl så viktiga
            och ibland viktigare beslut i EU genom direktiv utan att frågorna
            kommer upp i riksdagens kammare.
          </note>
          <note type="speaker">
            Anf. 180 EVA ERIKSSON (fp) replik:
          </note>
          <note>
            Fru talman! Nu går Gudrun Lindvall in på en annan fråga som handlar
            om hanteringen av EU-
          </note>
          <note>
            frågorna i Sveriges riksdag. Detta har vi ju haft en diskussion
            om tidigare. Jag har inte förmånen att sitta i EU-nämnden, vilket
            Gudrun Lindvall har. Där för ni ju en diskussion och får en föredragning
            om olika ärenden.
          </note>
          <note>
            Jag håller med om att det finns ett demokratiskt underskott när
            det gäller att behandla EU-frågorna i
          </note>
          <note>
            Sveriges riksdag. Det fanns ett bra förslag som diskuterades
            i konstitutionsutskottet, vilket Folkpartiet inte fick gehör för.
            Jag vet inte hur Miljöpartiet ställde sig i frågan. Men jag tror
            att det måste vara på det viset som vi skall hantera EU-direktiv
            och annat.
          </note>
          <note>
            Vad gäller miljö- och vattenfrågorna är det ju miljökvalitetsnormerna
            och åtgärdsplanerna i direktivet som kommer att läggas fram i
            de delar av miljöbalken som jag känner till.
          </note>
          <note type="speaker">
            Anf. 181 KIA ANDREASSON (mp):
          </note>
          <note>
            Fru talman! Jag börjar med att yrka bifall till reservation 5
            under mom. 18.
          </note>
          <note>
            Enligt bilbranschen själv är biltävlingar teknikutvecklande.
            Genom tävlingsverksamhet har ny teknik tagits fram, som sedan
            används i serietillverkade bilar. Denna teknikutveckling tycker
            jag bör stimuleras och komma konsumenterna till godo.
          </note>
          <note>
            Fakta är emellertid att miljökraven för tävlingsbilar är betydligt
            lägre än för standardbilar. Utsläppsnivåerna från tävlingsbilar
            överstiger de gränshalter och ljudnivåer som tillåts för övriga
            bilar, och tillsatser i bensinen tillåts i tävlingsbilar.
          </note>
          <note>
            Jag anser i första skedet att all tävlingsverksamhet med bil
            och motorcykel skall uppfylla de för den övriga bilismen gällande
            miljökraven. Det andra steget måste då vara att ställa högre krav
            på tävlingsverksamheten. I det tredje steget bör nollutsläppsfordon
            tillåtas, t.ex. elfordon, elhybrid och vätgasfordon.
          </note>
          <note>
            Förslagen om skärpta miljökrav för tävlingsfordon leder inte
            endast till en intressant teknikutveckling utan också till ett
            kraftigt minskande utsläpp från själva tävlingsverksamheten. På
            sikt är detta säkerligen gynnsamt för de tävlande själva, eftersom
            deras verksamhet annars troligen kommer att bedömas som oacceptabel
            inom en snar framtid. Fler lokala miljöoch hälsoskyddsmyndigheter
            kommer att avslå ansökningar om anordnande av motortävlingar framöver,
            om inte miljö- och bullerproblemen åtgärdas.
          </note>
          <note>
            Mitt förslag ger alltså branschen en möjlighet till långsiktig
            överlevnad och utveckling. Men utskottets motivering för avslag
            är utspädningseffekten. Utsläppen från tävlingsbilarna spelar
            ingen roll, säger utskottet, för de totala utsläppsnivåerna. Man
            försvarar tävlingsbilarna, därför att de måste omfattas av särskilda
            bestämmelser på grund av körsätt och trimning, som leder till
            utsläpp och buller.
          </note>
          <note>
            Alf Eriksson sade, när han kommenterade motionen, just att det
            är ett betydligt större utsläpp från den övriga bilismen. Han
            har inte förstått vad jag menade i motionen, att det just skall
            ske en utveckling om det skall vara någon vits med själva verksamheten.
            Alf
          </note>
          <note>
            Eriksson sade också att det inte finns någon teknik.
          </note>
          <note>
            Nej, och det är precis det som jag säger i motionen, och det
            var därför det behövde göras en förändring.
          </note>
          <note>
            Hur skall vi kunna förändra med tanke på det synsätt som majoriteten
            av ledamöterna i jordbruksutskottet i Sveriges riksdag har? De
            säger att utsläppen inte är så stora i förhållande till den totala
            utsläppsmängden. Det är ju just punktutsläppen i varje enskild
            källa som måste begränsas och som vi måste göra någonting åt.
          </note>
          <note>
            Med tanke på det miljömedvetande och de miljökunskaper som finns
            hos utskottets ledamöter tycker jag att vanliga enskilda medborgare
            har en större vilja till förändring.
          </note>
          <note>
            Entropilagen säger: Allting sprids, ingenting försvinner. Det
            är en naturlag.
          </note>
          <note type="speaker">
            Anf. 182 ALF ERIKSSON (s) replik:
          </note>
          <note>
            Fru talman! Bara en kort kommentar.
          </note>
          <note>
            Jag hade förstått om Kia Andreasson och Miljöpartiet hade velat
            förbjuda motortävlingar, för då hade det funnits en logik i det
            hela. Utsläppen från själva motortävlingen är marginell i förhållande
            till alla som åker för att se på motortävlingen. Det är alla dessa
            människor - tävlingarna drar mycket folk - som orsakar den stora
            mängden utsläpp totalt. Skall man komma till rätta med detta,
            måste man förbjuda motortävlingar. Den argumentationen hade jag
            förstått.
          </note>
          <note>
            Nu gör jag det inte.
          </note>
          <note type="speaker">
            Anf. 183 KIA ANDREASSON (mp) replik:
          </note>
          <note>
            Fru talman! Syftet var ju att det skulle ske en teknikutveckling.
            De motortävlingar som anordnas är ju inte absolut nödvändiga för
            samhället, eller hur? Det skulle ju ske en utveckling, precis
            som bilbranschen själv säger. Det hade ju varit utmärkt med en
            sådan utveckling som jag beskriver i motionen. Även i tidigare
            betänkanden som behandlade mina motioner om fyrverkerier och om
            båtbottenfärger var det samma argumentering, speciellt när det
            gällde fyrverkerier, nämligen att de i de totala utsläppen inte
            spelade någon större roll. Jag hävdar motsatsen, för det är precis
            dessa punktkällor som spelar roll.
          </note>
          <note type="speaker">
            Anf. 184 PER LAGER (mp):
          </note>
          <note>
            Fru talman! Om vi är överens om att frisk luft och rent vatten
            är själva förutsättningen för livet, är detta ett väldigt tunt
            betänkande om vatten och luftvård.
          </note>
          <note>
            Jag tänkte nämna några ord om Västerhavet, eftersom det inte
            har tagits upp här.
          </note>
          <note>
            Skagerrak är ju det kanske rikaste och mest reproduktiva hav
            som finns på vår del av jordklotet. Nu håller detta hav på att
            kvävas av övergödning och förgiftas av metaller och kemiska ämnen.
            Så ser det ut. Samtidigt drar man ned på forskningsinsatserna
            och resurserna till dagens marina forskning. Det finns inga verkningsfulla
            instrument för att få stopp på utsläppen, trots att det finns
            regionala och internationella överenskommelser från Nordsjökonferensen,
          </note>
          <note>
            OSPAR, HELCOM och inte minst från Washingtonkonventionen nu senast.
          </note>
          <note>
            Vem minns inte 1988 och mördaralgen Chryssochromulina polylepis,
            som dödade och försvagade alla marina organismer ned till 15-20
            meters djup i
          </note>
          <note>
            Västerhavet.
          </note>
          <note>
            Samtidigt hade vi säldöden, som berodde på en virussjukdom.
          </note>
          <note>
            Vad jag tänker ta upp är det arbete som gjorts av
          </note>
          <note>
            Västerhavsprojektet, en arbetsgrupp som bestod av ungefär 60
            forskare under ledning av professor Rutger
          </note>
          <note>
            Rosenberg. Den undersökte mellan 1990 och 1995
          </note>
          <note>
            effekterna på Västerhavet både när det gällde övergödningen och
            när det gällde förgiftningen. Dess rapport, som publicerades först
            1997 och alltså är aktuell, är oerhört intressant.
          </note>
          <note>
            De bedömningar som den här gruppen gör är oerhört allvarliga.
            Bl.a. konstaterar man att övergödningen bara fortsätter. Syrebristen,
            som är effekten av övergödningen, börjar ta sig väldigt allvarliga
            former, inte bara i djupaste hålorna utan även i kustzonerna.
          </note>
          <note>
            Vi senast haft ett alarmerande fall i Gullmarsfjorden, som är
            vår enda fjord i Sverige. Under trålningsverksamhet gjorde man
            undersökningar på de djupaste bottnarna, som visade sig vara helt
            syrefria. Det är fråga om en total syrebrist, och det tar lång
            tid att få tillbaka syret. Hela det ekologiska systemet är faktiskt
            i gungning.
          </note>
          <note>
            Dessutom har man i Västerhavsprojektet kunnat se en ökande sjukdomsbild
            växa fram för det biologiska livet inklusive fiskarna. Det sägs
            nu att man inte har belägg för att det skall vara giftigt att
            konsumera de berörda fiskarna. I stället säger man att detta måste
            vara så viktiga uppgifter att man genast skall satsa på olika
            åtgärder. De förändringar som man kan se på framför allt fiskarna
            är oerhört allvarliga.
          </note>
          <note>
            De anrikningar av miljögifter som sker är mycket höga i Skagerrak.
            Vi vet varifrån de kommer, och detta beskrivs också i den nämnda
            skriften. De kommer för det första från södra Nordsjön, alltså
            från
          </note>
          <note>
            Tyskland och Holland. Floderna för vid högt vattenstånd gifttransporterande
            partiklar upp till Jutiska strömmen och in i Skagerrak. De går
            också upp till
          </note>
          <note>
            Kattegatt. Man har beräknat att det nere i hålorna ligger 30
            miljoner ton av olika miljögifter som vi i dag har svårt att göra
            någonting åt.
          </note>
          <note>
            För det andra fungerar kustzonen som en fälla för våra egna lokala
            utsläpp. Vi har i sedimentet där lagrat många olika former av
            gifter. Det är förstås fråga om allt ifrån klorerat organiskt
            material, som kommer från blekningsprocesser och bekämpningsmedel,
            till industrikemikalier, material från sopförbränning och utsläpp
            från reningsverk.
          </note>
          <note>
            En annan bedömning från den här gruppen är att vi måste stoppa
            de utsläpp som görs utefter hela vår egen kust. Vi kan inte stoppa
            dem över en natt, men vi måste minimera utsläppen, om vi vill
            ha kvar havet som det skafferi och det reproduktionsområde som
            det i dag är.
          </note>
          <note>
            Utöver detta skulle jag vilja säga något som har att göra med
            oljeborrningar i Skagerrak. De har ännu inte kommit i gång, men
            det finns norska planer på sådana. Jag vill med bestämdhet hävda
            att de skulle vara förödande för Skagerrak och måste stoppas till
            varje pris. Jag tror att de flesta här i kammaren är överens med
            mig om det.
          </note>
          <note>
            Vi har i Miljöpartiet också den idén att man skall kunna freda
            Skagerrak och Kattegatt från borrningar efter olja och gas. Vi
            får återkomma i en senare motion om detta.
          </note>
          <note type="speaker">
            Anf. 185 EVA ERIKSSON (fp) replik:
          </note>
          <note>
            Fru talman! Per Lager beskriver en situation som är förskräckande.
            Han har också rätt i det mesta som han säger. Det manar till eftertanke.
            Jag är ändå litet förvånad över att Per Lager i hela denna beskrivning
            framhåller att pengarna till den marina forskningen samtidigt
            minskar. I en tid när man skall prioritera forskningspengar är
            det faktiskt så att det är de diffusa utsläppen, problemen på
            land som ger följdverkningar ute i havet, som man måste åtgärda.
          </note>
          <note>
            Jag tror att det är en bra prioritering att under en tid flytta
            resurser från den marina forskningen till åtgärder som måste vidtas
            på land, t.ex. för att hitta källorna till övergödningen och närsalts-
            och kväveproblematiken liksom de problem som vi kan se t.ex. i
            Gullmarn med utsläppen i Örekilsälven. Där finns brister hos kommunerna
            runt omkring, som inte vidtar de åtgärder de borde genomföra.
          </note>
          <note>
            Jag tror, Per Lager, att detta är en bra omprioritering i ett
            läge där det behövs stora resurser för att åtgärda de diffusa
            utsläppen, som ger de resultat i
          </note>
          <note>
            Skagerrak och Kattegatt som du har beskrivit.
          </note>
          <note type="speaker">
            Anf. 186 PER LAGER (mp) replik:
          </note>
          <note>
            Fru talman! I den marina miljöforskning som i dag fortgår ute
            i haven följer man, Eva Eriksson, kontinuerligt i långa serier
            upp hur det ser ut i haven. Detta är oerhört viktigt för att man
            skall förstå vilka problem som har skapats på land. Utan sådana
            serier kan man inte få ett riktigt begrepp om vad som sker.
          </note>
          <note>
            Det är klart att man skall satsa på miljöforskning på land, men
            man får aldrig släppa forskningen till havs, för då kan vi aldrig
            se resultatet av utsläppen och den felaktiga behandlingen av kemiska
            ämnen på land.
          </note>
          <note>
            Miljöpartiet satsar oerhört mycket på Naturvårdsverket i vår
            budget, just på grund av att vi anser att om man drar ned på forskningen,
            kan man inte längre få en kontinuitet i förståelsen av vad som
            sker.
          </note>
          <note>
            Eva Eriksson! Utan denna forskning betyder den andra forskningen
            inte så mycket. Utan den kan vi inte se effekterna till havs.
          </note>
          <note type="speaker">
            Anf. 187 EVA ERIKSSON (fp) replik:
          </note>
          <note>
            Fru talman! Per Lager och jag har säkerligen samma engagemang
            i de här frågorna vad gäller både
          </note>
          <note>
            Skagerrak och Kattegatt och alla våra andra utanhav, men det
            är ändå så att vi är experter i vårt land på mätning och resultat.
            På varenda institution som har att göra med vattenfrågor kan man
            få högar av resultat beträffande effekterna, men det finns väldigt
            litet om vilka åtgärder vi skall vidta.
          </note>
          <note>
            Jag menar, Per Lager, att det är viktigt att vi nu tillsammans
            kommer fram till resultaten. Vi måste nu vidta åtgärderna, använda
            oss av all den kunskap som vi har på forskningssidan för att uppnå
            resultat. Vi har inte tid att fortsätta att ta fram resultat och
            mätningar.
          </note>
          <note>
            Nu har vi bara tid till att ta fram åtgärder. Det är det jag
            vill understryka.
          </note>
          <note type="speaker">
            Anf. 188 PER LAGER (mp) replik:
          </note>
          <note>
            Fru talman! Det är just det som nu sker. Man har dragit bort
            pengar från de akuta insatser som Naturvårdsverket skulle kunna
            göra. Detta är oerhört oroande. Hur skulle det gå, Eva Eriksson,
            om Eva Eriksson t.ex. gillade musslor, om man inte gav varningar
            i god tid? Då skulle Eva Eriksson kanske få äta giftiga musslor.
          </note>
          <note>
            Det är oerhört viktigt med kontinuiteten, att man ser varningstecknen
            och att man kan gå ut med information. Tyvärr drog regeringen
            tillbaka pengar som fanns för Naturvårdsverket att satsa just
            på akuta åtgärder.
          </note>
          <note>
            Samtidigt har man lagt över hela miljöforskningen på Mistra,
            som ni vet. Det nationella ansvaret för miljöforskningen finns
            inte numera, såvitt jag förstår, utan nu ligger det hos en stiftelse.
            Det är inte alls bra.
          </note>
          <note>
            Anf. 189 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Fru talman! Detta är som påpekats tidigare mycket viktiga frågor.
            Luftvård och vattenvård gäller förutsättningarna för vårt liv
            på jorden. Med anledning av utskottets något omilda och förenklade
            behandling av en del av motionerna, bl.a. några från oss, och
            dessutom med anledning av en del onyanserade inlägg i tidigare
            debatter i kväll om näringsläckage från åkermark kan jag inte
            låta bli att efteranmäla mig till debatten. Dessutom har vår trafikpolitik
            angripits av
          </note>
          <note>
            Gudrun Lindvall, och eftersom dessa ämnen faktiskt hänger samman
            och tas upp i vårt särskilda yttrande i detta betänkande, måste
            beröra de här problemen.
          </note>
          <note>
            Näringsläckaget från jordbruksmark beror huvudsakligen, som jag
            ser det, på tre faktorer. Först främst är det minelariseringen
            till markkolloider och organiska materialet, mull i jorden, bundna
            näringsämnen som frigörs vid mekanisk bearbetning av jorden, alltså
            plöjning, harv, sådd osv. De frigörs och kan läcka ut.
          </note>
          <note>
            Här kan man inte se några skillnader i läckage från en konventionellt
            odlad åker eller en ekologiskt odlad åker. Avgörande för att läckaget
            sker är inte heller mängden tillförd kväve under växtodlingssäsongen
            eller vilken typ det handlar om, alltså om det är handelsgödsel
            eller naturgödsel. Det beror mycket på jordarten, om det är lätt
            eller styv jord, lera, sand i lätt jord. Det är detta som är helt
            avgörande. Jag kan hänvisa till försöken i Halland som naturligtvis
            utskottets ledamöter är väl förtrogna med.
          </note>
          <note>
            För det andra utgör biltrafiken en stor utsläppskälla. Det vet
            vi alla. Den medför kvävenedfall från luft som utgör ett stort
            problem under vinterhalvåret, däremot inte under sommarhalvåret
            då växtligheten tar upp nedfallet och omsätter det till vegetativ
            tillväxt och proteininlagring. Detta sker alltså inte vintertid.
          </note>
          <note>
            Då tjänstgör åkermarken som ett uppsamlingsplan för det luftburna
            kvävet, och naturligtvis transporteras näringsämnena ut. Detta
            skall inte skyllas på jordbruket. Med en snabbt förnyad bilpark
            med katalysatorer kommer vi så småningom att minska detta läckage
            från luften. Jag kan påminna kammaren om att det för övrigt var
            vi moderater som i mitten av 80-talet drev igenom skattebefrielse
            för fordon med eftermonterade katalysatorer innan detta blev ett
            krav på nya fordon.
          </note>
          <note>
            Det tredje problemkomplexet när det gäller näringsläckaget är
            att jordbrukspolitiken framtvingat och bidragit till ett mycket
            utdikat och dåligt vattenhållande jordbrukslandskap. I västra
            Skåne återstår endast ungefär 10 % av det vatten som fanns för
            100
          </note>
          <note>
            år sedan och som då fångade upp näringsämnena genom upptag i
            växtlighet, sedimentation till bottnar, avgång som ofarligt luftkväve
            osv.
          </note>
          <note>
            Vårt särskilda yttrande som bygger på en moderatmotion handlar
            om att på olika sätt förbättra möjligheterna att restaurera detta
            vattenhållande landskap. Det finns många goda krafter som arbetar
            med sådana här projekt, men det behövs mera medel, mera uppmuntran
            för att påskynda detta arbete. Jag ser fram mot Eva Erikssons
            utredning och vilka möjligheter denna kan tillföra detta arbete.
          </note>
          <note>
            I yrkande 4 pekar vi på att anläggning av våtmarker och dammar
            utgör väldigt kostnadseffektiva näringsämnesfällor i förhållande
            till kommunala reningsverk. Samhället borde uppmuntra anläggande
            av sådana i mycket större utsträckning än vad som görs, inte minst
            med miljöstödsmedel till jordbruket från
          </note>
          <note>
            EU.
          </note>
          <note>
            Fru talman! Det är endast på detta sätt vi kan komma till rätta
            med näringsläckaget, inte med en skatt på handelsgödsel.
          </note>
          <note>
            Den andra delen av vårt särskilda yttrande berör bränsleeffektivitet
            i förbränningsmotorer. Som jag sade innan är trafiken en stor
            utsläppskälla av föroreningar till luft, och den största när det
            gäller detta är koldioxid. Vi måste således inrikta oss på att
            minska utsläppen från biltrafiken, inte minska folks möjligheter
            att förflytta sig med bil. Ett sätt kan vara att maximera koldioxidutsläppen
            för fossilt bränsle från en motor t.ex. motsvarande en förbränning
            av halv liter bensin per mil. Om nu motorn inte klarar detta må
            man kunna acceptera inblandning av förnybara bränslen för resten.
            Detta ger i alla fall inget nettobidrag till koldioxidtaket. Det
            skulle stimulera framtagandet av såväl energieffektiva motorer
            som förnybara bränslen.
          </note>
          <note type="speaker">
            Anf. 190 ELISA ABASCAL REYES (mp):
          </note>
          <note>
            Fru talman! Jag skall fatta mig kort. Jag är ledamot i trafikutskottet
            och hör egentligen inte hemma i jordbruksutskottets debatt, men
            vattenfrågorna är av central betydelse även för trafiken.
          </note>
          <note>
            Jag vet inte riktigt hur jag skall ta utspelet från
          </note>
          <note>
            Peter Weibull Bernström om att det är trafiken som är skyldig
            till utsläppen, särskilt när det gäller handelsgödsel. Vi ser
            inte några direkta åtgärder från moderaterna, i varje fall inte
            i trafikutskottet. Jag kan inte minnas att jag sett ett enda förslag
            till åtgärder i trafikutskottet för att förbättra miljön. Jag
            har suttit i riksdagen i tre år, men jag har kanske suttit och
            sovit men inte har jag sett några sådana förslag. De vill bygga
            fler motorvägar, som de kallar för miljöförbättrande åtgärder.
          </note>
          <note>
            Det finns en viktig skiljelinje mellan Moderaternas miljöpolitik
            och andra partiers, t.ex. Miljöpartiets som vill föra en solidarisk
            miljöpolitik. Sverige är
          </note>
          <note>
            Östersjöns absolut största kväveutsläppare per capita.
          </note>
          <note>
            Det är ett relevant mått för oss, för det handlar om livsstil.
          </note>
          <note>
            Min fråga till Peter Weibull Bernström är om han tycker att det
            är ett relevant mått.
          </note>
          <note>
            Anf. 191 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Fru talman! När det gäller Östersjön och föroreningarna skulle
            jag vilja hävda att det inte är Sverige som är den största förorenaren,
            utan det är länderna på andra sidan Östersjön.
          </note>
          <note>
            Beträffande vår trafikpolitik försökte jag precis peka på några
            åtgärder som vi har drivit i riksdagen, t.ex. det här med katalysatorerna,
            där vi drev fram en skattefrihet för gamla bilar när man installerade
            katalysator på dem innan det blev ett krav. Det är ett exempel.
            Det andra exemplet är det som jag försökte dra här och som jag
            tycker skulle kunna ligga grund för vidare resonemang, nämligen
            att höja bränsleeffektiviteten och således få ned koldioxidutsläppen.
          </note>
          <note type="speaker">
            Anf. 192 ELISA ABASCAL REYES (mp):
          </note>
          <note>
            Fru talman! Jag har inte påstått att Sverige står för de största
            kväveutsläppen, utan jag sade att det mått som jag talade om ur
            ett solidariskt perspektiv visar att Sverige per capita har de
            största utsläppen. Per person släpper vi ut mest. Jag antar att
            Peter Weibull
          </note>
          <note>
            Bernström också är bekant med ett sådant mått. Det innebär att
            även om det finns andra länder som släpper ut totalt mera kväve,
            har vi ändå en livsstil som gör att vi släpper ut väldigt mycket
            till Östersjön. Det är en fråga som vi bör ta itu med om vi är
            intresserade av den solidariska utvecklingen runt Östersjön.
          </note>
          <note>
            När det gäller Moderaternas förslag vill jag säga att jag har
            suttit i riksdagen i tre år, och jag kan fortfarande inte minnas
            att man i trafikutskottet har vidtagit någon miljöåtgärd. Jag
            kan inte komma ihåg det. Jag har kanske problem med minnet. Senast
            i dag argumenterade en moderat kollega till Peter Weibull
          </note>
          <note>
            Bernström för en höjning av viktgränserna inom fordonsbeskattningsklasserna.
            Det skulle göras av trafiksäkerhetsskäl, men det skulle knappast
            leda till något slags bränseleffektivitet. Hur är det egentligen
            med de trafikpolitiska resonemangen i Moderaterna?
          </note>
          <note>
            Anf. 193 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Fru talman! Jag skulle vilja uppehåll mig litet grand vid frågan
            om kväveutsläpp. Jag har precis talat om hur vi menar att man
            skall minska dessa utsläpp till havet, inte minst. Vi har sedan
            många år förbundit oss att halvera kvävemängderna till hav. Vi
            har inte kommit någonstans - åtminstone inte när det gäller
          </note>
          <note>
            Sydsverige. Detta kan vi tydligt utläsa ur vattendragsorganisationernas
            mätstatistik under ett antal år. De variationer vi ser i statistiken
            är egentligen bara att hänföra till klimatvariationer.
          </note>
          <note>
            Vi har vidtagit olika mått. Vi har lagt olika restriktioner på
            jordbuket vad gäller handelsgödsel och kväve. Vi har sänkt antalet
            djurenheter per hektar. Vi har förbjudit stallgödselspridning
            vintertid. Vi har krav på vinterbevuxen mark osv. Detta leder
            ingen vart. Det är det vi konstaterar. Vi menar att man måste
            restaurera det vattenhållande landskapet. Där behövs mera medel.
            Detta är vårt recept.
          </note>
          <note>
            Jag hade varit oerhört glad om Miljöpartiet och även andra partier
            ställde upp på detta och jobbade för det när det gäller den vidare
            utformningen av miljöstödsprogrammet till jordbruket från EU.
          </note>
          <note>
            Jag vill ta upp ytterligare en fråga, nämligen solidarisk politik
            när det gäller kväveutsläpp. Barsebäcksavvecklingen, Elisa Abascal
            Reyes, är inte särskilt solidarisk. Vi har begärt att få en ökning
            av koldioxidutsläppen till luft, medan andra länder har krav på
            sig att sänka sina koldioxidutsläpp - detta för att vi sannolikt
            skall börja elda med en massa fossilt bränsle för att klara av
            avvecklingen.
          </note>
          <note type="speaker">
            Anf. 194 ELISA ABASCAL REYES (mp):
          </note>
          <note>
            Fru talman! När det gäller solidaritet och kärnkraft kan Peter
            Weibull Bernström ringa till aboriginerna i
          </note>
          <note>
            Australien eller ursprungsbefolkningen i Kanada och fråga om
            de tycker att det är mysigt med uranbrytning i deras trakter.
            Det har också med solidaritetsmått att göra, fast det ligger kanske
            för långt bort.
          </note>
          <note>
            Vi skall inte ta debatten om den femprocentiga höjningen av koldioxidutsläppen
            här. Det finns olika sätt att analysera frågan, och jag går inte
            in på det.
          </note>
          <note>
            Men jag konstaterar att ingen av de åtgärder som
          </note>
          <note>
            Peter Weibull Bernström räknade upp drivs av Moderaterna i trafikutskottet.
            Jag konstaterar också vad gäller solidarisk miljöpolitik att måttet
            per capitautsläpp inte är intressant för Moderaterna.
          </note>
          <note>
            Anf. 195 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Fru talman! Då får jag konstatera att en höjning av koldioxidutsläppet
            i Sverige tydligen inte heller är någonting att diskutera. Jag
            tycker själv att det är väldigt intressant. Detta ger oss en sänkt
            trovärdighet när vi utomlands i internationella sammanhang skall
            ställa krav på andra länder. Sverige har alltid varit ett föredöme
            - tror vi själva, i alla fall - på miljöområdet, men jag tycker
            att detta sänker vår trovärdighet.
          </note>
          <note>
            Det beklagar jag.
          </note>
          <note type="speaker">
            Anf. 196 ELISA ABASCAL REYES (mp):
          </note>
          <note>
            Fru talman! Jag måste bara understryka att Sveriges koldioxidutsläpp
            ökade med ungefär 15 % mellan
          </note>
          <note>
            1993 och 1995. Detta var innan vi beslutat om stängning av något
            kärnkraftverk. Då talar vi bara om vägtrafiken. Tittar vi totalt
            ser vi att koldioxidutsläppen har ökat med 5-6 %. Vi missade för
            länge sedan det uppställda målet för koldioxidutsläpp. Det kommer
            vi inte att kunna klara. Vi kan inte skylla det på kärnkraftsavvecklingen.
            Största boven när det gäller ökade koldioxidutsläpp är i dag trafiken.
          </note>
          <note>
            Vill Moderaterna vara med och minska koldioxidutsläppen innan
            år 2010 måste man helt enkelt ha en mer offensiv trafikpolitik.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            15 § Genteknik
          </note>
          <note>
            Föredrogs
          </note>
          <note>
            Jordbruksutskottets betänkande 1997/98:JoU6
          </note>
          <note>
            Genteknik
          </note>
          <note type="speaker">
            Anf. 197 ELISA ABASCAL REYES (mp):
          </note>
          <note>
            Fru talman! Vi har haft väldigt många intressanta debatter denna
            kväll. Frågan är till slut vem som bestämmer över vår gemensamma
            framtid. Är det politikerna? Är det experterna eller tjänstemännen?
            Är det stora ekonomiska intressen?
          </note>
          <note>
            I skenet av den situation vi befinner oss i i dag, med en stor
            press från de jordbruksföretag och de andra företag i USA där
            attityden till GMO:er är helt annorlunda än i Europa, är det klart
            att multinationella företag inom EU känner en stor press att få
            ut sina
          </note>
          <note>
            GMO:er på marknaden och konkurrera med dem. I
          </note>
          <note>
            och med Sveriges inträde i EU förbinder sig landet till ett harmoniserat
            tillståndsförfarande beträffande fältförsök och utsläppande av
            GMO:er.
          </note>
          <note>
            I Sverige finns hittills två nationella tillstånd för fältförsök.
            Det ena rör en herbicidresistent raps med en s.k. hansterilitet.
            Man kan bara spekulera i vilken risken är för att den korsas med
            en vild släkting - i detta fall är närmaste vilda släkting åkerkålen
            - och vilken effekt det skulle ge långsiktigt såväl för ekosystemet
            i sin helhet som för den biologiska mångfalden.
          </note>
          <note>
            Mest av allt bör man rikta in sig på frågan om det är etiskt
            och ekologiskt riktigt att satsa på en kemikalieanpassad produktion
            över huvud taget. Det är faktiskt det herbicidresistens innebär.
            Är det något som vi skall uppmuntra? Det kommer också att ge konsekvenser
            för miljö och hälsa.
          </note>
          <note>
            Det andra tillståndet rör en potatis. Man har manipulerat stärkelsenivån
            och dessutom, vilket jag tycker är desto allvarligare, infört
            antibiotikaresistens som en s.k. markörgen. Det har diskuterats
            om det över huvud taget var nödvändigt. Det är väldigt uppseendeväckande
            med tanke på att antibiotikaresistens bland bakterier har blivit
            ett allvarligt problem i världen.
          </note>
          <note>
            Det förs många internationella diskussioner om hur vi skall hantera
            detta i fortsättningen. Det är anmärkningsvärt därför att man
            i laboratoriestudier gjort vissa observationer av att antibiotikaresistens
            i en population av t.ex. bakterier kan överföras utan celldelning.
            Det är inget bevisat eller vedertaget faktum, men vi måste ändå
            titta på riskerna och erkänna att vi inte har alla svaren.
          </note>
          <note>
            Vem bestämmer vilken risk vi skall ta? Är det politikerna, experterna
            eller de ekonomiska intressena?
          </note>
          <note>
            Miljöpartiet och Vänsterpartiet har i en reservation uttryckt
            att vi måste ha ett stopp eller ett moratorium när det gäller
            utsläppande av genmanipulerade organismer i den naturliga miljön,
            därför att det finns en stor okänd riskfaktor. Vi yrkar därför
            bifall till reservation nr 1.
          </note>
          <note type="speaker">
            Anf. 198 ROSE-MARIE FREBRAN (kd):
          </note>
          <note>
            Fru talman! Jag börjar med att berätta att jag skall vara så
            otroligt generös att jag inte skall yrka på någonting. Det skulle
            nämligen belasta kammaren. Det finns ingenting i utskottets text.
            Skall jag yrka på någonting måste jag yrka bifall till motioner
            och göra det litet mer komplicerat för kammaren. Det skall jag
            alltså inte göra.
          </note>
          <note>
            Jag vill kort beröra den motion som jag själv har undertecknat
            som första person. Fyra av yrkandena i motionen är behandlade
            i detta betänkande.
          </note>
          <note>
            Det första anknyter till det som Miljöpartiet reserverar sig
            till förmån för, utsättandet av genetiskt modifierade organismer.
            Vi kristdemokrater har i stället för att tala för ett förbud drivit
            tanken på ett moratorium. Vi menar att vi under en tid skulle
            sätta stopp, ta en time out skulle man väl säga numera, och få
            tid att tänka efter, få tid att få vissa frågor besvarade, få
            tid att söka kunskap där det finns kunskapsluckor och bedöma risker
            som vi inte har bedömt färdigt än. Det moratorium som vi begärde
            i motionen från förra allmänna motionstiden vill vi fortfarande
            ha, men vi har i år inte ställt samma krav på lagstiftning om
            ett sådant moratorium, eftersom vi har problem med nationella
            särregler.
          </note>
          <note>
            Däremot tror vi fortfarande att vi i praktiken skulle kunna få
            ett stopp. Vi kristdemokrater vill ha en översyn av lagstiftningen
            på det här området. Den frågan kommer så småningom att behandlas,
            för detta finns med i en motion som har väckts i höst. Om vi skulle
            bestämma oss för att se över vissa saker i lagstiftningen skulle
            detta kunna vara en signal som vi tillsammans skulle kunna tolka
            så, att medan översynen pågår tar vi en paus. Under den tiden
            tar vi det lugnt och beviljar inte nya ansökningar om avsiktlig
            utsättning. Själv tänker jag ta konsekvenserna av det här när
            jag sitter i Gentekniknämnden och vi behandlar yttranden över
            ansökningar om avsiktlig utsättning. Gäller det innesluten användning
            kommer jag att säga okej, men gäller det avsiktlig utsättning
            kommer jag att reservera mig om majoriteten är positiv i sina
            yttranden.
          </note>
          <note>
            När det gäller frågan om stöd till att bygga upp genbanker och
            fältgenbanker i u-världen är det bra att utskottet har en positiv
            inställning och menar att vi i
          </note>
          <note>
            Sverige stöder denna verksamhet. Vi kristdemokrater skulle ändå
            vilja att vi gjorde något mer än att finnas med i vissa sammanhang
            och ge vårt stöd, som i
          </note>
          <note>
            Nordiska genbanken. Vi skulle önska att Sverige kunde vara pådrivande
            i de här frågorna, inte bara i
          </note>
          <note>
            Norden utan generellt. Då kommer naturligtvis också biståndspengar
            in i bilden. Den politik vi står för innebär att man avsätter
            anslag som ger en möjlighet att satsa på den här verksamheten
            på ett helt annat sätt än vad som är möjligt för flera andra partier.
            Det är synd att man i andra partier ändå inte vill gå fram och
            vara litet mer offensiv och göra ett tillkännagivande till regeringen.
          </note>
          <note>
            När det gäller märkning är vi ganska överens i den här riksdagen.
            Miljöpartiet har i sin motion ett yrkande om märkning. Vi har
            också i vår motion ett yrkande om märkning, men det finns inte
            med i betänkandet, och jag är litet fundersam över varför det
            är på det sättet.
          </note>
          <note>
            Vi kräver att Sverige internationellt skall arbeta för att sprida
            den etiska bestämmelse som finns i den svenska lagstiftningen.
            Vi hälsar med tillfredsställelse att utskottet säger sig stå bakom
            det vi skriver i motionen. Man anser sig inte ha någon annan uppfattning,
            och man förutsätter att regeringen arbetar för det här. Även på
            den här punkten vill jag beklaga försiktigheten i jordbruksutskottet.
            Jag tycker nog att man här hade kunnat kosta på sig ett tillkännagivande.
            Vi vet nog alla att man inte i alla sammanhang där det finns en
            välvillig inställning kan ta för givet att regeringen arbetar
            aktivt för den sak man är välvilligt inställd till. Riksdagen
            skall karska upp sig ibland och faktiskt ge regeringen uppdrag
            som man ber att den skall utföra. Här kunde man gott ha kommit
            med en beställning till regeringen.
          </note>
          <note>
            Jag skall ändå inte framställa något yrkande, utan jag är glad
            över att det finns så pass stor samsyn som är fallet när det gäller
            de här frågorna. Vad gäller frågan om att få till stånd ett tillfälligt
            stopp får vi väl fortsätta att arbeta för att fler partier skall
            ansluta sig till vår uppfattning.
          </note>
          <note type="speaker">
            Anf. 199 KAJ LARSSON (s):
          </note>
          <note>
            Fru talman! Gentekniken målas i dag i samhället ofta upp som
            en stor fara för människor, djur och växter. Det är ett skräckscenario
            som skrämmer många människor. Jag förstår människors oro.
          </note>
          <note>
            Det Vänsterpartiet och Miljöpartiet skriver i reservation nr
            1 spär verkligen på det skräckscenariot:
          </note>
          <note>
            "Människor i hela världen är i dag rädda för viruset hiv, vars
            spridningsvägar och effekter vi känner tämligen väl, men vars
            ursprung vi inte känner till. Trots detta står bolag i kö för
            att släppa ut manipulerade virus och organismer som man vet tämligen
            litet om."
          </note>
          <note>
            Med andra ord antyder man här att hiv kan ha ett ursprung i gentekniken.
            Jag tycker att det är att gå för långt att måla upp ett sådant
            skräckscenario.
          </note>
          <note>
            Man talar vidare i reservationen om manipulering, men det är
            alldeles felaktigt att påstå att det handlar om manipulering.
            Det heter genmodifierad, GMO.
          </note>
          <note>
            När man använder ord som "manipulering" blir följden naturligtvis
            en negativ inställning ute i samhället.
          </note>
          <note>
            I början av 80-talet talades det om ungefär samma skräckscenario.
            Då var det fråga om en substans som tillverkades med hjälp av
            genmodifierade bakterier.
          </note>
          <note>
            En lång rad av faror radades upp. Kolibakterien, som det då gällde,
            skulle kunna spridas som en farsot från land till land. Vad skulle
            t.ex. hända om bakterien kom in i maten och kanske gav upphov
            till cancer och allergiska problem? Hur skulle gamla och sjuka
            drabbas? De företag som skulle producera ämnet skulle tjäna massor
            av pengar. Borde inte försiktighetsprincipen tillämpas, så att
            dessa frågor fick ett svar innan produkten fick användas?
          </note>
          <note>
            De faror som målades upp i början av 80-talet blev inte på något
            sätt besannade. I dag är det många som är glada att vi med hjälp
            av gentekniken kunde få kunskap om insulinets tillkomst, för det
            var det det var fråga om.
          </note>
          <note>
            Debatten i dag om gentekniken är mycket lik den som fördes i
            början av 80-talet. Det första vi måste göra är att återföra diskussionen
            till en saklig nivå.
          </note>
          <note>
            Gentekniken innebär att vi förändrar arvsanlag hos djur och växter.
            Men det här är inget nytt. Det är precis vad som i dag sker vid
            vanlig avel och växtförädling. Det är något som har skett sedan
            länge, men tidigare förstås under stor osäkerhet. I dag kan vi
            med hjälp av genteknik med stor precision få fram det vi söker.
          </note>
          <note>
            Belgian Blue, alltså den belgiska tjur som vi vill slippa här
            i Sverige därför att det rör sig om ett missbildat djur, har inte
            varit i närheten av genteknik.
          </note>
          <note>
            Herbicidresistenta grödor åstadkoms inte enbart med genteknik
            utan även på annat sätt.
          </note>
          <note>
            Frågor som gentekniken aktualiserar är alltså frågor som också
            borde ställas beträffande andra tekniker, men det faktum att vi
            tidigare har tillåtit oss att klåfingrigt ge oss på vår omgivning
            och skapa om den för våra syften, kan naturligtvis aldrig vara
            en ursäkt för att även fortsättningsvis få göra så. Vi måste därför
            bedöma varje ny tillämpning för sig, och dessa överväganden måste,
            liksom vid användningen av varje annan teknik, ta hänsyn till
            om tekniken kan äventyra människors hälsa, påverka miljön eller
            om den strider mot våra etiska värderingar. Det är därför som
            vi nu och i framtiden bör kringgärda varje ny tillämpning av genteknik
            med försiktighetsåtgärder.
          </note>
          <note>
            Ingen annan kunskap eller teknik har heller begränsats av så
            många stränga restriktioner som just gentekniken.
          </note>
          <note>
            Vi bör naturligtvis inte frånhända oss möjligheten att använda
            genteknik för att lösa de problem vi står inför. Jag tänker då
            på behovet av att försörja världens växande befolkning med mat,
            och jag tänker på nödvändigheten av att lösa miljöproblemen.
          </note>
          <note>
            Jag tänker dessutom på den svält som finns ute i världen. Vi
            kan kanske med genteknikens hjälp få fram grödor som kan odlas
            med mindre vatten och som kan stå emot mer värme. Miljöproblemen
            kanske löser sig genom att vi inte behöver använda en sådan mängd
            bekämpningsmedel.
          </note>
          <note>
            Syftet med GMO-lagen från 1994 är att skydda människors och djurs
            hälsa och miljö samt att säkerställa att etiska hänsyn tas vid
            verksamhet i genetiskt modifierade organismer. Så sker i dag.
            Därför är jag personligen inte så oroad som många är. Men givetvis
            skall vi fara fram aktsamt.
          </note>
          <note>
            Gentekniken kan vara till nytta både nationellt och i ett globalt
            perspektiv. Men om vi stoppar gentekniken eller, som någon var
            inne på, tar en paus, kommer naturligtvis inte andra länder att
            göra det. De kommer att fortsätta. Hur kommer det att bli med
            vår forskning och våra företag inom växtförädling om vi säger
            nej eller tar en paus? Självklart tappar vi tempo. Vi har inte
            möjligheten att skaffa oss kunskap och erfarenhet och på så vis
            vara pådrivande på andra länder om någonting inte stämmer. Vi
            skall med andra ord skaffa ett säkert grepp, vara pådrivande i
            EU när det gäller förändringar som vi anser vara fel.
          </note>
          <note>
            Som vi hörde i eftermiddags på frågestunden kommer regeringen
            också att tillsätta en parlamentarisk utredning som skall titta
            på hela bioteknikfrågan.
          </note>
          <note>
            Sverige har i internationella sammanhang drivit frågan att skapa
            internationella regler för att skapa en säker hantering av gentekniken,
            och det tänker regeringen fortsätta med.
          </note>
          <note>
            Fru talman! Jag yrkar bifall till hemställan i jordbruksutskottets
            betänkande nr 6 och avslag på reservationerna.
          </note>
          <note type="speaker">
            Anf. 200 ELISA ABASCAL REYES (mp)
          </note>
          <note>
            replik:
          </note>
          <note>
            Herr talman! Skillnaden mellan genteknik och vanlig korsbefruktning
            är att det är mycket mer selektivt i dag. Det är mycket snabbare
            förändringar. Det vet Kaj Larsson lika väl som jag.
          </note>
          <note>
            Jag måste säga att något av Kaj Larssons anförande gav ett slags
            retrokänsla. Helt plötsligt befinner vi oss i samma argument som
            presenterades när den gröna revolutionen skulle drivas igenom.
            Det här skulle lösa världssvälten. Det är inte långlivade tomater
            som löser världssvälten. Det är en rättvis fördelning på jordklotet.
          </note>
          <note>
            Det talas om skräckpropaganda. Ja, vi talar om hur det kan bli
            i värsta fall. Vi säger inte att det inte finns fördelar med genteknik,
            men vi talar om hur det kan bli i värsta fall. Vi kan också titta
            på ett exempel som har kommit fram i en studie. Jag är i och för
            sig inte särskilt insatt i den, jag läste bara en artikel, men
            den visar att skandinaver och svenskar skulle vara mer resistenta
            mot hiv just för att de skulle ha haft något slags genförändring.
            Så visst finns det anledning att åtminstone titta närmare på detta.
          </note>
          <note>
            Min slutliga fråga till Kaj Larsson är: Om Kaj
          </note>
          <note>
            Larsson i dag röstar ned den här motionen, kan Kaj
          </note>
          <note>
            Larsson garantera att konsekvensen av gentekniken inte blir en
            dyrköpt erfarenhet i framtiden? Kan Kaj
          </note>
          <note>
            Larsson garantera det?
          </note>
          <note type="speaker">
            Anf. 201 KAJ LARSSON (s) replik:
          </note>
          <note>
            Herr talman! Om man skall ha 100 % säkerhet på allt man gör i
            samhället tror jag att vi kommer att stå ganska stilla. Jag gav
            ett exempel på hur det var i början av 80-talet, då gentekniken
            gjorde sitt intåg i den medicinska forskningen. Det var precis
            samma skräckpropaganda då. Jag använder ordet skräckpropaganda,
            för samma faror målades upp. De har inte blivit besannade.
          </note>
          <note>
            När vi politiskt, med lagtext och annat, omgärdar detta med stor
            säkerhet är jag inte oroad. Jag tror att vi kommer att klara detta
            på ett bra sätt. Jag är övertygad om att vi har den säkerheten,
            och jag tror att det är viktigt att vi för framtiden är med i
            forskningen och utvecklar detta.
          </note>
          <note type="speaker">
            Anf. 202 ELISA ABASCAL REYES (mp)
          </note>
          <note>
            replik:
          </note>
          <note>
            Herr talman! Kaj Larsson besvarade inte riktigt min fråga. Han
            sade att utvecklingen skulle stå still om vi inte prövade litet.
            Men med vem är det vi spelar roulett egentligen? Är det med Kaj
            Larssons familj, med vems familj, med vems liv, med vems natur,
            med vems utveckling spelar man roulett? Det är det som är frågan.
          </note>
          <note>
            Vem bestämmer hur stor risken skall vara? Självklart kommer man
            inte att kunna vara 100 % säker på utfallet. Men när frågetecknen
            blir för många, när det finns risker som är för stora och priset
            för utvecklingen är för högt för oss att ta, då tycker jag att
            det finns anledning att säga: Stopp och belägg! Människan och
            mänskligheten kan utvecklas på många sätt, men varför ta en väg
            som kan leda till så oerhört stora konsekvenser för vår hälsa,
            vår natur och vår omvärld?
          </note>
          <note type="speaker">
            Anf. 203 KAJ LARSSON (s) replik:
          </note>
          <note>
            Herr talman! Elisa Abascal Reyes har själv suttit i
          </note>
          <note>
            Gentekniknämnden och borde vara väl insatt i vilka lagar och
            bestämmelser som omgärdar gentekniken i
          </note>
          <note>
            Sverige. Därför tycker jag inte att man behöver måla upp den
            här faran som Elisa Abascal Reyes gör.
          </note>
          <note>
            Det är naturligtvis enkelt att bara säga nej, nej, nej till allting.
            Men hur blir landet, hur blir framtiden om vi skall följa Elisa
            Abascal Reyes nej, nej, nej? Man måste ibland säga ja, ja, ja
            också, om man skall använda ett modeuttryck i politiken i dag.
          </note>
          <note type="speaker">
            Anf. 204 LENNART BRUNANDER (c):
          </note>
          <note>
            Herr talman! Centerpartiet har ingen motion som behandlas i detta
            betänkande, men jag vill ändå yttra mig litet om gentekniken.
          </note>
          <note>
            Vi har i tidigare betänkanden klart deklarerat vårt ställningstagande.
            Jag har också i interpellationsdebatter med jordbruksministern
            gjort det. Det är ingen tvekan om att det här är en mycket viktig
            fråga. Det är alldeles nödvändigt att vi har en restriktivitet
            i det här sammanhanget. Sedan spelar det ingen roll om vi kallar
            det för manipulerad eller modifierad. Det är precis samma sak.
            De som är mycket positiva till det här använder ordet modifiera,
            för det låter litet bättre.
          </note>
          <note>
            Men det är egentligen ingen skillnad. Det är en manipulation
            det handlar om. Man gör en förändring som icke är möjligt på annat
            sätt. Många gånger är det en förändring som är emot naturens spelregler.
            Det är det som är det stora bekymret. Det kan alltså få konsekvenser
            som vi i dag inte har överblick över.
          </note>
          <note>
            Jag tycker alltså inte att regeringen är tillräckligt aktsam
            i den här frågan, vare sig i Sverige eller i sina relationer till
            EU. EU skulle ju vara ett samarbetsorgan som skulle hjälpa oss
            i Europa att stå emot angrepp från andra håll, när amerikanarna
            vill skicka hit majs som är genmanipulerad utan att märka den.
            Det vill jag påstå är ett övergrepp på alla andra. Det gör de
            i kraft av sin storlek. Men det är oacceptabelt att det är på
            det sättet. Då kan man aldrig tala om att man har en fri vilja,
            för det har man inte i det fallet. Man vet inte vad det är man
            köper. Det är mycket allvarligt.
          </note>
          <note>
            Hela det här området har bekymmer. Det finns miljömässiga bekymmer
            när det gäller biologisk mångfald och vad som kan hända med den.
            Det finns sociala bekymmer. Det kommer ekonomiska problem i släptåg.
            De som sysslar med detta är de som säljer preparaten och utsädet.
            De får alltså en ställning på marknaden som blir så stark att
            de som skall nyttja produkterna inte kan få ut särskilt mycket
            av det själva. Det finns alltså ekonomiska problem också, som
            jag inte skall ta upp mer i det här sammanhanget.
          </note>
          <note>
            Vi har i det här betänkandet, litet mer som en bonuseffekt av
            motionerna, också beskrivit myndighetsfrågorna litet, eftersom
            jordbruksutskottet har engagerat sig här. Vi har alltså en myndighetsstruktur
            på det här området i Sverige som inte är bra. Vi har sju myndigheter
            som har en mycket oöverskådlig ansvarsfördelning. Dessutom har
            vi två myndigheter som man skall ha samråd med.
          </note>
          <note>
            Vi har från utskottets sida begärt att regeringen skulle komma
            med en översyn. Det har man inte gjort.
          </note>
          <note>
            Det är snart två år sedan vi begärde det. Vi gjorde ett utredningsarbete
            tillsammans med Riksdagens revisorers kansli och begärde att få
            en sådan här förändring, vilket är viktigt om vi skall kunna ha
            den kontroll som vi vill ha.
          </note>
          <note>
            Kaj Larsson gjorde en jämförelse som jag tycker är felaktig,
            nämligen med medicin. När vi gör medicin på det här området är
            det en innesluten användning.
          </note>
          <note>
            Den kommer inte ut. Dessutom använder vi medicinen i kontrollerade
            former, i situationer där någon alldeles nödvändigt behöver den
            för att klara sig. Det är en väldig skillnad på det och ett frisläppande
            i naturen då vi inte har kontroll på det.
          </note>
          <note>
            Herr talman! Jag har inget yrkande i dag. Vi har klart deklarerat
            vår ståndpunkt att vi inte är nöjda med det sätt som regeringen
            handlägger de här frågorna på. Vi återkommer i ärendet.
          </note>
          <note type="speaker">
            Anf. 205 KAJ LARSSON (s) replik:
          </note>
          <note>
            Herr talman! Jag vill bara säga till Lennart Brunander att utbildningsministern
            i dag på eftermiddagen klargjorde att regeringen nästa vecka kommer
            att anta direktiven till en parlamentarisk utredning om hela biotekniken.
          </note>
          <note type="speaker">
            Anf. 206 LENNART BRUNANDER (c) replik:
          </note>
          <note>
            Herr talman! Jag var inte här på frågestunden i dag. Jag var
            i Borås och diskuterade kretslopp i byggandet, så jag visste inte
            detta. Det är naturligtvis bra om utbildningsministern har gjort
            det. Vi får då driva på så att det blir ett bra resultat av det.
          </note>
          <note type="speaker">
            Anf. 207 HANNA ZETTERBERG (v):
          </note>
          <note>
            Herr talman! Jag skall först be om ursäkt för att jag sätter
            upp mig på talarlistan trots att det snart är dags att rösta.
            Det var Kaj Larsson som fick mig att gå upp i talarstolen.
          </note>
          <note>
            Kommer Kaj Larsson ihåg DDT? Känner Kaj
          </note>
          <note>
            Larsson till den debatt som förs om hormoner och den debatt som
            vi för närvarande för om antibiotika? Det är tre ganska tydliga
            exempel på saker som när de kom framställdes som lösningen på
            nästan alla problem inom det området. Nu vet vi att det inte är
            så enkelt.
          </note>
          <note>
            Jag skulle vilja säga så här: Nej, vi kan aldrig vara hundraprocentigt
            säkra. Det är sant. Just därför, Kaj
          </note>
          <note>
            Larsson, skall vi använda en princip som vi annars har hänvisat
            till, den som kallas försiktighetsprincipen. I
          </note>
          <note>
            det här fallet är det utomordentligt bra att använda sig just
            av den principen. Forskarna är oeniga. Vi har sett exempel på
            både det ena och det andra som kan oroa oss och som skulle kunna
            skapa enorma konsekvenser i framtiden, kanske inte för vår generation
            men för kommande generationer, mina barnbarns barnbarnsbarn. Det
            som vi planterar ut i naturen är levande organismer. Vi kan inte
            kontrollera och samla ihop dem igen. Har vi släppt ut dem så finns
            de där. Om de dessutom sprider sig på ett sätt som vi inte hade
            tänkt oss, hur skall vi då ta kontroll över det igen?
          </note>
          <note>
            Jag vill bara påminna kammaren om försiktighetsprincipen.
          </note>
          <note type="speaker">
            Anf. 208 KAJ LARSSON (s):
          </note>
          <note>
            Herr talman! Jag måste säga till Hanna Zetterberg att det är
            en försiktighetsprincip som råder i dag. Vi släpper inte ut någonting
            utan vidare, som Hanna
          </note>
          <note>
            Zetterberg ger uttryck för här. Det är försöksodlingar, som är
            väl skyddade. Vi har inte i Sverige satt i gång någon odling av
            växter som är genmodifierade. Det är försök, och de försöken är
            mycket väl skyddade. Med andra ord är hela gentekniken i vårt
            land omgärdad av bra och säkra bestämmelser.
          </note>
          <note type="speaker">
            Anf. 209 HANNA ZETTERBERG (v):
          </note>
          <note>
            Herr talman! Ja, jag vet att det är så, Kaj Larsson.
          </note>
          <note>
            Jag vet att det finns många regler, och många av de reglerna
            är också bra. Men jag blir ändå oroad när jag hör Kaj Larsson
            prata så som han gjorde tidigare här i kammaren.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            JoU3 Jordbruk m.m.
          </note>
          <note>
            Mom. 2 (etablerings- och servicemöjligheter på landsbygden)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            198 för utskottet
          </note>
          <note>
            70 för res. 1
          </note>
          <note>
            81 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 134 s, 17 c, 18 fp, 16 v, 13 mp
          </note>
          <note>
            För res. 1: 61 m, 9 kd
          </note>
          <note>
            Frånvarande: 27 s, 19 m, 10 c, 8 fp, 6 v, 5 mp, 6 kd
          </note>
          <note>
            Mom. 14 (fäbodbruket)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            256 för utskottet
          </note>
          <note>
            13 för res. 5
          </note>
          <note>
            1 avstod
          </note>
          <note>
            79 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 134 s, 62 m, 18 c, 17 fp, 16 v, 9 kd
          </note>
          <note>
            För res. 5: 13 mp
          </note>
          <note>
            Avstod: 1 c
          </note>
          <note>
            Frånvarande: 27 s, 18 m, 8 c, 9 fp, 6 v, 5 mp, 6 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JoU4 Kemikaliekontroll
          </note>
          <note>
            Mom. 2 (kommunala befogenheter i LKP)
          </note>
          <note>
            1. utskottet
          </note>
          <note>
            2. res. 1 (mp)
          </note>
          <note>
            Votering:
          </note>
          <note>
            259 för utskottet
          </note>
          <note>
            13 för res. 1
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 134 s, 63 m, 19 c, 18 fp, 16 v, 9 kd
          </note>
          <note>
            För res. 1: 13 mp
          </note>
          <note>
            Frånvarande: 27 s, 17 m, 8 c, 8 fp, 6 v, 5 mp, 6 kd
          </note>
          <note>
            Mom. 13 (PVC i produkter till barn under ett år)
          </note>
          <note>
            1. utskottet
          </note>
          <note>
            2. res. 4 (c)
          </note>
          <note>
            Votering:
          </note>
          <note>
            222 för utskottet
          </note>
          <note>
            19 för res. 4
          </note>
          <note>
            30 avstod
          </note>
          <note>
            78 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 133 s, 34 m, 18 fp, 16 v, 12 mp, 9 kd
          </note>
          <note>
            För res. 4: 19 c
          </note>
          <note>
            Avstod: 1 s, 28 m, 1 mp
          </note>
          <note>
            Frånvarande: 27 s, 18 m, 8 c, 8 fp, 6 v, 5 mp, 6 kd
          </note>
          <note>
            Mom. 14 (en strategi för minskad kloranvändning)
          </note>
          <note>
            1. utskottet
          </note>
          <note>
            2. res. 5 (c)
          </note>
          <note>
            Votering:
          </note>
          <note>
            251 för utskottet
          </note>
          <note>
            19 för res. 5
          </note>
          <note>
            79 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 133 s, 63 m, 18 fp, 16 v, 12 mp, 9 kd
          </note>
          <note>
            För res. 5: 19 c
          </note>
          <note>
            Frånvarande: 28 s, 17 m, 8 c, 8 fp, 6 v, 6 mp, 6 kd
          </note>
          <note>
            Mom. 17 (förbud mot strontium och barium i fyrverkerier m.m.)
          </note>
          <note>
            1. utskottet
          </note>
          <note>
            2. utskottets hemställan med den ändring däri som föranleddes
            av bifall till mot. 1996/97:Jo776, yrk. 2
          </note>
          <note>
            (mp)
          </note>
          <note>
            Votering:
          </note>
          <note>
            259 för utskottet
          </note>
          <note>
            13 för mot.
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 134 s, 63 m, 19 c, 18 fp, 16 v, 9 kd
          </note>
          <note>
            För mot.: 13 mp
          </note>
          <note>
            Frånvarande: 27 s, 17 m, 8 c, 8 fp, 6 v, 5 mp, 6 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JoU5 Vatten- och luftvård
          </note>
          <note>
            Mom. 5 (miljökvalitetsmål för Östersjön)
          </note>
          <note>
            1. utskottet
          </note>
          <note>
            2. res. 1 (mp)
          </note>
          <note>
            Votering:
          </note>
          <note>
            258 för utskottet
          </note>
          <note>
            13 för res. 1
          </note>
          <note>
            78 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 134 s, 62 m, 19 c, 18 fp, 16 v, 9 kd
          </note>
          <note>
            För res. 1: 13 mp
          </note>
          <note>
            Frånvarande: 27 s, 18 m, 8 c, 8 fp, 6 v, 5 mp, 6 kd
          </note>
          <note>
            Mom. 18 (utsläpp från bil- och motorcykeltävlingar)
          </note>
          <note>
            1. utskottet
          </note>
          <note>
            2. res. 5 (mp)
          </note>
          <note>
            Votering:
          </note>
          <note>
            259 för utskottet
          </note>
          <note>
            12 för res. 5
          </note>
          <note>
            1 avstod
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 134 s, 63 m, 19 c, 18 fp, 16 v, 9 kd
          </note>
          <note>
            För res. 5: 12 mp
          </note>
          <note>
            Avstod: 1 mp
          </note>
          <note>
            Frånvarande: 27 s, 17 m, 8 c, 8 fp, 6 v, 5 mp, 6 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JoU6 Genteknik
          </note>
          <note>
            Mom. 1 (moratorium eller förbud mot avsiktlig utsättning av genetiskt
            modifierade organismer)
          </note>
          <note>
            1. utskottet
          </note>
          <note>
            2. res. 1 (v, mp)
          </note>
          <note>
            Votering:
          </note>
          <note>
            237 för utskottet
          </note>
          <note>
            29 för res. 1
          </note>
          <note>
            6 avstod
          </note>
          <note>
            77 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 134 s, 63 m, 19 c, 17 fp, 1 v, 3 kd
          </note>
          <note>
            För res. 1: 1 fp, 15 v, 13 mp
          </note>
          <note>
            Avstod: 6 kd
          </note>
          <note>
            Frånvarande: 27 s, 17 m, 8 c, 8 fp, 6 v, 5 mp, 6 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            16 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            1997/98:29 Euro-atlantiska partnerskapsrådet och det fördjupade
            Partnerskap för fred-samarbetet
          </note>
          <note>
            17 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 9 oktober
          </note>
          <note>
            1997/98:38 av tredje vice talman Christer Eirefelt
          </note>
          <note>
            (fp) till statsrådet Leif Blomberg
          </note>
          <note>
            Internationellt idrottsutbyte
          </note>
          <note>
            1997/98:39 av Sigrid Bolkéus (s) till jordbruksministern
          </note>
          <note>
            Varghundar
          </note>
          <note>
            1997/98:40 av Chatrine Pålsson (kd) till socialministern
          </note>
          <note>
            Kooperativet Kilen
          </note>
          <note>
            1997/98:41 av Lars Stjernkvist (s) till socialministern
          </note>
          <note>
            Socialtjänstlagen
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 21 oktober.
          </note>
          <note>
            18 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 7 oktober
          </note>
          <note>
            1997/98:1 av Eva Goës (mp) till utrikesministern
          </note>
          <note>
            Cassiniprojektet
          </note>
          <note>
            den 9 oktober
          </note>
          <note>
            1997/98:31 av Bengt Hurtig (v) till utrikesministern
          </note>
          <note>
            Konferens om 1949 års Genèvekonvention
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 21 oktober.
          </note>
          <note>
            19 § Kammaren åtskildes kl. 21.30
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.52, av förste vice talmannen därefter
            t.o.m. 12 § anf. 110
          </note>
          <note>
            delvis, av tredje vice talmannen därefter till ajourneringen
            kl.
          </note>
          <note>
            17.55, av andre vice talmannen därefter t.o.m. 15 § anf. 199
          </note>
          <note>
            delvis och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
