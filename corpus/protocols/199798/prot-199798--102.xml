<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--102</head>
          <docDate when="1998-05-06">1998-05-06</docDate>
        </div>
      </front>
      <body>
        <div>
          <note>
            19.00 - 22.16
          </note>
          <note>
            Det justerade protokollet beräknas utkomma om 3 veckor
          </note>
          <note>
            ---------------------------------------------------------------------
          </note>
          <note>
            1 § Anmälan om inkommen faktapromemoria om förslag från Europeiska
            kommissionen
          </note>
          <note>
            Tredje vice talmannen meddelade att följande faktapromemoria
            inkommit och delats ut till kammarens ledamöter:
          </note>
          <note>
            Meddelande från kommissionen till rådet och Europaparlamentet:
            Demokratisering, rättsstat, respekt för mänskliga rättigheter
            och god förvaltning i offentlig verksamhet: Utmaningar för partnerskapet
            mellan Europeiska unionen och AVS-länderna
          </note>
          <note>
            KOM (98) 146
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Förslag
          </note>
          <note>
            1997/98:RR10 till finansutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Trafikutskottets betänkande 1997/98:TU5
          </note>
          <note>
            4 § Regional tillväxt - för arbete och välfärd
          </note>
          <note>
            Föredrogs
          </note>
          <note>
            Arbetsmarknadsutskottets betänkande 1997/98:AU11
          </note>
          <note>
            Regional tillväxt - för arbete och välfärd (prop.
          </note>
          <note>
            1997/98:62 och förs. 1997/98:RR8)
          </note>
          <note type="speaker">
            Anf. 1 PATRIK NORINDER (m):
          </note>
          <note>
            Herr talman! God morgon! Och god morgon, övriga ledamöter här
            i kammaren! Vi skall i dag behandla 360 förslag inom regionalpolitiken.
            347 yrkanden har framförts i motioner av olika slag, från partimotioner
            till enskilda yrkanden. Regeringen står endast för 13 relativt
            uddlösa förslag genom propositionen
          </note>
          <note>
            Regional tillväxt - för arbete och välfärd, som omfattar drygt
            300 sidor. Man skulle utan överdrift kunna påstå att regeringens
            mångordighet vida överstiger dess handlingskraft.
          </note>
          <note>
            Ett förslag har ett enigt arbetsmarknadsutskott fört fram, nämligen
            ett förslag om en parlamentarisk utredning. Resterande yrkanden
            avslås av utskottet. Av alla idéer och tankar som ligger bakom
            motionerna har ingen fallit arbetsmarknadsutskottets majoritet
            på läppen. Det finns tydligen inga förslag från de olika riksdagspartierna
            eller enskilda ledamöter som kan accepteras av regeringens företrädare
            i arbetsmarknadsutskottet.
          </note>
          <note>
            Med detta som bakgrund kanske kammarens socialdemokratiska ledamöter
            kan förstå oppositionens starka och berättigade krav på att man
            genomför en bred utredning för att få till stånd en förändring
            i de svaga regionerna. Där går flyttlassen i en strid ström -
          </note>
          <note>
            från inland till kust, från land till stad. Detta är inte beroende
            på att människor vill flytta, utan på att förutsättningarna för
            att stanna kvar har försämrats genom socialdemokratisk politik.
            När arbetstillfällena försvinner, när servicen urholkas och när
            välfärden försämras tvingas människor att flytta.
          </note>
          <note>
            Allt färre återkommer till sina hemregioner, eftersom de nya
            och framtidsinriktade arbetstillfällena inte fått fäste där. Den
            bidragspolitik som skulle erbjuda människor arbete har visat sig
            inte fungera. I stället för att bygder har utvecklats har de avvecklats.
            De företagsinriktade stöden, det höga skattetrycket och ett dåligt
            företagsklimat har i stort sett gjort att de nya framtidsjobben
            inte kommit till stånd i den utsträckning som skulle ha kunnat
            ske med en annan politik.
          </note>
          <note>
            Det skulle vara en politik för företag och företagare, som vi
            moderater förordar. Nej, i stället har bidragen konserverat befintliga
            strukturer, och de nya, kunskapsintensiva arbetena har i stort
            uteblivit.
          </note>
          <note>
            Den utveckling som sker i de svaga regionerna, där företag upphör,
            stagnerar eller flyttar, kan jämföras med utvecklingen i Sverige
            i stort. Sverige halkar efter alltmer, inte på grund av att vi
            skulle ha sämre förutsättningar än andra länder, utan för att
            en socialdemokratiskt ledd regering inte förmår ta itu med grundläggande
            strukturförändringar. Företag flyttar utomlands, och produktionen
            förläggs där förutsättningarna och kompetensen är bättre.
          </note>
          <note>
            Samma sak sker inom landet. Är produktionsskatterna för höga,
            infrastrukturen dåligt utbyggd, kompetenskraven inte tillgodosedda
            eller de allmänna villkoren för företagande inte tillräckligt
            gott, så påverkar detta i första hand de regioner där marginalerna
            redan är små.
          </note>
          <note>
            Det stora antalet regler och lagar som styr företagande i Sverige
            måste minska. I betänkandet Bättre och enklare regler, från Småföretagardelegationen
            visar man att det går att förenkla krånglet och byråkratin för
            företag. Några exempel är enklare registreringar, enklare självdeklarationer
            för företag, lättnader i uppgiftslämnandet, m.m. Vi ställer oss
            bakom förslagen och avser att genomföra dem vid ett regeringsskifte.
          </note>
          <note>
            Skall Sverige klara välståndet är det ett oeftergivligt krav
            att fler kan ges möjlighet att arbeta i företagen. Går inte detta
            kommer de ekonomiska och sociala problem som vårt land brottas
            med att förstärkas.
          </note>
          <note>
            Den socialdemokratiska regeringen har gruvligt misslyckats med
            förutsättningarna för ökat antal arbetstillfällen.
          </note>
          <note>
            Jag beklagar att utredningen med parlamentariskt inflytande,
            som det heter i betänkandet, inte har kommit till stånd tidigare.
            Jag välkomnar dock att
          </note>
          <note>
            Kjell Ericsson och Centern nu har anslutit sig till den övriga
            oppositionen, om än sent. Hade Centern slutit upp redan för något
            år sedan hade vi i dag förhoppningsvis sluppit att debattera denna
            urvattnade soppa till regionalpolitik och i stället haft en regionalpolitik
            värd namnet.
          </note>
          <note>
            Min förhoppning är att vi får till stånd en utredning som bl.a.
            grundligt analyserar orsakerna till att vissa regioner har en
            svag utveckling. Det finns mycket material redan nu om företagsutveckling,
            om de regionala stödens effekter, om demografiska förhållanden,
            om infrastrukturens betydelse, om den nya informationstekniken
            och dess förutsättningar, om den ekonomiska tillväxten och om
            EU:s regionalpolitik.
          </note>
          <note>
            Med säkerhet kommer dock mycket att materialet att behöva uppdateras.
          </note>
          <note>
            Att dagens regionalpolitik inte fungerar visar med tydlighet
            utvecklingen i framför allt skogslänen. I
          </note>
          <note>
            utredningsarbetet kommer det att behövas stor öppenhet för nya
            lösningar, och det är nödvändigt att man släpper låsningar till
            en politik som inte är giltig i en ny tid av globalisering och
            en galopperande utveckling av ny informationsteknik. Utredningen
            är ett angeläget arbete, som förhoppningsvis kommer att leda till
            att de tillväxtmöjligheter som otvetydigt finns i de nu svaga
            regionerna tas till vara.
          </note>
          <note>
            När regeringen presenterade sin regionalpolitiska proposition
            var den allmänna uppfattningen att den var en stor besvikelse.
            Som så ofta i regeringens agerande hade betydande förväntningar
            byggts upp i stora delar av landet på grund av utfästelser. Det
            var löften som regeringen inte förmår leva upp till.
          </note>
          <note>
            Den som läser sammanfattningen i arbetsmarknadsutskottets betänkande
            slås av hur fattig på idéer regeringen är när det gäller att åstadkomma
            en regional tillväxt. Titeln på propositionen är Regional tillväxt
            - för arbete och välfärd. Men de förslag som förs fram är endast
            smärre justeringar av den nu förda politiken, som inte har gett
            och inte kommer att ge vare sig tillväxt eller mer arbete i svaga
            regioner.
          </note>
          <note>
            Regeringens yrkanden kommer inte att få flyttlassen att vända.
          </note>
          <note>
            Ett första skäl till detta är att andra åtgärder som regeringen
            redan vidtagit har så starka negativa regionala effekter att de
            svårligen kan motverkas med regionalpolitiska åtgärder. Hit hör
            bl.a. försämringarna av företagsklimatet, chockhöjningen av produktionsskatten
            på el, den beslutade kärnkraftsavvecklingen och höjningen av skatten
            på bensin och diesel.
          </note>
          <note>
            Ett andra skäl är att regeringen i grunden förordar en fortsättning
            på den bidragspolitik som hittills visat sig ge så dåliga resultat.
            Bidragen grupperas om där de i stället borde ha ersatts med sänkta
            skatter.
          </note>
          <note>
            Herr talman! Vi har i vår motion förordat en målmedveten omläggning
            av regionalpolitiken i fem led.
          </note>
          <note>
            Det första ledet är ett undanröjande av de regionalt mest skadliga
            förändringarna som genomförts de senaste åren. T.ex. bör skatten
            på bensin sänkas med
          </note>
          <note>
            25 öre och kärnkraftsavvecklingen avbrytas. Produktionsskatten
            på el bör på sikt tas bort, något som även sju socialdemokratiska
            kommunalråd i Bergslagslänen har instämt i genom en debattartikel
            i Dagens
          </note>
          <note>
            Nyheter: "Den nya elskatten leder till ökad arbetslöshet", skriver
            de. Det är bara att instämma. Lägg därtill vad den förtida kärnkraftsavvecklingen
            kommer att innebära för många kommuner med elintensiv verksamhet.
          </note>
          <note>
            Det andra ledet avser väsentliga förbättringar av företagsklimatet.
            Det har särskild betydelse i mer utsatta regioner där marginalerna
            är minst och finansieringsmöjligheterna sämre. Utan företagare
            - inga företag. Utan företag - inga arbetstillfällen.
          </note>
          <note>
            Det tredje ledet tar sikte på betydelsen av god informationsteknisk
            infrastruktur i hela landet.
          </note>
          <note>
            Det fjärde ledet utgörs av bättre villkor för en individualiserad
            utbildning på distans.
          </note>
          <note>
            Slutligen är det femte ledet inriktat på att undanröja bristen
            på arbetskraft. En kraftig utbyggnad av kvalificerad eftergymnasial
            yrkesutbildning föreslås där regionalt betingade brister bör vara
            en utgångspunkt vid utbyggnad i en första etapp. Arbetsmarknaden
            bör inriktas mot kvalificerad yrkesutbildning för att möta behoven.
          </note>
          <note>
            Inget av dessa förslag tilltalar regeringspartiet utan avstyrks
            rakt av.
          </note>
          <note>
            Herr talman! Trots de minst sagt fattiga dokument som propositionen
            och betänkandet utgör finns det anledning att göra några kommentarer.
          </note>
          <note>
            Vad gäller infrastruktur för kommunikationer finns inga förslag
            till beslut utan endast allmänt prat om att åtgärder vidtas kontinuerligt.
            Detta kan vara värt att notera. De förslag som regeringen tar
            upp är redan i stor utsträckning tillgodosedda i Vägverkets vägplan
            och i Banverkets stomnätsplan. Och det som kallas åtgärder är
            ofta i realiteten tandlösa ofinansierade förslag.
          </note>
          <note>
            Herr talman! Jag har tidigare något berört de regionalpolitiska
            stöden. Vad gäller transportbidraget och nedsättningen av socialavgifter
            har vi accepterat regeringens förslag. Möjligen skulle det kunna
            bifogas några funderingar kring transportstödet. Regeringen har
            tagit bort 100-kilosgränsen och ersatt den med en gräns på 20
            kilo. Tyvärr löser inte detta helt småskalighetens problem som
            många gånger har en hög förädlingsgrad. Inom hantverk och småskalig
            livsmedelsproduktion levereras ofta varorna till kunder med höga
            fraktkostnader, vilket allvarligt försämrar produktionsmöjligheterna.
            Detta kan vara något att tänka på för den kommande utredningen.
          </note>
          <note>
            Vi har konsekvent vänt oss mot de selektiva företagsstöden och
            gör det nu också. Vid ett flertal tillfällen har vi påpekat att
            nyttan av dessa inte uppväger nackdelarna. I stället anser vi
            att bidrag skall växlas mot skattesänkningar och förbättrade villkor
            för företagen. Vi har stöd för detta av såväl företagarnas organisationer
            som forskningen.
          </note>
          <note>
            När vi anser att de selektiva företagsstöden, som innefattar
            regionalt utvecklingsbidrag och sysselsättningsbidrag, inte fyller
            en långsiktig sysselsättningshöjande funktion bortfaller även
            med dem behovet av indelning i nationella stödområden. Kvar skulle
            vara
          </note>
          <note>
            EU:s målområden samt områden för transportstöd och nedsättning
            av socialavgifter.
          </note>
          <note>
            Herr talman! Då jag inser att vi inte får majoritet för vårt
            yrkande om borttagande av de nationella stödområdena 1 och 2 samt
            tillfälliga stödområden, vill jag meddela att vi kommer att stödja
            den gemensamma reservationen 62. Jag anser att det i dag inte
            finns någon anledning att överlåta rätten att besluta om de långsiktiga
            stödområdena 1 och 2 från riksdagen till regeringen om stödområdesindelningen
            består.
          </note>
          <note>
            I vår motion A20 har vi tagit upp jordbrukets och livsmedelsindustrins
            roll för att arbetstillfällen och produktion av bra livsmedel
            skall kunna bibehållas.
          </note>
          <note>
            Grunden för en livsmedelsproduktion och en levande landsbygd
            är att livsmedelsproduktionen får konkurrensneutrala villkor mot
            övriga EU och får en allmänt sund företagspolitik som innebär
            sänkta skatter och avgifter och minskad byråkrati. Vi anser det
            därför viktigt att kostnadssänkningarna enligt landshövding
          </note>
          <note>
            Gunnar Björks förslag genomförs.
          </note>
          <note>
            Regeringen hotar nu med nya pålagor, som vi motsätter oss. Jordbruksministern
            har talat om skatt på jordbruksmark. Miljöministern har aviserat
            att skatt på skog. s.k. skogsvårdsavgift, kan komma att införas.
            Höjd elskatt samt höjda avgifter på bekämpningsmedel diskuteras
            också. Detta är förslag som vi inte kan acceptera.
          </note>
          <note>
            Herr talman! Vi har även fört fram ett förslag om att Glesbygdsverket
            och Folkrörelserådet Hela Sverige skall leva läggs samman under
            NUTEK och har sin verksamhet i Östersund. På detta sätt anser
            vi att glesbygdens frågor skulle stärkas.
          </note>
          <note>
            I samband med regeringens proposition om regionalpolitik behandlar
            vi även revisorernas förslag angående regionalpolitiskt stöd efter
            EU-medlemskapet.
          </note>
          <note>
            Jag har inte för avsikt att närmare gå in på det, men vi tillstyrker
            revisorernas förslag.
          </note>
          <note>
            Utskottet har också bl.a. behandlat regeringens förslag om regional
            näringspolitik och tillstyrkt en försöksverksamhet med de arbetsmarknadspolitiska
            medlen. Jag konstaterar att regeringen ger sig själv underbetyg
            vad gäller arbetsmarknadspolitiken. Regeringen inser tydligen
            att volymmålen inte har bidragit till att medverka till en ökad
            sysselsättning. Vi har hela tiden påpekat detta förhållande.
          </note>
          <note>
            I stället för försök som försenar en reformering av arbetsmarknadsåtgärder
            förespråkar vi ett helt annat synsätt. Målet bör vara att förmedla
            jobb, inte att sätta upp volymmål för åtgärder.
          </note>
          <note>
            För att åstadkomma detta anser vi att de arbetsmarknadspolitiska
            insatserna bör fokuseras på arbetsmarknadsutbildning och lärlingsutbildning
            för unga arbetslösa. Detta skall göras tillsammans med en effektiv
            arbetsförmedling.
          </note>
          <note>
            Herr talman! Jag har uppehållit mig vid några frågor i betänkandet.
            Naturligtvis står jag bakom samtliga moderata reservationer. För
            tids vinnande yrkar jag dock endast bifall till reservation 1
            som gäller mål och riktlinjer för regionalpolitiken.
          </note>
          <note>
            Jag har även meddelat att den moderata gruppen kommer att stödja
            reservation 62 och därmed avstyrka utskottets förslag att regeringen
            övertar riksdagens beslutanderätt om vilka områden som skall ingå
            i stödområdena 1 och 2.
          </note>
          <note type="speaker">
            Anf. 2 KJELL ERICSSON (c):
          </note>
          <note>
            Herr talman! Det här är ett mycket viktigt betänkande, som handlar
            om regeringens proposition om regionalpolitik, riksdagens revisorers
            förslag samt en mängd motioner i anslutning till propositionen
            och från den allmänna motionstiden.
          </note>
          <note>
            I betänkandet behandlas många olika områden.
          </note>
          <note>
            Det innehåller dessutom 130 reservationer. Tiden för handläggningen
            i utskottet var mycket kort. I annat fall kanske man skulle ha
            processat bort en del av reservationerna, men nu är de många.
          </note>
          <note>
            Som vi alla har kunnat bevittna har urbaniseringen pågått ganska
            länge. Människor har flyttat från landsbygden in till de stora
            städerna. Under några få perioder har urbaniseringen dock bromsats
            upp. Men under de senaste två tre åren har utflyttningen från
            gles- och landsbygden ånyo tagit fart. Bara under det senaste
            året minskade skogslänens befolkning med ca 14 000
          </note>
          <note>
            personer. Flyttningen skedde framför allt till de stora tillväxtcentrumen.
          </note>
          <note>
            Det är naturligtvis allvarligt med en utglesning av områden som
            redan tidigare var glesa. Bostäder töms, skolor töms, daghem likaså.
            Det är ett slöseri med samhällsresurser. Samtidigt måste det byggas
            bostäder, skolor, daghem, vägar och annan infrastruktur i de områden
            som får inflyttning. Alla skulle tjäna på en bättre regional balans.
            Det är alltså samhällsekonomiskt lönsamt med en riktig regionalpolitik.
          </note>
          <note>
            Orsakerna till utflyttningen är naturligtvis flera.
          </note>
          <note>
            Men en stor orsak är självfallet den stora arbetslösheten under
            senare år och svårigheterna för människor att få arbete på hemorten.
          </note>
          <note>
            En annan orsak är att ungdomar söker sig till utbildning. En
            tredje är den bristande infrastrukturen i övrigt. Därför behöver
            man vidta åtgärder som ger människor möjlighet att bo och leva
            i hela det här landet.
          </note>
          <note>
            Man kan fråga sig om den tidigare regionalpolitiken inte varit
            verkningsfull. En del påstår att den har varit helt verkningslös.
            Jag tycker att en del av den bedrivna regionalpolitiken har varit
            till stor nytta. Den lilla regionalpolitiken har omfattat ca 3,7
            miljarder.
          </note>
          <note>
            Sett i förhållande till hela statsbudgeten är det ingen stor
            summa. Jag såg en uppgift i morse om de regionalpolitiska medlens
            fördelning. Jag vet inte riktigt hur man räknat fram den, men
            det är inte det viktigaste. Det viktiga är hur hela statsbudgetens
            fördelning ser ut och var pengarna finns koncentrerade. Då ser
            bilden helt annorlunda ut.
          </note>
          <note>
            De åtgärder som vidtagits inom den lilla regionalpolitiken har
            varit bl.a. stimulans till företag som startats eller expanderat
            i regionalpolitiskt prioriterade områden. Det har också varit
            projketmedel för insatser i glesbygd. Jag vill påstå att detta
            i det stora hela har varit riktiga satsningar. Många företag har
            etablerat sig och expanderat i dessa områden tack vare den stimulans
            som detta har inneburit. Om dessa stöd inte hade funnits hade
            det sett mycket värre ut i olika bygder än vad det nu gör. Därför
            vill jag säga att den förda regionalpolitiken har varit bra i
            vissa stycken, men den har varit långt ifrån tillräcklig.
          </note>
          <note>
            Det som framför allt har varit bristfälligt är den stora regionalpolitiken,
            dvs. satsningen på infrastruktur såsom kommunikationer, utbildning,
            forskning m.m. Den satsningen har inte varit tillräcklig. Statliga
            myndigheters och statliga företags neddragningar på sina verksamheter
            har också förvärrat situationen. Det gäller även de näringspolitiska
            insatserna i övrigt.
          </note>
          <note>
            Därför var det med stor förväntan som jag såg fram emot regeringens
            proposition om regionalpolitiken. Nu ligger den på kammarens bord
            efter utskottets behandling. Inriktning och ansats är någorlunda,
            men de är långt ifrån tillräckliga. Ambitionerna borde ha varit
            mycket större. Sedan finns det vissa delar som jag anser vara
            rent dåliga, men dem skall jag återkomma till.
          </note>
          <note>
            Det finns många reservationer till detta betänkande. Jag skall
            inte ta upp alla men ändå beröra några av dem som Centern står
            bakom. Och jag vill då börja med frågan om mål och riktlinjer
            för regionalpolitiken.
          </note>
          <note>
            Att hela Sverige skall leva måste vara ledstjärnan för en politik
            som syftar till regional rättvisa och utveckling. För att nå detta
            måste man sätta upp konkreta mål. Likvärdig service måste finnas
            tillgänglig i hela landet.
          </note>
          <note>
            Lika förutsättningar måste tillskapas så att män och kvinnor,
            barn och ungdomar kan och vill leva och bo på landsbygden. Människors
            inflytande över sitt lokalsamhälle måste också bli större.
          </note>
          <note>
            Nuvarande sektorspolitik måste brytas och samordningen måste
            öka på alla nivåer. Som det varit hittills har de statliga verken
            och myndigheterna agerat strikt utifrån sina verk utan att ta
            nödvändiga regionalpolitiska hänsyn. Därför måste det bli en åtstramning
            så att verk och myndigheter verkligen tar sitt ansvar.
          </note>
          <note>
            Eftersom den kommunala servicen är oerhört viktig är det också
            nödvändigt att den kommunala skatteutjämningen revideras så att
            det blir någorlunda likvärdiga möjligheter till en bra kommunal
            service i hela landet. Det gäller allt ifrån vård och omsorg till
            utbildning och det kulturella utbudet. Det förstärkningar som
            har gjorts av statsbidragen till kommunerna har varit nödvändiga,
            men det behövs ändå en viss förändring av skatteutjämningssystemet.
            Det gäller bl.a. faktorer såsom individ- och familjeomsorg, kollektivtrafik
            och befolkningsminskning.
          </note>
          <note>
            En annan övergripande fråga är hur vårt företagarklimat ser ut.
            Där är det väsentligt att den privata sektorn får stabila och
            gynnsamma villkor. Detta gäller näringslivet i allmänhet, men
            de små och medelstora företagen i synnerhet. Det är fem områden
            som jag ser som särskilt viktiga i detta avseende:
          </note>
          <note>
            främjandet av det personliga ägandet, minskningen av byråkratin,
            sänkningen av skatter och avgifter, främjandet av kunskap och
            kompetens samt en bättre riskkapitalförsörjning.
          </note>
          <note>
            Här måste understrykas att det måste till en attitydförändring
            så att fler människor ser det som naturligt att starta företag.
            Entreprenören är och skall vara väl ansedd i samhället. Det måste
            vara tillåtet att tjäna pengar. Det måste vara tillåtet att lyckas.
            Det finns i dag en attityd att om du vinner miljoner på Bingolotto
            så blir du en hjälte. Det är inte lika acceptabelt att tjäna pengar
            som företagare. Här måste det till en attitydförändring.
          </note>
          <note>
            Företagsbeskattningen måste reformeras så att det blir lättare
            att bygga upp ett eget kapital. Fåmansbolagsreglerna måste förbättras.
            Åtgärder måste vidtas för att underlätta för att få fler företag
            i tjänstesektorn, och här vill jag att även de hushållsnära tjänsterna
            beaktas. Vi vill också införa en möjlighet till skattefritt sparande
            för att starta eget. Dessutom vill vi från
          </note>
          <note>
            Centern anslå ytterligare 500 miljoner till bl.a. småföretagsutveckling.
          </note>
          <note>
            Arbetslöshetsförsäkringen måste utformas så att den inte missgynnar
            deltidsarbetande, eftersom deltidsarbete många gånger är det enda
            arbete som står till buds på mindre orter. Regelverket för företagen
            måste också förenklas. Där tycker jag att Småföretagardelegationens
            förslag i stort sett är mycket bra, och jag hoppas att så många
            förslag som möjligt av dessa kommer att genomföras.
          </note>
          <note>
            Kommunikationsfrågorna i deras vidaste mening är oerhört viktiga
            för regionalpolitiken. Vägar, järnvägar, flyg och IT är alla mycket
            väsentliga. Propositionen berör en del av detta, men den innehåller
            få konkreta förslag.
          </note>
          <note>
            Man säger t.ex. att riksväg 45 skall rustas upp, men man nöjer
            sig med att detta skall gälla från Dalagränsen. Det finns också
            mycket stora behov söder om denna gräns. Grusvägnätet är synnerligen
            undermåligt, inte minst i norra Dalsland och i alla de sju skogslänen.
            Här krävs det en mycket stor och målmedveten satsning om man någonsin
            skall komma till rätta med dessa vägar.
          </note>
          <note>
            Under den senaste vintern har det varit bedrövligt.
          </note>
          <note>
            Tjällossningen kom på vissa ställen både i februari och i april.
            Och det har förekommit att bilar har måst bärgas för att de fastnat
            i tjälskador på allmän väg.
          </note>
          <note>
            Självfallet är det bristfälliga vägnätet till stort men för de
            boende utefter dessa vägar. Och vad de dåliga vägarna betyder
            för skogsnäringen är lätt att förstå. Vi från Centern vill att
            det skall upprättas en tioårig plan för att man skall kunna hårdbelägga
            vägar med mer än
          </note>
          <note>
            150 dygnsfordon.
          </note>
          <note>
            Beträffande kommuniaktionsområdet måste jag även beröra vikten
            av att utbyggnaden att IT, tele och data sker över hela landet
            och med samma anslutningsavgifter var man är bor någonstans.
          </note>
          <note>
            När det gäller utbildningens betydelse för den regionala utvecklingen
            kan denna inte nog understrykas.
          </note>
          <note>
            Inte sällan är utbildningsnivån lägre på glesbygden.
          </note>
          <note>
            Detta gör också att det är svårare för företagen att rekrytera
            kompetent personal.
          </note>
          <note>
            Därför tycker jag att det är positivt att det föreslås
          </note>
          <note>
            1 500 platser för distansundervisningen, men det är ett för litet
            antal. Av de 15 000 högskoleplatser som ännu inte är fördelade
            borde faktiskt huvudparten av dessa platser gå till distansundervisning.
            Det bör också ingå i högskolans ansvar att anordna utlokaliserad
            utbildning. Därför bör resursdelningssystemet ses över så att
            distansutbildningen underlättas.
          </note>
          <note>
            När det sedan gäller den statliga verksamheten är det viktigt
            att den kan fördelas över landet. De statliga arbetstillfällena
            är viktiga och breddar också den lokala arbetsmarknaden. Som det
            har varit under de senaste åren är det de statliga arbetsplatserna
            som ligger mest perifert som har rationaliserats bort. Vi från
            Centern anser att staten borde ha en kraftfull plan över hur man
            kan utlokalisera statliga verksamheter.
          </note>
          <note>
            Alla verk och myndigheter borde ha i uppdrag att förlägga åtminstone
            10 % av sina verksamheter till stödområden.
          </note>
          <note>
            Beträffande beslutanderätten angående långsiktiga stödområden
            anser jag och de andra som har skrivit under reservation nr 62
            att denna även framdeles skall ligga på riksdagen.
          </note>
          <note>
            Den långsiktiga stödområdesindelningen är en fråga av sådan vikt
            att den inte enbart skall avgöras mellan regeringen och EU-organ,
            utan riksdagen bör även framgent bestämma vilka områden som skall
            ingå i stödområde 1 och 2. Det är bra att Patrik
          </note>
          <note>
            Norinder nu har anslutit sig till denna uppfattning.
          </note>
          <note>
            Turistnäringen är en näring som har en stor betydelse och stora
            utvecklingsmöjligheter i regionalpolitiskt prioriterade områden.
            Här finns en rad åtgärder som kan vidtas. En åtgärd är att möjliggöra
            för de små företagen att få tillgång till en relevant utbildning.
            En annan är att samordningen mellan olika aktörer och myndigheter
            måste förbättras.
          </note>
          <note>
            Marknadsföringen måste underlättas, och då vill jag nämna svårigheterna
            med att få skylta om sin verksamhet. Vi ger för närvarande stimulans
            till att starta verksamheter på landsbygden och ofta inom turistnäringen.
            Men när man sedan skall sätta upp en skylt för att tala om var
            verksamheten är belägen är det mycket svårt att få Vägverkets
            tillstånd. Detta borde ju vara en enkel fråga att lösa, men än
            så länge har det varit svårt.
          </note>
          <note>
            Turistnäringen är viktig även som underlag för en kommersiell
            service för landsbygden. För att man skall kunna få en bra utveckling
            på landsbygden är det väsentligt att det finns bra både kommunal
            och kommersiell service. Lanthandel är härvidlag oerhört viktig.
            Genom att butiken även kan vara ombud för apotek, olika spel,
            bank, post och turistinformation kan den utgöra en landsbygdens
            servicecentral.
          </note>
          <note>
            Runt omkring i våra bygder har det bildats många byalag, sockenråd
            och bygdekommittéer. Dessa arbetar ihop med kommuner, länsstyrelser,
            Folkrörelserådet och Glesbygdsverket, och de gör ett mycket bra
            jobb. Med det underifrånsperspektiv som det här arbetet bedrivs
            gör att det är blir en stor delaktighet för många. Detta bör ytterligare
            stimuleras på olika sätt.
          </note>
          <note>
            För att inte minst de unga skall trivas på landsbygden måste
            det finnas tillgång till både nöjen och kultur. Här utför hembygdsföreningar,
            bygdegårdsföreningar, idrottsföreningar, kyrkor och frikyrkor
            ett stort arbete med att anordna olika fritidsaktiviteter.
          </note>
          <note>
            Föreningslivet förtjänar stort beröm för sitt arbete och det
            bör också stödjas och stimuleras.
          </note>
          <note>
            För att landsbygden skall kunna utvecklas är det även väsentligt
            att de areella näringarna får möjlighet att både överleva och
            utvecklas. I dag är inte konkurrensförhållandena med våra grannländer
            likvärdiga.
          </note>
          <note>
            Detta framgår med stor tydlighet av landshövding
          </note>
          <note>
            Gunnar Björks utredning. Därför är det nödvändigt att skatten
            på el och eldningsolja sänks, att det görs insatser för forskning
            och utveckling. En större stimulans till exportsatsningar är nödvändig
            och att man på sikt ser över beskattningen av gödselmedel och
            diesel.
          </note>
          <note>
            Jag vill också beröra förslaget att höja socialavgifterna för
            jord- och skogsbruk samt trädgårdsskötsel.
          </note>
          <note>
            Det är för mig fullkomligt obegripligt hur majoriteten kan höja
            skatten för den här kategorin av näringsliv, hur man kan ställa
            sig bakom ett sådant förslag och höja avgifter för dem som redan
            har det svårt. Man skriver att insatserna bör koncentreras till
            de näringar som förväntas expandera.
          </note>
          <note>
            När det gäller Norrlands inland är det oerhört väsentligt att
            alla verksamheter får möjlighet att överleva. Jord- och skogsbruken
            finns där, men de lever oerhört farligt och tål inte ytterligare
            åderlåtningar för då kommer de att slås ut. Vad händer med turistnäringen
            och andra tjänsteföretag om Norrlands inland växer igen? Per-Ola
            Eriksson kommer litet längre fram i debatten att ytterligare belysa
            det negativa med förslaget. Det finns en fempartireservation som
            går emot förslaget, och jag hoppas att många ansluter sig till
            denna reservation.
          </note>
          <note>
            Jag vill också i korthet kommentera EU:s strukturfonder. Det
            är viktigt att man redan under innevarande programperiod förenklar
            hanteringen av strukturfondsmedlen. I dag är den mycket krånglig,
            och det är det många som vittnar om.
          </note>
          <note>
            Inför kommande programperiod vill jag framhålla att vi från Centern
            anser det nödvändigt att de geografiska områden som i dag omfattas
            av mål 2, mål 5b och mål 6 även framdeles skall ingå i de nya
            målområdena. Det är viktigt att resurserna går till de områden
            som är i störst behov av dem. Regeringen måste i förhandlingar
            med EU kräva att Sverige skall ha minst samma geografiska målområden
            som man har i dag.
          </note>
          <note>
            Herr talman! Det finns mycket att säga om detta betänkande, men
            tiden medger inte mer.
          </note>
          <note>
            Det är verkligen viktigt att vi tar regionalpolitiken på allvar
            och vidtar åtgärder så att det finns möjligheter att bo, arbeta
            och leva i hela vårt land. Jag står självfallet bakom samtliga
            reservationer som Centern står bakom i betänkandet, men jag nöjer
            mig med att yrka bifall till reservationerna 2, 24, 54, 62, 68
            och
          </note>
          <note>
            96.
          </note>
          <note type="speaker">
            Anf. 3 ELVER JONSSON (fp):
          </note>
          <note>
            Herr talman! Få politikområden har varit föremål för så vackra
            ord och höga mål men också grusade förhoppningar som just regionalpolitiken.
            Trots att regeringen rubricerar sin regionalpolitiska proposition
          </note>
          <note>
            Regional tillväxt - för arbete och välfärd, konstateras att det
            i många avseenden är fråga om på stället marsch och i andra sammanhang
            en kraftig tillbakagång.
          </note>
          <note>
            Regeringen är ett halvår försenad med sin proposition. Den trängdes
            in i vårens slutspurt, vilket gjorde utskottsarbetet så pressat
            att den produkt som utskottet presterar, precis som propositionen,
            känns mycket ofullgången. Antalet reservationer, 130 stycken,
            hade säkerligen kunnat vara färre om beredningstiden varit rimligare.
            Propositionen är, trots omfång och ordmängd, bara ett hopplock
            som inte löser svåra regionalpolitiska problem.
          </note>
          <note>
            Utskottet begär enhälligt en förutsättningslös översyn och utredning
            av hela regionalpolitiken. Det är så viktigt anser utskottet,
            både socialdemokrater och oppositionsföreträdare, att det bör
            ske i parlamentarisk hägn och med parlamentariskt inflytande.
            Därmed tillgodoses ett flerårigt folkpartistiskt krav om att se
            över regionalpolitiken utifrån nya förutsättningar.
          </note>
          <note>
            Jag har flera gånger i regionalpolitiska debatter påstått att
            regionalpolitik är svårt, bl.a. därför att det inte finns något
            facit. Alla länder kämpar, mer eller mindre, med regionalpolitiska
            problem. Målet för regionalpolitiken är ju att ge den en enskilde
            medborgaren frihet att välja arbete och bostadsort och att det
            kan ske under goda kulturella och miljöpolitiska förhållanden.
          </note>
          <note>
            Från Folkpartiets sida har vi under många år försökt att driva
            på för en förändring av regionalpolitiken, så att olika bygders
            och regioners unika förutsättningar ges en rättmätig chans. Under
            1960- och
          </note>
          <note>
            1970-talen dominerade ju framför allt lokaliseringspolitiken.
            Regional balans skulle åstadkommas genom centrala beslut som avgjorde
            framtiden för starkt problemdrabbade regioner. Det fanns en övertro,
            ofta socialistiskt präglad, på att man genom myndigheters beslut
            kunde planera fram sysselsättning.
          </note>
          <note>
            Den förändring som vi förespråkar är en övergång till mobiliseringspolitik
            där regionalpolitiska mål uppnås genom att man satsar på människor
            och deras förmåga till skapande. Tyngdpunkten måste ligga på decentralisering
            av både verksamhet och beslut. Nyetableringar, småföretag, lokal
            samverkan och generella regler underlättar nyföretagande och lokal
            tillväxt.
          </note>
          <note>
            Det sägs i propositionen att Sverige har en ekonomisk utveckling
            som är beroende av processer och politik på en internationell
            nivå. Man slår fast en ovedersäglig sanning, att nationell och
            regional företagsmiljö spelar en stor roll för näringslivets förutsättningar
            att utvecklas. Vidare sägs att "endast vid en hög nationell, ekonomisk
            tillväxt ökar också sysselsättningen i de svagare regionerna".
          </note>
          <note>
            Utifrån dessa klara och raka sanningar konstaterar regeringen
            att det har varit ett stort bortfall av arbetstillfällen i de
            svaga regionerna. Det har bl.a. varit en nedgång i handel och
            kommunikation samt bortfall av arbetstillfällen inom vård och
            omsorg. En sektor som socialdemokraterna sagt sig främst värna
            om, dvs. den offentliga, har inte minst i regionalpolitiskt utsatta
            områden fått ta kraftiga smällar de senaste åren.
          </note>
          <note>
            Man kan ifrågasätta den sakligt sett tveksamma, men elegant formulerade,
            meningen i propositionen, där man talar om att en viss återhämtning
            sker. Storstadslänen är tillsammans med några enstaka län de enda
            som nu expanderar, medan i princip samtliga län, särskilt skogslänen,
            har en utomordentligt svår åderlåtning av såväl befolkning som
            arbetstillfällen.
          </note>
          <note>
            Detta kan ses i ett perspektiv med en arbetslöshet som under
            detta decennium har ökat dramatiskt. Fram till år 1997 var ökningen
            cirka åtta procentenheter. Den fortsatta försvagningen i en god
            konjunktur är närmast förödande för de regionalpolitiskt svaga
            områdena.
          </note>
          <note>
            En rak beskrivning av läget skulle kunna vara: Tappen är ryckt
            ur tunnans botten.
          </note>
          <note>
            Den grupp som drabbats hårdast av neddragningarna på vård- och
            omsorgssidan är kvinnorna. Denna arbetslöshet har ökat katastrofalt,
            men också för ungdomarna har det varit utomordentligt svårt. I
            stödområde 1 var arbetslösheten över 20 %, dvs. att mer än var
            femte ungdom var arbetslös. Ungdomsarbetslösheten där var nästan
            dubbelt så hög som i landet i övrigt. I den mån det skett en återhämtning
            har det varit i storstadsområdena. Jag tror, herr talman, att
            vi alltför sent har insett svårigheterna att hålla sysselsättnings-
            och befolkningstal uppe i regionalpolitiskt utsatta områden. Därför
            är det att beklaga att socialdemokraterna fram till nu har avvisat
            en ordentlig genomlysning av situationen när det gäller regionalpolitiken
            och dess förändrade förutsättningar.
          </note>
          <note>
            Ett uttunnat befolkningsunderlag med stigande ålderskurvor rakt
            över i de regionalpolitiska områdena har dramatiskt förändrat
            situationen. I propositionen talas ju också om trendbrott mot
            "en väsentligt mer ogynnsam befolkningsutveckling som skett under
            perioden 1995-1997". Yngre människor har flyttat ut, kvinnor i
            större utsträckning än männen. Regeringen konstaterar uppgivet
            att de långsiktiga regionalpolitiska problemen består och att
            summan av dem är "ett allvarligt hot mot en balanserad regional
            utveckling".
          </note>
          <note>
            Min synpunkt på regeringens regionalpolitik är inte att det saknas
            vilja. Den är säkerligen uppriktig.
          </note>
          <note>
            Men socialdemokraterna är fast i den byråkratiska och politiska
            överambitionen att styra. Man har försvårat de allmänna förutsättningarna
            genom att lägga bördor och hinder på framför allt småföretagen,
            som är en väsentlig grupp när det gäller att åstadkomma tillväxt
            i näringspolitiskt svaga områden. Det räcker inte att regeringen
            via NUTEK har delat in Sverige i 108
          </note>
          <note>
            lokala arbetsmarknadsregioner för att göra jämförelser och statistiska
            övningar. Regeringens svaghet i regionalpolitiken ligger i att
            tyngdpunkten läggs vid statistik och analys i stället för att
            underlätta de operativa och de vardagsnära frågorna för näringslivets
            utveckling.
          </note>
          <note>
            Jag har, herr talman, upprepat ett antal kriterier för att en
            region skall fungera - ett antal K-
          </note>
          <note>
            förutsättningar:
          </note>
          <note>
            Kreativitet - samhällets regelsystem skall stimulera till nyföretagande
            och näringslivets utveckling.
          </note>
          <note>
            Kunskap - eftergymnasialt utbud inom räckhåll och pendlingsavstånd.
          </note>
          <note>
            Kommunikation - det skall vara lätt att ta sig tur och retur
            från en ort.
          </note>
          <note>
            Kvinnor - en arbetsmarknad som ger jobb på nära håll.
          </note>
          <note>
            Kapital - tillgängligt för alla företagsformer, särskilt småföretagen.
          </note>
          <note>
            Kultur - ett utbud av lokal, levande kultur.
          </note>
          <note>
            Kommunicera - höga staket mellan verk och myndigheter bryts ned.
          </note>
          <note>
            Med dessa sju K i inbördes harmoni och aktiv stimulans finns
            förutsättningar för levande och fungerande regioner. Regeringens
            proposition sitter dock alltför mycket fast i traditionellt och
            stelt tänkande, som gör att man inte kommer loss i en ny och stark
            regionalpolitik.
          </note>
          <note>
            I det 300 sidor tjocka betänkandet är det inte möjligt att kommentera
            varje enskild del. När det gäller mål och riktlinjer för regionalpolitiken
            pekar vi på regionalpolitikens förutsättningar, där varje region
            och bygd får visa och tillämpa sin styrka och möjlighet. Den lokala
            mobiliseringen måste ges utrymme.
          </note>
          <note>
            Politiken måste underlätta särskilt för små- och nyföretagande.
          </note>
          <note>
            Produktionsskatter med höjda elkostnader skapar en betydande
            osäkerhet om villkoren för investering i industriell verksamhet
            också i landets norra delar.
          </note>
          <note>
            I reservation 7 efterlyser vi ett gott företagsklimat i hela
            landet. Vi måste få en politik som skapar förutsättningar för
            att små företag vill och kan bli större.
          </note>
          <note>
            Förenklade regler, särskilt för småföretagen, är omgående av
            nöden. Sänkt skatt på arbete ger en tillväxt av den viktiga tjänstesektorn,
            som i vårt land är alltför liten.
          </note>
          <note>
            Småföretagardelegationens förslag skulle kunna genomföras i allt
            väsentligt. De tillväxthinder som nu finns för de små och växande
            företagen ute i regionerna måste undanröjas.
          </note>
          <note>
            Kommunikationsfrågorna är oerhört viktiga när det handlar om
            stora avstånd och glesbygder. En förbättring längs Norra stambanan
            med anslutningar till Arlanda flygplats är av oerhört vital betydelse
            för de företag och boplatser som ligger fjärran från de internationella
            kontaktnäten.
          </note>
          <note>
            Vi har i reservation 25 uppmärksammat de speciellt stora problem
            som finns i Norrlands inland och som sträcker sig långt söderut
            - långt ned till landskapet Dalsland i Västra Götalands län. Man
            måste åstadkomma en erforderlig förbättring av vägstandarden i
            dessa områden så att näringslivets hinder under långa tjällossningstider
            undanröjs.
          </note>
          <note>
            Det är viktigt att helhetssyn och tvärsektoriella avvägningar
            präglar de omstruktureringar som är oundgängliga. Statliga och
            regionala myndigheter måste ta ett regionalpolitiskt ansvar. Trots
            en sådan allmän uppmaning iakttas detta alltför sällan. Riksdagen
            bör ge tydliga riktlinjer för hur statlig service ute i landet
            skall organiseras. Det är inte minst viktigt var domstolar och
            andra myndigheter placeras. De måste finnas nära människor, och
            då är centralisering ingen bra lösning. Därför behöver vårt påpekande
            i reservation 55 uppmärksammas.
          </note>
          <note>
            Regeringen vill få friheten att besluta om stödområdesindelningen.
            Med tanke på den vikt som dessa områden praktiskt och politiskt
            har är det inte rimligt att riksdagen avhänder sig detta instrument.
            Regeringen har blivit alltför bländad av vinkarna från EU om att
            det hela skall vara strömlinjeformat. Vi reservanter menar att
            riksdagens inflytande tjänar regionalpolitiken bäst. Därför bör
            reservation 62 bifallas. Det är en reservation där fem av sex
            oppositionspartier deltar.
          </note>
          <note>
            Det sjätte partiet, Moderaterna, ser nu också ut att ansluta
            sig.
          </note>
          <note>
            Också i reservation 68 har fem oppositionspartier pekat på det
            orimliga i att regeringen kapar stödet i form av nedsättning av
            socialavgifter inom jord- och skogsbruk. Också trädgårdsskötsel
            åker med. Jakt och fiske får samma smäll, och för säkerhets skull
            sopar man också bort det som i lagen rubriceras som "annan personlig
            serviceverksamhet". Det är mycket märkligt att på detta sätt peka
            ut några näringsgrenar som regionalpolitiskt har en oerhört stor
            betydelse. Det påpekade ju också Kjell Ericsson. Regeringens försvar,
            att detta enbart berör regionalområde 1, undanröjer inte vår starkt
            kritiska invändning. Också här har Moderaterna möjlighet att stödja
            en reservation som skulle möjliggöra bättre villkor för små företagsenheter,
            som ofta är så vitala för de svagaste områdena i landet.
          </note>
          <note>
            Socialdemokraterna i regering och utskott har övergett det allra
            minsta. Det är att undergräva regionalpolitiken. Tala om fel signaler!
          </note>
          <note>
            Regionalpolitik är inte bara insatser i landets norra och inre
            delar. Också skärgården är regionalpolitiskt utsatt. Även där
            gäller det att undanröja hinder och stimulera samordning. Den
            lokala mobiliseringen måste få sin chans. Men det är också viktigt
            att de statliga verken inser sitt regionalpolitiska ansvar. När
            t.ex. Sjöfartsverket vill spara några få miljoner får sådana indragningar
            katastrofala följder på Söderarm,
          </note>
          <note>
            Sandhamn och Landsort i Stockholms yttre skärgård.
          </note>
          <note>
            I reservationerna 84, 85 och 90 har vi visat vilka konsekvenserna
            kan bli om man underskattar och missköter villkoren för skärgården
            och skärgårdsbefolkningen. Regeringen bör ta budskapet till sig.
          </note>
          <note>
            I reservationerna om samordning om målområden och återflöde av
            medel har det pekats på att andelen
          </note>
          <note>
            EG-stöd bör bli större under kommande programperiod. Detta är
            någonting som också revisorerna har tagit fasta på. Vi tycker
            över lag inom oppositionen att regeringen och Socialdemokraterna
            tar alltför lätt på tunga påpekanden från riksdagen egna revisorer.
          </note>
          <note>
            Resurscentrum för kvinnor har i reservation 111
          </note>
          <note>
            fått stöd från tre partier i utskottet. Vi menar att regionala
            resurscentrum på länsnivå bör permanentas och vidareutvecklas
            genom att särskilda medel avsätts även på länsnivå.
          </note>
          <note>
            En fråga av särskild tyngd för kvinnliga blivande småföretagare
            är svårigheterna att få startkapital, t.ex.
          </note>
          <note>
            på den öppna kreditmarknaden. Riskkapital bör komma till mer
            användning och därigenom till större nytta för den regionala utvecklingen.
            I förlängningen är ju detta ett led i ett vardagligt praktiskt
            jämställdhetsarbete.
          </note>
          <note>
            Vi har i reservation 119 pekat på att förmögenhetsskatt och beskattning
            av arbete måste sänkas, och sparande uppmuntras. Skatt på arbete
            på den nivå den har i dagens Sverige är hämmande, och får negativa
            följder. Därför bör en justering ske. Folkpartiet har i sitt budgetalternativ
            avsatt stora medel för en lägre arbetskraftskostnad. Detta är
            någonting som skulle gynna näringslivet i stort, och inte minst
            näringslivet i det regionalpolitiska området.
          </note>
          <note>
            Folkpartiet föreslår tillsammans med Centern och
          </note>
          <note>
            Kristdemokraterna en friare användning av arbetsmarknadspolitiska
            medel. En sådan är god på många håll. Vi har fått detta till livs
            både genom utskottsbesök och på annat sätt. Vi vill att man nu
            går vidare, och inte bara passivt avvaktar. Detta har vi påtalat
            i reservation 123.
          </note>
          <note>
            Onödig och tung byråkrati behöver tuktas både i vårt land och
            inom EU. Hanteringen av bl.a. jordbruksstöd förskräcker.
          </note>
          <note>
            Sammantaget finns det anledning att uppmärksamma regeringen på
            en rad brister i den nu aktuella regionalpolitiken. Den proposition
            som har hastats fram utan föregående parlamentarisk beredning
            visar just de brister man kunde befara. Dröjsmålet med propositionen
            har säkerligen sin grund i den beslutsvånda som regeringen ofta
            brottas med. Den regionala obalansen har närmast accelererat under
            det halvår som propositionen har dröjt. Därför är det viktigt
            att regionalpolitiken får en sådan utformning att regionala skillnader
            kan utjämnas.
          </note>
          <note>
            Herr talman! Regionalpolitik är svårt. Det säger jag än en gång.
            Men det hindrar inte att vi måste ha en förändringsberedskap som
            tar hänsyn till förändrade förhållanden. Vi får inte sitta fast
            i gamla förlegade tankesätt. Nytänkande måste ges konstruktivt
            utrymme, så att de förutsättningar som behövs i näringslivet,
            särskilt i regionalpolitiskt utsatta områden, får sin möjlighet
            att utvecklas och växa.
          </note>
          <note>
            Herr talman! Med det som jag nu har sagt vill jag yrka bifall
            till reservationerna 3, 7, 8, 25, 62, 68 och
          </note>
          <note>
            119.
          </note>
          <note type="speaker">
            Anf. 4 HANS ANDERSSON (v):
          </note>
          <note>
            Herr talman! Regionalpolitik är svårt, sade Elver
          </note>
          <note>
            Jonsson. Det kan jag hålla med om. Det borde vara särskilt svårt
            för Elver Jonsson, som skall driva mer och bättre regionalpolitik
            med mindre pengar. Jag återkommer litet grand till det sedan.
          </note>
          <note>
            Herr talman! Låt mig från början säga att jag står bakom samtliga
            reservationer som Vänsterpartiet har undertecknat, men också reservation
            45, där Vänsterpartiet ramlade bort i den allmänna hanteringen
            i utskottet. Reservationen handlar om möjlighet att avskriva studiemedelsskulder,
            och i den bifalles ett motionsyrkande från Vänsterpartiet.
          </note>
          <note>
            Jag yrkar bifall till reservationerna 4, 13, 67, 107
          </note>
          <note>
            och 124. Jag nöjer mig med dem.
          </note>
          <note>
            Låt mig först konstatera att utflyttningsmönstret, de regionala
            obalanserna och arbetslöshetens fördelning är katastrofala ur
            regional synpunkt. Jag tror att alla är medvetna om detta - var
            man än bor och vilket parti man än tillhör. För Vänsterpartiets
            del är detta en fråga om långsiktiga strukturella misstag. Vi
            har tidigare pekat på att saneringspolitiken entydigt har slagit
            mot regionalt utsatta områden. Vi har pekat på att avreglering
            av statliga myndigheters verksamhet kan ha medfört vissa fördelar
            i vissa delar av landet, men entydigt har inneburit nackdelar
            för regionalt utsatta områden.
          </note>
          <note>
            Marknadsutsättning på flera områden, avreglering inom post och
            tele, EU-anpassning på många områden, omläggning av skatteutjämningen
            kommuner emellan och statsbidragssystemets konstruktion till kommuner
            och landsting - allt missgynnar områden med svag befolkningsutveckling
            och hög arbetslöshet.
          </note>
          <note>
            Man kan ju fundera över vad det innebär med ett betänkande som
            har 130 reservationer. Innebär det att det finns så kolossalt
            många förslag från regeringen, så att det finns så många andra
            alternativa uppfattningar om hur man skulle kunna lägga ut förslagen?
          </note>
          <note>
            Nej, det gör det inte. Det finns väldigt få förslag. På många
            områden finns det inga förslag alls - det gäller t.ex. landsbygds-
            och glesbygdsområdena - trots att statens egna myndigheter har
            väckt utomordentligt bra förslag och gjort välgrundade analyser
            som har kommit politikerna till del. Det är på det sättet beklämmande.
            Men å andra sidan kan man säga att 130
          </note>
          <note>
            reservationer inte är något vidare gott betyg för det politiska
            systemet. Hur kan det bli så? Jag tror att det beror på att detta
            är ett svårt område, som Elver Jonsson sade. Det är dels ett eget
            sakområde med egna anslag, dels också ett perspektiv på politiken
            - hur helhetspolitiken klarar att fördela resurser, skapa utvecklingskraft
            och skaffa infrastruktur, som är en förutsättning för utveckling.
            Det gör att det finns en tråkig egenskap i den regionalpolitiska
            diskussionen, nämligen att det blir allmänna önskelistor. Det
            finns mycket i denna proposition som innebär att man helt enkelt
            bara går in på t.ex. kommunikationsområdet, tidigarelägger något
            beslut som redan är fattat eller rycker ut någon detalj. Sedan
            kommer en störtsjö med motioner inom det området, men någon seriös
            och saklig behandling sker ju naturligtvis inte av kommunikationsfrågorna
            med anledning av den regionalpolitiska propositionen.
          </note>
          <note>
            Vänsterpartiets huvuduppfattning är att staten har ett övergripande
            ansvar när det gäller att fördela utvecklingsresurser. Staten
            har ett övergripande ansvar när det gäller att se till att samhällsservice
            finns i hela landet på likvärdiga villkor. Och statens ansvar
            är mycket stort när det gäller att skaffa förutsättningar för
            utvecklingskraft i olika delar av landet. Vi har sedan länge velat
            ha en omläggning av regionalpolitiken som hade inneburit mer beslutskraft
            och mer resurser ut i regionerna, länen och kommunerna och låtit
            färre beslut fattas på statlig nivå. Vi hade velat ha mindre av
            passivt driftstöd i olika regionalpolitiska stödformer och mer
            av stöd till infrastrukturella förutsättningar för regional utvecklingskraft.
            Och vi står kvar vid den uppfattningen, och det är en grundbult
            i våra synpunkter när det gäller mål och inriktning.
          </note>
          <note>
            Låt mig först slå fast att den utredning som aldrig kom till,
            vilket jag verkligen beklagar, ser jag fram emot, eftersom jag
            förutsätter att den kommer som den parlamentariska utredning som
            Vänsterpartiet har krävt i flera år och som finns fastnaglad som
            förstayrkande i vår partimotion. Jag gläder mig åt att utskottet
            på s. 18 har tagit flera av våra formuleringar i vilka det talas
            om att nuvarande regionalpolitiska problem framstår som oförändrade.
            En betydande befolkningsminskning har ägt rum i de prioriterade
            regionerna. Vi behöver en strategi för regional balans som vidare
            bör utarbetas. Vi måste ha en bred inriktning.
          </note>
          <note>
            Vad jag menar är att vad utskottet i klartext säger är att propositionen
            inte räckte till. Propositionen var för tunnsådd på förslag. Det
            krävs ett rejält grepp, och för det behövs det en samlad parlamentarisk
            utredning.
          </note>
          <note>
            Jag är glad att vi till slut har landat vid den ståndpunkten,
            men det är ju litet bedrövligt att det kommer efter det att regeringen
            har lagt fram sitt förslag.
          </note>
          <note>
            En viktig punkt för oss har handlat om jämställdheten. Frågor
            om resurscentrum - nationella och sådana som finns ute i regionerna
            - tycker jag inte har blivit bra lösta i propositionen. Vi kräver
            nu som tidigare mer resurser på central nivå - 10 miljoner kronor.
            Och vi kräver att man öronmärker en del av de regionalpolitiska
            medlen ut till länen för regionala resurscentrum. Det är en för
            liten kraftsamling på kvinnors deltagande i regionalpolitiken,
            trots att kvinnorna ofta är motorerna ute i bygderna. Det är ofta
            kvinnor som man möter med de framåtsyftande idéerna och med det
            verkliga engagemanget i deltagandet när man är ute i regionalt
            utsatta områden.
          </note>
          <note>
            Jämställdhetsexperterna på många länsstyrelser har det kämpigt.
            I några fall har de fått halvera sina insatser på sitt eget område
            och dela det med andra områden. Vi menar att jämställdhetsexperter
            skall finnas i varje län. Vi tycker inte att det är övermaga av
            riksdagen att slå fast detta. Vi ser att det finns stora olikheter
            länen emellan när det gäller kvinnors deltagande, både i myndigheter
            och i regionalt projektarbete. Jämtland tillhör i vanlig ordning
            de bästa när det gäller kvinnor och regionalpolitik, och det gläder
            mig.
          </note>
          <note>
            Men många andra län ligger mycket sämre till. Jag tror att Blekinge
            hör till de sämre.
          </note>
          <note>
            Vi anser att man skall använda de regionala stöden som en hävstång
            för att öka jämställdhetsarbetet och kvinnors deltagande. Det
            kan man göra genom att kräva godkända jämställdhetsplaner och
            strategier för att få in ett jämställt tänkande när man fördelar
            pengar. Jag återkommer till det. Det är en metod som jag tycker
            att man bör använda när det gäller miljösynpunkter och kvalitetstänkande
            i företagens arbete.
          </note>
          <note>
            Vi har i reservation 4 om mål och inriktning också betonat vikten
            av att det finns resurser. Vi har under de närmaste åren föreslagit
            800 miljoner, och om tre år ytterligare 1 miljard kronor för regionala
            utvecklingsinsatser i första hand för att förstärka den infrastruktur
            som är grunden för en god företagsutveckling, alltså näringspolitiska
            insatser som innebär utvecklingskraft snarare än passivt bidragsstöd
            till industrier som i dag finns inom området.
          </note>
          <note>
            Låt mig på denna punkt rikta frågan till både Moderaterna och
            Folkpartiet: Hur har ni tänkt driva denna aktiva regionala politik,
            när er politik i själva verket innebär sänkta anslag för den regionalpolitik
            som specifikt skulle stödja utarmade regioner? Ni vill sänka skatten
            generellt, och Moderaterna säger att det är särskilt viktigt att
            sänka den för låg- och medelinkomsttagare för att i nästa mening
            säga att all värnskatt skall avskaffas. Men det är ju trots allt
            en skatt som drabbar höginkomsttagarna. Detta är ju något som
            avlövar det offentliga systemet - kommuner och landsting men även
            det statliga systemet. Att tala om att man vill ha mer insatser
            och bättre resurser för att i nästa andetag föreslå minskad resurstilldelning
            till regionalpolitik, tycker jag är hyckleri och dubbelmoral.
          </note>
          <note>
            Vänsterpartiet menar att regionalt kapital är avgörande. I dag
            finns det för stora resurser i storstäderna som om de skulle vara
            intresserade kan fördelas över landet. Vi menar att det är oerhört
            viktigt att regionalt kapital finns i utsatta regioner. Norrlandsfonden
            har gjort god nytta. Vi menar, för att ta några exempel, att man
            till skogslänen bör återföra en del av vattenkraftsvinsterna.
            I fråga om detta har vi en gemensam reservation med Centerpartiet.
            Ett exempel på att utvidga det regionala kapitalet är att skapa
            regionala börser för småföretagsutveckling. NUTEK har kommit med
            flera förslag åt det hållet. Men regeringen har inte nappat. Vi
            har själva föreslagit en bergslagsfond. Bergslagen är som näringspolitiskt
            område ett oerhört utsatt område och omfattar sex län. Och det
            finns ett starkt behov av att öka riskkapitalet för att förnya
            näringslivet i den del av landet som var industrins vagga, men
            som i dag naturligtvis är industriellt ganska ålderdomligt. Utvecklingen
            av befintlig industri i detta område innebär normalt färre sysselsättningstillfällen.
            200 miljoner kronor till en bergslagfond är ett av våra förslag.
          </note>
          <note>
            Vi är positiva till tillväxtavtalen. Själva idén att man samordnat
            kan utnyttja mer av statliga resurser och att lägga besluten på
            den nivå där besluten bör ligga i regionerna, tycker vi är bra.
            Vi föreslog detta redan 1994 när vi väckte vår motion med anledning
            av Börje Hörnlunds regionalpolitiska proposition. Vi föreslog
            försöksverksamhet. Vi är mycket positiva till att i enlighet med
            regionala strategier utveckla en möjlighet att samordna statligt
            kapital och fatta regionala beslut. Men om det skall vara möjligt
            måste det också ha demokratisk legitimitet, därav förslaget som
            finns i en av våra reservationer angående länsparlament.
          </note>
          <note>
            Vi måste skapa demokratiska institutioner ute i landet som kan
            backa upp de regionala besluten om utvecklingskapital.
          </note>
          <note>
            Friare arbetsmarknadspolitiska medel är något som vi har krävt
            under lång tid. Jag kan inte begripa, och jag skulle vilja fråga
            Berit Andnor vad det är som gör att fyra av skogslänen skall få
            tillgång till en litet friare form när samtliga skogslän och i
            stort sett samtliga län i Sverige har bett om det. Det viktiga
            är ju att upprätthålla de arbetsmarknadspolitiska målsättningarna
            och kriterierna och att sedan låta friheten vara så stor som möjligt
            när det gäller att utnyttja de resurser som ställs till arbetsmarknadsmyndigheternas
            förfogande.
          </note>
          <note>
            Glesbygds- och landsbygdsutveckling är kanske den största besvikelsen.
            Det har kommit en räcka av förslag från Folkrörelserådet och inte
            minst från
          </note>
          <note>
            Glesbygdsverket i en utomordentlig underlagsrapport, ihop med
            Konsumentverket när det handlar om servicefrågor. Varför finns
            det då inga konkreta förslag i regeringens proposition? Vi har
            i vår motion lämnat en lång lista. Vi fick ju också vara någorlunda
            realistiska när regeringen var passiv, så vi sade: Okej,låt oss
            nu få till stånd den utredning vi har begärt. Och så har vi lagt
            fram ett 30-tal förslag på vad det kan innebära. Låt mig säga
            att vi har haft en hel del nytta av
          </note>
          <note>
            Glesbygdsverkets utredning.
          </note>
          <note>
            Lägsta stödformer för samhällsservice är en mycket viktig fråga.
            Det gäller att hitta former för det.
          </note>
          <note>
            Ökat lokalt inflytande och initiativrätt när det gäller planfrågor
            för byar och kommundelar är också mycket viktigt.
          </note>
          <note>
            En fråga som vi tog upp förra gången och som vi har tagit upp
            i år igen är möjligheten att få en del av sina studielån avskrivna.
            Det är oerhört viktigt.
          </note>
          <note>
            När det gäller kommunikationsfrågor har vi lyft fram en serie
            frågor som handlar om ostvästförbindelser. Vi har tagit upp Sälenbanan
            till
          </note>
          <note>
            Malung-Sälen, som är ett stort turistområde. Vi har tagit upp
            frågor om Barentsregionens kommnunikationsplanering. Vi har tagit
            upp Gotland. Vi har tagit upp frågor om bil-tågkombinationer.
            Vi har tagit upp frågor om Norrlandsvägar och grusvägar.
          </note>
          <note>
            När det gäller utbildningssidan vill vi återigen lyfta fram -
            vilket vi har gjort så ofta - de små och medelstora högskolornas
            behov av fasta forskningsresurser. Vi anser att det som regeringen
            säger är mycket bra, men det är på för låg nivå. Vi har talat
            om en fördubbling när det gäller volymen av platser. Vi ifrågasätter
            också att redan i det här skedet tala om att
          </note>
          <note>
            Härnösand bör vara centrum.
          </note>
          <note>
            När det handlar om EU och stödområdesreglerna vill vi bibehålla
            så mycket inflytande som möjligt på riksdagens bord. Vi vägrar
            att erkänna att EU skall få hindra oss att ge regionalpolitiskt
            stöd till de områden som vi här i Sverige anser behöver det. Det
            finns nu ett flertal sådana beslut där regeringen har tvingats
            till förordningsändringar som t.ex. drabbar industriella omställningsområden
            på flera håll i landet.
          </note>
          <note>
            När det gäller frågan om socialavgifter är vår inställning att
            den bör utredas. Det är delvis ett passivt driftstöd vars effekter
            kan ifrågasättas. Regeringen vill analysera frågan nu. Det är
            mycket bra. Men varför då gå före och särskilt skjuta på de branscher
            som har stora lönsamhetsproblem och skjuta på de riktigt små personerna
            i glesbygden?
          </note>
          <note>
            Låt mig till sist säga att frågan om regionalt utvecklingsstöd
            bör användas mer offensivt. Kräv kvalitetssäkrade program inom
            företagen, kräv miljösäkrade program inom företagen och kräv jämställdhetsplaner
            när man delar ut pengar för att understödja en framtida utveckling.
            På det sättet kan vi få en offensiv näringsutveckling. Jag menar
            också att vi bör öppna en bredare möjlighet för att stödja tjänsteföretagen.
          </note>
          <note>
            Fru talman! Jag har redan yrkat bifall till reservationerna 4,
            13, 67, 107 och 124. Jag står naturligtvis bakom samtliga Vänsterpartiets
            reservationer.
          </note>
          <note type="speaker">
            Anf. 5 PATRIK NORINDER (m) replik:
          </note>
          <note>
            Fru talman! När Hans Andersson frågar Elver
          </note>
          <note>
            Jonsson och mig om hur vi vill driva aktiv näringspolitik känns
            det nog litet grälsjukt från Hans Anderssons sida. Han vet så
            väl vår politik och vad vi står för. Han vet väl att vi anser
            att de regionalpolitiska stöden inte fyller någon större funktion.
            Han har själv varit inne på det.
          </note>
          <note>
            Vi vill växla dem mot sänkta skatter och skapa betydligt bättre
            förutsättningar för näringslivet. De medel som finns inom det
            regionalpolitiska anslaget är relativt små anslag. Det är de som
            Hans Andersson har hängt upp sig på. De fyller ingen större funktion.
          </note>
          <note>
            Vi har sett hur företag får stöd, sedan flyttar till ett annat
            stödområde och får nya stöd där. Det ger ingen långsiktig sysselsättningseffekt.
          </note>
          <note>
            Den politik vi står för är i stället att skapa bra förutsättningar
            för företagen. Vi vill se till att vi inte får någon förtida kärnkraftsavveckling,
            något som är speciellt viktigt för skogslänen. Elproduktion och
            elkostnader är något av det viktigaste för att hålla i gång den
            tunga industri och den sysselsättning som finns där.
          </note>
          <note>
            Vi skapar också bättre förutsättningar på andra områden. Vi sänker
            bensin- och dieselskatter, vilket gynnar skogslänen. Det här känner
            Hans Andersson mycket väl till.
          </note>
          <note type="speaker">
            Anf. 6 HANS ANDERSSON (v) replik:
          </note>
          <note>
            Fru talman! Dessvärre känner jag mycket väl till den moderata
            ekonomiska politiken och den moderata näringspolitiken. Den innebär,
            precis som Patrik
          </note>
          <note>
            Norinder säger, att man inte skall ha någon selektiv inriktning
            på politiken.
          </note>
          <note>
            Vår uppfattning är precis tvärtom. Vi skall ha bra infrastruktur
            i stort för företagandet. Men vi måste ur regional synpunkt vara
            väldigt selektiva för att släcka ut avståndsproblem, för att ha
            riktade insatser för de regioner som av tradition släpar efter
            utbildningsmässigt och för att förnya näringslivet i de regioner
            där det har varit helt baserat på skogsråvara eller mineraler.
          </note>
          <note>
            Då räcker det inte med att sänka skatten tvärs över. Det är ju
            en politik som gör att vi får mindre resurser för att driva en
            selektiv politik. Följdriktigt minskar också moderaterna i sina
            förslag anslagen till regionalpolitik med 0,6, med 0,8 och med
            1,1 miljarder kronor under de närmaste tre åren. Det går väl inte
            att säga att det blir bättre resurser till regionerna med en sådan
            politik. Det blir ju sämre resurser, Patrik Norinder!
          </note>
          <note type="speaker">
            Anf. 7 PATRIK NORINDER (m) replik:
          </note>
          <note>
            Fru talman! Att vår syn skiljer sig åt är kanske inte så konstigt.
            Vi står för olika värderingar. Vi moderater står på företagarnas
            sida. Jag vet inte om Hans
          </note>
          <note>
            Andersson anser att det är viktigt för att ha en bra privat företagsamhet
            här i Sverige.
          </note>
          <note>
            De selektiva sänkningar vi gör använder vi till att generellt
            sänka skatter och förbättra företagens villkor. Speciellt i de
            svaga regionerna är det viktigt att det är bra förutsättningar
            för företagsamheten. Där har man det marginellt svårast.
          </note>
          <note>
            Generella insatser ger en större effekt än om man selektivt går
            in och ger stöd till vissa företag. Då får man konkurrenssnedvridning,
            och man får ingen långsiktig effekt. Det är det vi har reagerat
            mot. Därför har vi tagit bort de selektiva bidragen ur det regionalpolitiska
            stödet.
          </note>
          <note>
            Vår politik kommer att ge en mycket bättre effekt över hela landet,
            inte bara i storstadsregionerna utan framför allt i de svaga regionerna.
            Vi skapar bättre förutsättningar för människor att bo kvar i de
            regionerna. Det skapar naturligtvis också ett bättre underlag
            för att hålla en välfärd och en service i svaga regioner.
          </note>
          <note type="speaker">
            Anf. 8 HANS ANDERSSON (v) replik:
          </note>
          <note>
            Fru talman! Det var inte mycket att svara på. Jag gratulerar
            Patrik Norinder för att han tror på sin politik. Men det han säger
            gör att han egentligen borde tänka efter.
          </note>
          <note>
            Den generella politiken vore mycket bättre för de utsatta områdena.
            Det är ju ett alldeles orimligt ställningstagande. Den generella
            politiken spär ju ut resursanvändningen fullständigt. Om jag vill
            stödja områden med svaga tillväxtförutsättningar, låg befolkningstäthet,
            stora avstånd och ensidigt näringsliv måste jag göra mycket välriktade
            insatser. Annars blir det ju nästan ingenting, utan det mesta
            av pengarna går till Stockholm, Göteborg och Malmö.
          </note>
          <note>
            Även om moderaterna tror på sin egen allmänna moderata politik,
            måste de vara klara över att om man särskilt vill gynna de områden
            som har mycket stora svårigheter - av många olika skäl: geografiska,
            klimatmässiga, befolkningsmässiga, historiska och näringsstrukturella
            - måste man också vara beredd att föra en selektiv politik.
          </note>
          <note>
            Det slår mig att moderaterna ständigt har varit väldigt passiva
            när det gällt att bygga ut regionala högskolor. Man har fått dra
            dem fram till att över huvud taget acceptera detta. Jag tycker
            att ni är väldigt njugga när det gäller att stödja det som jag
            talade varmt för, nämligen jämställdhet och resurscentrum för
            kvinnor. Ni har över huvud taget varit väldigt njugga när det
            gäller att göra särskilda insatser för utsatta regioner.
          </note>
          <note>
            Därför är jag inte förvånad över att finna att ni i det tabellverk
            där ni redovisar er politik satsar mindre pengar till utsatta
            regioner. Det var egentligen bara det som jag kort ville konstatera,
            och jag får det bekräftat av Patrik Norinder.
          </note>
          <note type="speaker">
            Anf. 9 ELVER JONSSON (fp) replik:
          </note>
          <note>
            Fru talman! Totalt sett är det stora pengar som strömmar genom
            de regionalpolitiska kanalerna, ofta oklart hur. Det sägs i dag
            t.o.m. att frågan hur detta faller ut är så känslig att regeringen
            har valt att inte redovisa det.
          </note>
          <note>
            Också när det gäller den lilla regionalpolitiken handlar det
            om pengar. Totalt sett berör regionalpolitiken kanske var tionde
            budgetkrona.
          </note>
          <note>
            Nu ropar Hans Andersson förskräckt ut i kammaren: Men ni från
            Folkpartiet vill ju ha mindre pengar!
          </note>
          <note>
            Ja, det gäller på ett visst anslag, men vi vill framför allt
            ha andra pengar. Det som vi vill undvika är pålagor och tyngande
            insatser. Vi vill, som jag sade i mitt anförande, behålla de nedsatta
            socialavgifterna i
          </note>
          <note>
            Norrland för jord- och skogsbruk, trädgårdsskötsel, jakt och
            fiske samt annan personlig serviceverksamhet. Det är för övrigt
            en tanke som Hans Andersson har anslutit sig till, och det skall
            han hållas räkning för.
          </note>
          <note>
            Men därtill kommer att vi tycker att det är viktigt med en utbyggd
            tjänstesektor, som får nedsatta arbetsgivaravgifter, lägre arbetskraftskostnader
            och en faktiskt bättre chans till riskvilligt kapital, och att
            vi allmänt underlättar för företagandet. Det gäller i hög grad
            också för det kvinnliga företagandet. Statliga myndigheter bör
            ta ett större regionalpolitiskt ansvar.
          </note>
          <note>
            Detta är viktiga och rent av bärande inslag i Folkpartiets regionalpolitik.
          </note>
          <note type="speaker">
            Anf. 10 HANS ANDERSSON (v) replik:
          </note>
          <note>
            Fru talman! Jo, det låter sig sägas, men låt mig ställa två frågor
            till Elver Jonsson och därmed bereda
          </note>
          <note>
            Elver Jonsson taletid för att utveckla Folkpartiets politik.
          </note>
          <note>
            För det första: Vilka pengar är det som försvinner? De flesta
            av oss som intresserar sig för regionalpolitik finner att kostymen
            är för liten. Några av partierna har också lagt på mera pengar.
            Det är ändå fråga om väldigt litet pengar för att ge regional
            utvecklingskraft ute i länen. Vi har väl lagt på mest. Centerpartiet
            har lagt på en hel del och de andra partierna litet grand. Vad
            är det för något som skall bort för att ge den aktuella miljarden?
            Det är ju ungefär 30 % av anslaget som försvinner.
          </note>
          <note>
            För det andra: När vi nu har lagt fram en serie av förslag som
            handlar om regionalt riskkapital dels i form av en Bergslagsfond,
            dels i form av småföretagarbörser - ett flertal förslag som ligger
            mycket nära sådant som NUTEK ett flertal gånger har fört fram
            - varför får vi då inget stöd från Folkpartiet, om nu intresset
            är så stort för att skaffa fram regionalt riskkapital till näringslivet?
          </note>
          <note type="speaker">
            Anf. 11 ELVER JONSSON (fp) replik:
          </note>
          <note>
            Fru talman! Hans Andersson och jag är helt överens om att regeringen
            har misslyckats med att reda ut regionalpolitiken. Det är det
            som gör att hela utskottet enigt säger att regionalpolitiken måste
            genomlysas och ses över.
          </note>
          <note>
            Men Hans Andersson är fixerad vid ett, som jag menar, socialistiskt
            tänkesätt, som ofta stannar vid höga skatter, anslag och bidrag.
            Ett svar till Hans
          </note>
          <note>
            Andersson är att jag pekade på sju viktiga k:n för att få en
            fungerande regionalpolitik. I flera av de avseendena driver ju
            Hans Andersson samma tankar, och det är att hälsa med tillfredsställelse.
          </note>
          <note>
            Det är också viktigt att vi får ett annat mönster i regionalpolitiken,
            där hinder undanröjs och där det sätts in stimulanser för att
            främja företagande, inte minst småföretagande. I många av de berörda
            områdena kan det inte bli något annat än just småföretag, men
            varje arbetsplats är oerhört viktig i en utsatt bygd. Jag är,
            fru talman, rätt övertygad om att den utredning om de regionalpolitiska
            insatserna som nu skall sättas i gång kommer att finna ett nytt
            och mera konstruktivt mönster. Vi är från Folkpartiets sida beredda
            att backa upp ett sådant.
          </note>
          <note type="speaker">
            Anf. 12 HANS ANDERSSON (v) replik:
          </note>
          <note>
            Fru talman! Jag skall fatta mig kort. Det som Elver
          </note>
          <note>
            Jonsson nu sade var, välvilligt tolkat, att Folkpartiet är berett
            att stödja positiva förslag till regional tillväxt, dvs. egentligen
            Vänsterpartiets politik i regionala frågor. Men då måste det få
            kosta litet grand. Annars blir det en dyster stämning i den utredning
            där några representanter för våra partier tillsammans kommer att
            sitta.
          </note>
          <note>
            Jag har ingenting att invända mot det som Elver
          </note>
          <note>
            Jonsson sade sist, om de sju k:na etc. Det är bara det att dessa
            k:n inte är gratis. Det finns inga gratismåltider. Skall vi höja
            kompetensen får vi en kostnad för investeringar i högskolor och
            distansundervisning.
          </note>
          <note>
            Skall vi ha bättre kommunikationer - och det är dyrt,
          </note>
          <note>
            Elver Jonsson, om det är fråga om långa avstånd -
          </note>
          <note>
            kostar också de investeringar som görs i järnvägar, vägar eller
            vad det nu handlar om.
          </note>
          <note>
            Därför är det viktigt att man vågar ta ansvar för sin politik,
            så att det inte bara blir munväder. Det måste också kunna bli
            siffror i ett tabellverk som uttrycker hur partierna vill fördela
            budgetmedlen. Jag är då tillbaka vid det som jag inledde mitt
            anförande med, nämligen att regional politik inte bara handlar
            om den lilla bäck av regionalpolitiska medel som skall fördelas
            utan också om det grundläggande perspektiv i vilket vi är beredda
            att fördela resurser.
          </note>
          <note>
            Folkpartiet är berett att fördela ungefär 30 % lägre resurser
            i det regionala perspektivet än vad regeringen är. Vi är beredda
            att fördela ytterligare ungefär 30 %
          </note>
          <note>
            resurser, av omsorg om de sju k:na och av omsorg om
          </note>
          <note>
            Sveriges utsatta regioner. Men efter en utredning skall vi nog
            ha klarat ut den här frågan även för Elver Jonsson.
          </note>
          <note type="speaker">
            Anf. 13 BARBRO JOHANSSON (mp):
          </note>
          <note>
            Fru talman! Efter det att regeringen nu äntligen har presenterat
            en regionalpolitisk proposition, som vi länge har väntat på, har
            vi fått ett betänkande till vilket det har fogats 130 reservationer.
            Man kan undra varför det har blivit så att oppositionen på detta
            sätt lägger fram alla sina yrkanden. Är det kanske i besvikelse
            över att regeringen inte nådde ända fram, något som vi i oppositionen
            och med oss många människor ute i landet hade önskat och som Glesbygdsverket
            skriver i sin rapport om förnyelsens landskap?
          </note>
          <note>
            I DN redovisas i dag en lista över hur de regionalpolitiska stöden
            har fördelats. Man hade kanske också i propositionen tänkt skriva
            att det skall beslutas mer regionalt och inte så mycket centralt,
            men det finns inte med i propositionen.
          </note>
          <note>
            Fru talman! Sverige har under de senaste åren i flera avseenden
            blivit mer ojämlikt. Regionalpolitiskt har många skillnader förstärkts.
            Arbetslösheten har slagit avsevärt hårdare mot vissa regioner
            än mot andra. Skillnaden i arbetslöshetsnivå mellan den norra
            delen och de sydligare delarna av Sverige är minst lika stor som
            när regionalpolitiken en gång infördes.
          </note>
          <note>
            Fru talman! Det är oftast de mest produktiva och exportinriktade
            delarna av landet som är i behov av en aktiv och stark regionalpolitik.
            En viktig orsak härtill är att de enorma vinster som skapas exempelvis
            i
          </note>
          <note>
            Norrlands inland sällan återinvesteras inom regionerna utan i
            stället förs till statskassan och till huvudkontor i andra delar
            av landet. 20 % av vattenkraften produceras t.ex. i Jämtland.
            Vi i Miljöpartiet vill att en del av vinsterna från vattenkraften
            återförs till de regioner där kraftverken finns. Jag yrkar därför
            bifall till reservation nr 14 vid betänkandet.
          </note>
          <note>
            Glesbygden betraktas ofta som improduktiv och som en kostsam
            börda för de glesbefolkade delarna av landet. Detta stämmer inte.
            Miljöpartiet de gröna anser att landsbygd och glesbygd är en betydelsefull
            resurs bl.a. i utvecklingen mot ett långsiktigt hållbart samhälle
            enligt Agenda 21.
          </note>
          <note>
            Fru talman! Den regionalisering som nu pågår med stark koncentration
            till vissa områden kan öka klyftorna ytterligare på grund av att
            andra områden är svagare och saknar egen kraft och dynamik för
            att åstadkomma en egen slagkraftig region i Europa.
          </note>
          <note>
            Sverige har tidigare haft mindre regionala klyftor än t.ex. länder
            i Sydeuropa genom sin generösa socialpolitik och den generella
            välfärdspolitiken. Men den införda skatteutjämningen har nu slagit
            hårdare mot norra Sverige.
          </note>
          <note>
            Miljöpartiet vill ha en levande landsbygd. Men det är också viktigt
            att tala om den gröna staden när det gäller regionalpolitiken.
            Vi vill också se stad och land som kommunicerande kärl. Staden
            kan inte ensam bli bärkraftig. Landsbygden måste leverera bioenergi,
            mat och kanske även rekreation till storstaden. Men flödet av
            resurser in till staden måste också resultera i ett flöde tillbaka
            till landsbygden. Annars fungerar inte kretsloppet som det måste
            göra i ett ekologiskt uthålligt samhälle.
          </note>
          <note>
            Fru talman! Propositionen saknar skrivningar om hur en omställning
            till ett ekologiskt och uthålligt samhälle skall ske. Självklart
            borde den regionalpolitiska propositionen innehålla en diskussion
            om betydelsen av en levande landsbygd för att kunna förverkliga
            målet om ett samhälle baserat på förnyelsebara naturresurser.
            De miljömässiga målen biologisk mångfald, beten som hävdar våra
            öppna landskap, ängs- och hagmarker kan inte klaras utan att man
            sammanväver regionalpolitik och miljöpolitik. I propositionen
            säger man nu att dessa frågor skall studeras speciellt.
          </note>
          <note>
            Vi i Miljöpartiet vill ha en ekonomisk och ekologisk balans i
            varje region. Vi vill att regionerna skall bli allt mindre beroende
            av regionalekonomiskt stöd, vilket skall vara baserat på principen
            hjälp till självhjälp. Vi vill föra ned beslutsfattandet till
            det lokala planet och stärka den sociala ekonomin bl.a. genom
            byautvecklingsgrupper och glesbygdsinitiativ. Vi vill att miljöaspekterna
            skall vävas in så att regionalpolitiken bidrar till målet om en
            ekologiskt hållbar ekonomi.
          </note>
          <note>
            Vi vill ha en förbättrad infrastruktur genom att satsa på ett
            upprustat järnvägsnät i kombination med bättre småvägar och införa
            en landsomfattande enhetstaxa för telefon och IT. Vi vill så långt
            som möjligt tillämpa principen om samband mellan boende och brukande.
            Regionens invånare skall kunna äga sina egna naturresurser eller
            produktionstillgångar.
          </note>
          <note>
            Vid avreglering måste de regionalpolitiska aspekterna beaktas
            genom lagstiftning så att en tillfredsställande försörjning kan
            upprätthållas i alla delar av landet. En stark offentlig verksamhet
            är också av betydelse för befolkningssvaga delar av landet.
          </note>
          <note>
            När det gäller lokalisering av statlig verksamhet måste man ta
            regionalpolitiska aspekter i beaktande.
          </note>
          <note>
            Staten drar ibland sin egen hand från landsbygden genom att flytta
            statlig verksamhet och låter inte ens kontoren vara kvar. Det
            kan man bl.a. se i fallet med fiskforskningsanläggningen i Kälarne
            i Jämtland. Man lägger ned verksamheten, och det betyder minskat
            antal arbetstillfällen. Vi vill ha en grundtrygghet som skall
            vara likadan i hela landet. Härmed vill jag yrka bifall till reservation
            nr 5 till betänkandet.
          </note>
          <note>
            Fru talman! Det pågår nu under 90-talet en stor avfolkning i
            stora delar av landet, som många har talat om. Under 1997 fanns
            det ändå fem kommuner i de nordliga sju skogslänen som ökade sin
            befolkning med sammanlagt 1 000 invånare. Hela 80 kommuner minskade
            sin befolkning med nästan 15 000 personer.
          </note>
          <note>
            Nästan samtliga kommuner i Sverige utanför residensorterna och
            förortskommunerna förlorade i skattekraft och befolkning. Samtidigt
            flyttade 52 000 personer till Stockholms län. Detta är den högsta
            siffran sedan 1970-talet.
          </note>
          <note>
            Sammanlagt har fler människor än hela Malmöhus befolkning flyttat
            till huvudstadsregionen sedan arbetsmarknadskrisen slog till för
            sju år sedan. I stort sett är det unga människor som flyttar till
            Stockholm.
          </note>
          <note>
            Storstäderna lockar. Men man måste också betona att storstadsregionerna
            har hårda villkor. Det leder ofta till ökade problem med hälsa,
            miljö och buller. Glesbygdens sociala skyddsnät finns ofta inte
            i storstäderna. Anonymitet, trängsel och stressproblem uppstår.
          </note>
          <note>
            Den viktigaste åtgärden för att förhindra detta är att öka möjligheterna
            till utbildning utanför storstadsregionen. Här sker satsningar
            på regionala högskolor.
          </note>
          <note>
            Det har gett bra resultat, och det är väldigt viktigt.
          </note>
          <note>
            Utbildning över grundskolan betyder ofta att man måste flytta
            till storstäderna. Det är viktigt att utbildningen utvecklas i
            större delen av landet.
          </note>
          <note>
            Om denna utveckling får fortsätta kommer de sociala, miljömässiga
            och samhällsekonomiska kostnaderna av stora folkomflyttningar
            bli mycket stora och belasta samtliga medborgare på ett negativt
            sätt. Miljöpartiet anser att människor i hela Sverige måste ha
            möjligheter att leva och försörja sig. Det ställer krav på aktiva
            insatser inom många politikområden. Staten har ett viktigt ansvar.
            Men det är också viktigt att politiken formas så nära människorna
            som möjligt.
          </note>
          <note>
            Om självtilliten skall öka krävs en ökad decentralisering av
            besluten till regionala organ.
          </note>
          <note>
            Fru talman! För att rädda sin hembygd och för att gemensamt skapa
            jobb har byautvecklingsrörelsen bildats. Miljöpartiet anser att
            det är mycket viktigt att en nedifrånrörelse får verka för att
            människor skall kunna bo kvar i sin bygd och hejda avfolkningen.
          </note>
          <note>
            Byautvecklingsrörelsen växer mycket starkt. Det är då viktigt
            att insatser görs för att underlätta och stärka rörelsen. Vi i
            Miljöpartiet föreslår i vårt svar på regeringens vårbudget, i
            vår s.k. gröna lunta, mer pengar till byautvecklingsrörelsen.
            En annan betydelsefull satsning är att ägandet av företagen skall
            få en ökad lokal anknytning. En möjlighet att nå detta är att
            stimulera framväxten av regionala börser som skall göra det möjligt
            att styra pengarna så att de gör nytta på lokal basis.
          </note>
          <note>
            Fru talman! Nedskärningarna inom den offentliga sektorn har under
            90-talet drabbat landsbygd och glesbygd väldigt hårt. I vår budget
            satsar därför Miljöpartiet en och en halv miljard mer än regeringen
          </note>
          <note>
            1998. De berörda kommunerna dras ofta med växande bostadsöverskott
            och ett mindre utnyttjande av infrastrukturen. Det leder till
            stora ekonomiska problem för kommunerna.
          </note>
          <note>
            En faktor som Miljöpartiet vill peka på som viktig för att människor
            skall kunna bo kvar i sin by är möjligheterna att leva på en liten
            skogsfastighet. De möjligheterna har beskurits. Marklagstiftningen,
            jordförvärvslagen, är inriktad på att få stora bärande enheter
            vilket öppnar för spekulationsförvärv. Härvid sker ofta en hänsynslös
            avverkning. Möjligheterna att förädla på sin egen fastighet tas
            bort vid en omarrondering.
          </note>
          <note>
            I norr är ofta fastigheterna små. De möjligheter som förr fanns
            att t.ex. reparera sin egen fastighet med eget virke har tagits
            bort. Detta kanske var den enda ekonomiska möjligheten för dessa
            småbrukande enheter att klara sig. Här tycker vi att lagen måste
            ses över så att inte de möjligheter som finns att försörja sig
            i glesbygden försvinner. Här vill jag yrka bifall till reservation
            nr 53 till betänkandet. Även Glesbygdsverket har i sin rapport
            tagit upp att jordförvärvslagen behöver ses över.
          </note>
          <note>
            Fru talman! Miljöpartiet säger nej till nedsättning av sociala
            avgifter bl.a. inom jordbruk och skogsbruk.
          </note>
          <note>
            Här har Folkpartiet, Vänstern, Kristdemokraterna,
          </note>
          <note>
            Centern och Miljöpartiet enats i en gemensam reservation. Vi
            säger också nej till transportbidraget för oförädlade råvaror.
            Därav också en gemensam reservation. Vi stöder reservation nr
            68 och 69 i betänkandet. Vi vill dock inte att transportbidraget
            i transportzon 1 upphör. Det omfattar kommuner med mycket stor
            arbetslöshet och stor utflyttning. Det förvånar att regeringen
            vill slopa det bidraget.
          </note>
          <note>
            Jag vill påpeka att Ewa Larsson kommer att tala om de kulturfrågor
            som vi har med i vår motion. Eva
          </note>
          <note>
            Goës kommer att ta upp frågan om mikrostöd, resurscentrum för
            kvinnor och kvinnouniversitet.
          </note>
          <note>
            Fru talman! Jag vill yrka bifall till reservation 125
          </note>
          <note>
            till betänkandet. Den handlar om en friare användning av arbetsmarknadspolitiska
            medel. Miljöpartiet tycker att alla län som vill ta del av möjligheterna
            att använda arbetsmarknadspolitikens medel friare bör få göra
            det. Vi vet också att många kommuner i landet står i kö för att
            få utnyttja den möjligheten. Bl.a. har man i
          </note>
          <note>
            Göteborgsregionen ansökt om detta.
          </note>
          <note>
            Vidare vill vi att det skall bli möjligt att över hela
          </note>
          <note>
            Sverige genomföra friårsprojekt. Detta har vi lagt fram i flera
            motioner.
          </note>
          <note>
            Genom en friare användning av arbetsmarknadspolitiska medel kan
            det bli möjligt att i hela landet genomföra den typ av friårsprojekt
            som inleddes år 1996 i Trelleborg men då förutsätter vi att regelverket
            ändras. En arbetslös som går in i stället för en tjänstledig skall
            kunna göra det med avtalsenlig lön.
          </note>
          <note>
            Vi har sett att detta ger riktiga jobb - många bl.a. i
          </note>
          <note>
            Trelleborg inom det privata näringslivet. Många av de ungdomar
            som på det sättet gått in och fått arbete, i stället för att en
            arbetslös fått jobb, har kunnat få fortsatt anställning. Den här
            åtgärden ger dessutom inga undanträngningseffekter och innebär
            inte heller några inlåsningsmekanismer.
          </note>
          <note>
            I korthet innebär detta att en person kan ta tjänstledigt med
            85 % ersättning från a-kassan, medan en arbetslös övertar jobbet
            med avtalsenlig lön. Vi yrkar att detta skall bli möjligt i hela
            landet. I våra grannländer Danmark och Finland har man detta system,
            och man menar att detta är ett mycket stort och bra projekt.
          </note>
          <note>
            Fru talman! Riksdagens revisorer har lämnat förslag angående
            EG:s strukturfonder. Vi tycker att deras analys är bra men vill
            att Sverige bör få möjlighet att värdera behoven efter en nationell
            måttstock.
          </note>
          <note>
            Vi i Miljöpartiet tycker att regeringen bör verka för ett enklare
            ansökningsförfarande. Små organisationer och föreningar har inte
            samma möjligheter att söka stöd som större offentliga aktörer
            har.
          </note>
          <note>
            Dessutom tycker vi att våra nationella särdrag måste behållas.
            Därför bör våra nationella regionalpolitiska insatser få vara
            kvar. Således bör inte en samordning komma till stånd där EU bestämmer
            villkoren för de geografiska områdena.
          </note>
          <note>
            Fru talman! Jag yrkar bifall till reservation nr 100
          </note>
          <note>
            i betänkandet men vill påpeka att jag givetvis står bakom alla
            Miljöpartiets reservationer i betänkandet.
          </note>
          <note type="speaker">
            Anf. 14 ULF BJÖRKLUND (kd):
          </note>
          <note>
            Fru talman! Regionalpolitikens uppgift är att bidra till livsviktiga
            och livskraftiga regioner i hela landet.
          </note>
          <note>
            Det kräver en aktiv generell regionalpolitik där näringsliv och
            offentlig sektor i glesbygd kompenseras för långa avstånd, små
            lokala marknader, brist på utbildad personal, sämre kringservice
            etc. En medveten och effektiv regionalpolitik måste utformas som
            kan stoppa flyttlassen och hindra de negativa följder för olika
            landsdelar som avfolkning medför och därmed lägga en bättre grund
            för en positiv utveckling i hela landet.
          </note>
          <note>
            Tyvärr har regionalpolitiska frågor under senare år alltmer kommit
            i skymundan i den politiska debatten;
          </note>
          <note>
            detta trots en kraftig omvälvning då flyttlassen gått allt tätare
            från glesbygdsområden till storstäder.
          </note>
          <note>
            Flyttlassen fortsätter att rulla. Bara i mitt hemlän
          </note>
          <note>
            Dalarna har antalet masar och kullor minskat med omkring 6 000
            personer under de senaste tre åren och med drygt 500 under första
            kvartalet i år. Avsaknaden av regionalpolitiska hänsynstaganden
            har varit tydlig när den socialdemokratiska regeringen tillsammans
            med Centerpartiet genomfört en hårdhänt besparingspolitik.
          </note>
          <note>
            Vi kristdemokrater har konsekvent avvisat dessa besparingar.
            Det gäller även de besparingar som fått oönskade effekter på det
            jordbrukspolitiska området.
          </note>
          <note>
            Med dessa senare års dystra resultat som utgångsläge var det
            med spänning som vi, alltför länge, tvingades invänta den regionalpolitiska
            proposition som vi nu har på bordet. De vackra proklamationerna
            från arbetsmarknadsminister Anders Sundström och Centerns Per-Ola
            Eriksson, bl.a. på lansbygdsriksdagen i
          </note>
          <note>
            Avesta 1996, blev det inte mycket av. Inte heller finns det så
            mycket nytt att hämta i den här propositionen trots att ytterligare
            en landsbygdsriksdag har passerat.
          </note>
          <note>
            Förhoppningen var ju att man nu verkligen skulle ta radikala
            tag när det gäller de regionalpolitiska frågorna.
          </note>
          <note>
            Utan att en parlamentarisk utredning gavs möjlighet att genomlysa
            hela det regionalpolitiska fältet kommer så propositionen med
            den ambitiösa titeln
          </note>
          <note>
            Regional tillväxt - för arbete och välfärd. Redan i arbetsmarknadsutskottets
            betänkande om regionalpolitiken hösten 1996 stod följande att
            läsa:
          </note>
          <note>
            "Sammanfattningsvis anser utskottet det vara naturligt med en
            översyn för det fall att stora förändringar av den nationella
            regionalpolitiken är påkallade. Det kan likaledes vara lämpligt
            att en sådan genomförs inom ramen för en parlamentarisk utredning."
            Av detta blev intet!
          </note>
          <note>
            Propositionen lades fram utan att denna tydliga markering från
            utskottet följdes. Vilket resultat kan man då förvänta sig av
            ett sådant agerande? I dag vet vi svaret. Någonting nytt måste
            nu fram. Ingen är enligt betänkandet riktigt nöjd med propositionen.
          </note>
          <note>
            Inte mindre än 360 motionsyrkanden och 130 reservationer har
            fogats till betänkandet. Det blev ett misslyckande.
          </note>
          <note>
            I ett tillkännagivande till regeringen anser nu utskottet att
            en utredning med parlamentariskt inflytande bör tillsättas för
            att studera effekterna av dagens regionalpolitik och för att utarbeta
            en strategi för regional balans. Utredningsarbetet skall ha en
            bred inriktning och innefatta glesbygds- och landsbygdsfrågor.
            Äntligen!
          </note>
          <note>
            Fru talman! Centerpartiet har hittills i stor utsträckning varit
            parhäst till Socialdemokraterna. Man har talat vackert men handlat
            litet otydligt. Nu märks det att man ser framåt med nya självständigare
            ögon.
          </note>
          <note>
            Efter att tidigare ha sparat på regionalpolitikens område satsas
            det nu betydligt mer än tidigare utöver regeringens satsningar.
          </note>
          <note>
            Välkommen tillbaka i gänget, Kjell Ericsson! Gemensamt kan vi
            kämpa för en ljusare framtid för landsbygdens folk. Tillsammans
            har vi dessutom ett antal reservationer i det här betänkandet.
            För övrigt är det intressant att notera att de tre mittenpartierna
            står för ett stort antal gemensamma reservationer. Ibland finns
            också Miljöpartiet med.
          </note>
          <note>
            Socialdemokraterna måste, för att ge några exempel, ta hjälp
            av Moderaterna för att lyckas få bort de nedsatta socialavgifterna
            på 8 % inom jord- och skogsbruket i stödområdena. Likaså hjälper
            Moderaterna regeringen med att plocka bort transportstödets zon
            1-bidrag från företag i stödområdena. Detta är ingenting annat
            än att gå på tvärs mot företagande i glesbygden, att inte acceptera
            att någorlunda lika villkor skall gälla i hela landet. Man tycks
            vara förblindad i en sorts storstadstänkande. Vi går med skärpa
            emot detta feltänkande. Det gör vi i fempartireservationen nr
            68 och i trepartireservationen nr 69.
          </note>
          <note>
            Trots att antalet jordbruk dramatiskt har minskat under de senaste
            decennierna utgör just jord- och skogsbruken en betydande del
            av småföretagen i glesbygd och på landsbygden. Basen för sysselsättning
            och boende på landsbygden är fortfarande konkurrenskraftiga jordbruks-
            och livsmedelsföretag.
          </note>
          <note>
            Skatter, som ur konkurrenssynvinkel slår hårt mot dessa företag,
            måste bort. Ett exempel på detta är den orättfärdiga el- och dieselskatten,
            som är högre än i våra konkurrentländer. Detta tar vi tillsammans
            med
          </note>
          <note>
            Folkpartiet upp i reservation nr 114.
          </note>
          <note>
            Vi kristdemokrater kommer också att verka för att förslagen i
            betänkandet En livsmedelsstrategi för
          </note>
          <note>
            Sverige omsätts i politiska beslut.
          </note>
          <note>
            Ur regionalpolitisk synvinkel utgör också en livskraftig fiskenäring
            en viktig förutsättning för en levande skärgård och glesbygd.
            Vi behöver formulera en nationell skärgårdspolitik genom en vidareutveckling
            av det strategiska handlingsprogram som utarbetats av Glesbygdsverket.
            Det bör även inrymma en vidgning av skärgårdsbegreppet inom EU
            så att kommande strukturprogram kan omfatta hela skärgården.
          </note>
          <note>
            Skärgårdspolitiken tar vi tillsammans med Centerpartiet upp i
            reservation nr 83.
          </note>
          <note>
            Den statliga sektorspolitiken måste ta regionalpolitiska hänsyn.
            Det måste finnas med i de statliga instruktionerna till de olika
            sektorernas verksamheter att man skall sträva efter en helhetssyn
            där de regionala faktorerna vägs in i beslutsfattandet. För att
            underlätta detta beslutsfattande bör regionalpolitiska konsekvensanalyser
            upprättas innan beslut tas som påtagligt kan komma att förändra
            förutsättningarna i områden som är beroende av en aktiv regionalpolitik.
          </note>
          <note>
            När det gäller stödområdesfrågorna anser vi att riksdagen även
            fortsättningsvis måste avgöra vilka områden som skall ingå i långsiktiga
            stödområden.
          </note>
          <note>
            Den frågan är av så stor vikt att det inte är rimligt att riksdagen
            överlämnar den att avgöras i förhandling mellan regeringen och
            EU-organ. Detta trycker vi på i reservation nr 62 tillsammans
            med Folkpartiet, Miljöpartiet, Vänsterpartiet och Centern. Glädjande
            är att också Moderaterna nu vill vara med.
          </note>
          <note>
            En framgångsrik ekonomisk politik för hela landet får positiva
            konsekvenser även för den regionala utvecklingen. Nya arbetstillfällen
            på landsbygd och i glesbygd måste i huvudsak tillkomma inom småföretagen.
            Det är viktigt att villkoren för ny- och småföretagande är gynnsamma.
            Helt nödvändigt är nu - och det var också budskapet från årets
            landsbygdsriksdag
          </note>
          <note>
            - att förenkla regelverket för nyföretagande.
          </note>
          <note>
            Mycket talar för att turismen är en av de viktigaste framtida
            näringarna för landsbygd och glesbygd.
          </note>
          <note>
            Landsbygdsturismen bygger på ett lokalt engagemang. Naturen,
            kulturen och människorna är de främsta resurserna för en utvecklad
            turism.
          </note>
          <note>
            För att möjliggöra en positiv utveckling är också fungerande
            transporter helt avgörande. Vägarnas standard betyder mycket.
            De små turistanläggningarna ligger ofta vid sidan av de stora
            vägarna. Tjälskador kan ställa till med stora problem för dem
            som skall färdas på vägen.
          </note>
          <note>
            Järnvägstransporter är det klart miljövänligaste alternativet.
            De behöver byggas ut. Det finns mycket som talar för att järnvägskapaciteten
            måste anpassas till variationer i säsongerna. Kombinationer med
            utökade godstransporter på järnväg skapar ofta också goda förutsättningar
            för person- och turisttrafik.
          </note>
          <note>
            Dessutom är det viktigt att påpeka att resan i sig kan utgöra
            en lika viktig upplevelse som själva resmålet. En resa längs Inlandsbanan
            är ett sådant exempel.
          </note>
          <note>
            En satsning på förmånliga resepaket av olika konstruktion till
            ett rimligt pris kan underlätta för turistnäringen i vårt lands
            glesbygder.
          </note>
          <note>
            Fru talman! Nyligen erhöll Inlandskommunernas ekonomiska förening,
            IEF, Turistrådets och turistjournalisternas pris för bästa turistbroschyr
            i samband med TUR 98-mässan i Göteborg. Att IEF fått detta pris
            flera år i rad visar på ett mycket unikt och positivt samarbete
            som etablerats mellan kommunerna ända från Vänern i söder till
            Gällivare i norr med
          </note>
          <note>
            Inlandsbanan och Inlandsvägen som sammanhållande band. Det är
            viktigt att riksdag och regering uppmuntrar denna typ av samarbete
            som så tydligt bidrar till att skapa nya möjligheter och ny framtidstro
            i det svenska inlandet.
          </note>
          <note>
            Ett särskilt regionalpolitiskt stöd för utveckling av
          </note>
          <note>
            Inlandsbanans turistiska potential borde ligga helt i linje med
            en policy för att stödja utvecklingsbara projekt i ett typiskt
            landsbygds- och glesbygdsområde. Likaså skulle en satsning på
            en vidareutbyggnad av Västerdalsbanan fram till Sälenfjällen,
            Skandinaviens största vintersportområde, vara en positiv injektion
            för hela näringslivet i Västerdalarna.
          </note>
          <note>
            När vi talar om den yttersta glesbygden vill vi också uppmärksamma
            samernas betydelse för en levande glesbygd. Rennäringen och andra
            samiska näringsgrenar behöver stärkas och utvecklas. Ett utvecklat
            samiskt näringsliv innebär de facto att nya arbetstillfällen kan
            skapas i den yttersta glesbygden med större social trygghet och
            förbättrad möjlighet för samebyarna att överleva som följd.
          </note>
          <note>
            Vidare anser vi att det är önskvärt att kommunerna får ökat ansvar
            och inflytande över det regionalpolitiska stödet i samarbete med
            länsstyrelserna och
          </note>
          <note>
            Glesbygdsverket, som har det övergripande ansvaret för samordning
            av insatserna för glesbygdens utveckling. En viktig förutsättning
            är att kommuner och regioner har väl utvecklade landsbygdsprogram
            utformade nedifrån och upp. Det är viktigt med grupper som på
            ett positivt sätt arbetar med att formulera mål och program för
            sin bygd på olika platser runt om i landet.
          </note>
          <note>
            Det gäller att satsa på småföretagande i människors hembygd med
            ett enkelt regelsystem utan onödigt krångel. Det kan handla om
            småskalig teknik med kombinationssysselsättningar inom jord- och
            skogsbruk och kanske inom det lokala fisket. Det kan också handla
            om små, effektiva sågar, snickerier för vidareförädling, slakterier,
            mejerier, kvarnar och bagerier. Tjänstesamhället måste få en ny
            chans - inte minst på landsbygden. Kanske behöver vi också hitta
            möjligheter till en ny egnahemsrörelse på landsbygden.
          </note>
          <note>
            Tätorter och större städer behöver lands- och glesbygden. De
            behöver en glesbygd där människor bygger sin existens på mångfald
            och förser tätortsbefolkningen med upplevelser i alla former;
            från traditionell turism till att kanske tillhandahålla plats
            och tillfälle för tystnad, ro och eftertanke.
          </note>
          <note>
            På sikt kan förhoppningsvis resultaten mätas i minskad tillförsel
            av material och energi utifrån, i minskad arbetslöshet, bättre
            hälsa, bättre ekonomi och ökad livskvalitet med en känsla av gemenskap,
            mål och mening i livet, med tillit och framtidstro.
          </note>
          <note>
            Fru talman! Vi kristdemokrater ser fram mot den parlamentariska
            utredning som nu skall tillsättas för att bli startskott till
            en ny, positiv, långsiktig och uthållig regionalpolitik och utveckling
            av landsbygden.
          </note>
          <note>
            Vi vill att hela Sverige skall leva.
          </note>
          <note>
            Naturligtvis står vi bakom alla våra yrkanden och reservationer,
            men jag nöjer mig här med att yrka bifall till reservationerna
            nr 6, 8, 62, 68, 83 och 114.
          </note>
          <note type="speaker">
            Anf. 15 BERIT ANDNOR (s):
          </note>
          <note>
            Fru talman! Förutsättningarna för att bedriva en effektiv närings-
            och regionalpolitik har förändrats.
          </note>
          <note>
            Konkurrensen hårdnar till följd av en tilltagande internationell
            ekonomisk integration. Den tekniska utvecklingen går allt snabbare.
            Avstånden krymper och vi har en allt större rörlighet av varor,
            tjänster, kapital och arbetskraft.
          </note>
          <note>
            Vi ser också att nya verksamhetsområden växer fram och ger förändrade
            behov av forskning, utbildning, kompetensutveckling, nätverk,
            kommunikationer, stöd och utvecklingsinsatser. Dessa förändrade
            förutsättningar för produktion av varor och tjänster gör att vi
            hela tiden måste utveckla och anpassa de insatser som vi gör från
            samhällets sida för att stimulera förutsättningarna för tillväxt
            och arbete.
          </note>
          <note>
            När de nya arbetstillfällena nu växer fram och tillväxten kommer,
            skall detta komma hela landet till godo med de nya förutsättningar
            som växer fram då möjligheterna att leva och bo i hela landet
            förbättras.
          </note>
          <note>
            Men det förutsätter ett väl fungerande välfärdssamhälle, en god
            service och en väl utbyggd infrastruktur.
          </note>
          <note>
            Den regionalpolitiska propositionen, som vi behandlar här i dag
            i vårt betänkande, ger enligt min uppfattning en god grund för
            oss att ta ytterligare steg framåt för att förbättra den regionala
            balansen i landet.
          </note>
          <note>
            Sverige har under 90-talet genomgått oerhört dramatiska förändringar.
            Arbetslösheten steg till nivåer som vi inte haft sedan 30-talet.
            Vi hade stora budgetunderskott som i sin tur också ökade statsskulden
            år efter år. Våra investeringar var på rekordlåga nivåer.
          </note>
          <note>
            Det fanns inget förtroende för vår ekonomi, och det resulterade
            som vi vet i att räntorna rakade i höjden.
          </note>
          <note>
            Vi hade under några år en negativ tillväxt i vårt land.
          </note>
          <note>
            När övriga länder inom OECD hade en tillväxt på i snitt 5,7 %
            under åren 1992-94 minskade tillväxten i
          </note>
          <note>
            Sverige med 0,4 %. Jämfört med dessa andra OECD-
          </note>
          <note>
            länder tappade vi 6,2 % i vår BNP-tillväxt. Under de senaste
            åren ser vi däremot att tillväxten ökar. Den har ökat med 10 %.
            Det innebär att vi nu långsamt tar igen den eftersläpning gentemot
            andra OECD-länder som skedde under början av 90-talet.
          </note>
          <note>
            Välfärdssystemet och möjligheterna att ha en regional utjämning
            förutsätter att vi har en ekonomisk tillväxt. Den skada som Sverige
            åsamkades under åren i början på 90-talet, då vi inte hade någon
            tillväxt, kan aldrig överskattas. Den här negativa utvecklingen
            slog naturligtvis särskilt hårt mot regioner som redan tidigare
            hade det tufft.
          </note>
          <note>
            Efter en mycket framgångsrik budgetsanering har ekonomin stabiliserats.
            Vi har gynnsamma villkor för tillväxt och sysselsättning. Vi har
            låg inflation, låg ränta och en stabil valuta. Detta gynnar investeringar
            och bidrar till att stärka företagens konkurrenskraft i hela landet.
          </note>
          <note>
            Utbyggnaden av våra välfärdssystem har bidragit till att minska
            regionala skillnader. Genom den omfattning som den offentliga
            sektorn kommit att få har vi kunnat skapa arbetstillfällen i hela
            landet. Likaså har transfereringarna till hushållen bidragit till
            att upprätthålla konsumtionen. Offentliga tjänster kan efterfrågas
            efter behov och oberoende av inkomster.
          </note>
          <note>
            Sammantaget bidrar den offentliga sektorn inte bara till att
            skapa ett jämlikt samhälle utan också till att minska skillnader
            mellan olika regioner när det gäller sysselsättning, arbetslöshetssiffror
            och inkomstnivåer.
          </note>
          <note>
            Det mycket framgångsrika och mycket nödvändiga saneringsarbete
            som genomförts de senaste åren har visat hur viktigt det är att
            ha ordning på ekonomin och hur viktigt det är att vi har en ekonomi
            i balans för att också kunna upprätthålla en regional balans.
          </note>
          <note>
            Det övergripande målet för regionalpolitiken är att skapa uthållig
            tillväxt, rättvisa och välfärd så att likvärdiga levnadsvillkor
            kan skapas för medborgare i hela landet. Regionalpolitiken bidrar
            till att vi får ett effektivare utnyttjande av det samhällskapital
            som vi har. Vi får en jämnare fördelning av välfärden och ökad
            valfrihet för enskilda individer när det gäller arbete och boende.
          </note>
          <note>
            De regionalpolitiska insatserna behöver förstärkas, framför allt
            inom det som vi kallar den stora regionalpolitiken. Det syftar
            till att skapa goda förutsättningar i hela landet för att vi skall
            få ett långsiktigt väl fungerande näringsliv. Det kräver också
            särskilda insatser i de mest utsatta regionerna av vårt land för
            att underlätta expansion och nyetablering och också för att underlätta
            en nödvändig strukturomvandling.
          </note>
          <note>
            Utöver tillväxt och sund ekonomi, som ju är en av de viktigaste
            grunderna för en framgångsrik politik för regional balans, är
            det också viktigt att skapa en helhetssyn och en förbättrad samordning
            mellan de olika politikområdena. De resurser som finns måste samordnas
            på ett bättre sätt. Det regionalpolitiska perspektivet måste genomsyra
            allt beslutsfattande på ett bättre sätt. Därför hälsar jag med
            stor tillfredsställelse att regeringen nu kommer att precisera
            kraven på regionalpolitiska hänsyn i myndigheternas arbete.
          </note>
          <note>
            Eftersom de olika politikområdena påverkar varandra, går in i
            varandra och samverkar med varandra måste det ske en bättre sektorssamordning
            på alla nivåer, såväl på central och regional som på lokal nivå.
          </note>
          <note>
            De nya krav som utvecklingen ställer, och som jag refererade
            till inledningsvis, ställer också krav på att vi får en bättre
            dialog mellan de olika nivåerna i samhället. Det räcker inte med
            en sektorssamordning, utan vi måste också se till att de olika
            beslutsnivåerna samverkar. Den nya regionala näringspolitiken
            har sin grund i detta förhållningssätt. De regionala tillväxtavtalen,
            som länen och regionerna nu erbjuds att sluta, ger stora möjligheter
            att använda de mycket betydande resurser som varje län eller region
            tilldelas varje år på ett bättre sätt för regionerna. Det gör
            det möjligt att stimulera tillväxt och sysselsättning på ett mer
            effektivt sätt än tidigare.
          </note>
          <note>
            Genom ett partnerskap skall man arbeta fram utvecklingsstrategier.
            Där kan det växa fram åtgärder som är bättre anpassade efter varje
            regions specifika förutsättningar. Jag tror att vi därmed också
            får ett både bättre och effektivare resursutnyttjande. I det sammanhanget
            finns det också möjligheter för de olika länen att komma med förslag
            till de olika förbättringar och förenklingar i regelsystem och
            medelsanvändning som man skulle önska. Det är ju en fantastisk
            möjlighet som våra län och regioner nu erbjuds. Jag tror att det
            kommer att bli oerhört positivt och att vi kommer att få se bättre
            förutsättningar för fler och växande företag och fler jobb.
          </note>
          <note>
            Det innebär också att vi samtidigt stärker det lokala och regionala
            inflytandet och att vi får ett bättre underifrånperspektiv i beslutsfattandet.
            Ett sådant planeringssätt och arbetssätt ger oss också bättre
            möjlighet att stärka kvinnors ställning och integrera ett jämställdhetsperspektiv
            även inom regionalpolitiken och i de tillväxtavtal som växer fram.
          </note>
          <note>
            I det här sammanhanget är det också viktigt att poängtera det
            lokala mobiliseringsarbete som pågår över hela landet. Det är
            ju en oerhört viktig resurs i det regionala arbetet. Den lokala
            initiativkraft som finns inom byautvecklingsrörelsen och inom
            nykooperationen är oerhört viktig och måste tas till vara och
            stöttas. Jag tror också att detta kan komma att spela en oerhört
            viktig roll i utarbetandet av de regionala utvecklingsstrategierna.
          </note>
          <note>
            Folkrörelserådet Hela Sverige skall leva kommer att ges större
            resurser så att de kan utveckla sin verksamhet och stötta det
            lokala arbete som pågår. Likaså kommer Skärgårdarnas riksförbund
            att få resurser för att fördjupa samverkan mellan organisationer
            i skärgården.
          </note>
          <note>
            Småföretagens utveckling är viktig för att skapa ny sysselsättning
            i glesbygd och landsbygd. Det finns en rad förslag som redovisas
            i det här betänkande. Jag skall bara nämna några.
          </note>
          <note>
            Det gäller ALMI:s utökade möjligheter att ge lånegarantier och
            möjligheten att erbjuda lån med fördelaktiga villkor till unga
            företagare. Norrlandsfonden får ett kapitaltillskott på 200 miljoner.
            Utbudet av riskkapital stärks genom att länsstyrelserna får möjlighet
            att använda en del av de regionalpolitiska anslagen till s.k.
            såddkapital. I den nyligen presenterade vårbudgeten finns det
            också en rad förslag som syftar till att stimulera småföretagens
            arbete. Jag vill särskilt nämna Småföretagsdelegationens arbete.
            Det pågår en beredning av de här förslagen i Regeringskansliet
            och man kommer att återkomma till riksdagen.
          </note>
          <note>
            En annan mycket viktig faktor för den regionala utvecklingen
            är att vi har en väl utbyggd infrastruktur i hela landet. Grundläggande
            service i form av vägar, järnvägar, flyg, post och telekommunikationer
            skall finnas i hela landet på likvärdiga villkor. Det är också
            viktigt att vi vid prioritering mellan olika infrastrukturprojekt
            väger in de regionalpolitiska aspekterna.
          </note>
          <note>
            I den regionalpolitiska propositionen och i betänkandet redogörs
            för en rad olika förslag som står att finna i en del särpropositioner.
            De har också en stor betydelse för näringslivets utveckling och
            den regionala utvecklingen. Det innebär att det finns redovisat
            en rad åtgärder som tidigareläggs. Det gäller snabbtågsanpassning
            mellan Stockholm och Östersund, som har nämnts här tidigare. Det
            gäller förbättringar av underhåll och bärighetssatsningar på vägnätet,
            riksväg
          </note>
          <note>
            45, stöd till kommunala flygplatser och särskilda insatser i
            Norrbotten när det gäller flyget på Kallax och en ny flygplats
            i Pajala. Det finns också redovisat insatser inom kulturområdet.
          </note>
          <note>
            Som jag varit inne på tidigare kommer morgondagens arbetsmarknad
            att kräva mer kunskap och kompetens. Återkommande utbildning,
            många gånger på mycket kvalificerad nivå, kommer att få ökad betydelse.
          </note>
          <note>
            Om några år minskar ungdomskullarna, och det blir färre ungdomar
            på arbetsmarknaden. De äldre blir fler. De som har en utbildning
            som ligger långt tillbaka i tiden och som själva är ganska gamla
            blir fler på arbetsmarknaden.
          </note>
          <note>
            Samtidigt ser vi att den tekniska utvecklingen går allt snabbare.
            Den teknik vi har är integrerad i vårt arbete på ett helt annat
            sätt än tidigare. Det spelar egentligen ingen roll vilken typ
            av arbete vi har.
          </note>
          <note>
            Tekniken är integrerad och byts ut allt snabbare.
          </note>
          <note>
            Tillgängligheten till utbildning på alla nivåer i hela landet
            är en viktig faktor för att stimulera tillväxt, fler företag och
            fler jobb. De stora regionala olikheter som finns i utbildningsnivå
            måste motverkas.
          </note>
          <note>
            Det är detta som är bakgrunden till den stora satsning som vi
            just nu är mitt uppe i med kunskapslyftet men som också gäller
            satsningen på våra högskolor, där det sker en kraftig utbyggnad.
            I den här propositionen redovisas att 1 500 platser avsätts särskilt
            för distansutbildning och för decentraliserad utbildning framför
            allt inom stödområde 1. Medel satsas också särskilt för att bygga
            upp ett distansutbildningscentrum i Härnösand, just för att utveckla
            pedagogiken, tekniken och läromedel för distansutbildning.
          </note>
          <note>
            Som nämnts tidigare spelar naturligtvis EG:s strukturfonder en
            stor roll för regionalpolitiken. Fonderna har inneburit ett betydande
            tillskott för utvecklingen av de regionalpolitiskt prioriterade
            områdena.
          </note>
          <note>
            Just nu pågår förhandlingar om hur detta kommer att se ut för
            nästa period.
          </note>
          <note>
            Vi delar den uppfattning som regeringen ger uttryck för, dvs.
            att det bör ske en koncentration av insatserna till de ekonomiskt
            och socialt sett mest eftersatta regionerna. Strävan bör vara
            att inom en minskad totalbudget öka återflödet till Sverige. Det
            är också viktigt med en effektivisering, en förenkling och en
            decentralisering i samband med att vi går in i en ny programperiod
            och får möjlighet att bygga upp ett nytt system. Det är också
            viktigt att förbättra sambandet mellan den nationella regionalpolitiken
            och
          </note>
          <note>
            EG:s regional- och strukturpolitik.
          </note>
          <note>
            Riksdagens revisorer har tagit upp en del synpunkter som också
            förs fram och är väl tillgodosedda i propositionen. Vi hänvisar
            till dem i utskottets betänkande.
          </note>
          <note>
            De regionala obalanser som vi ser gör att behovet av regionalpolitiska
            insatser är fortsatt stort. De åtgärder som vi ser vidtas inom
            den s.k. lilla regionalpolitiken och syftar till att underlätta
            för näringslivet inom regionalpolitiskt prioriterade områden.
            De har bidragit till ökad sysselsättning och tillväxt. Det är
            ett begränsat anslag, och det kan enbart vara ett stöd på marginalen.
            Men det är ändock ett oerhört viktigt stöd.
          </note>
          <note>
            De regionalpolitiska resurserna skall koncentreras till de mest
            utsatta regionerna. Vi måste ha ett system som innebär att vi
            har stödområden som vi inte förändrar för ofta utan är stabila.
          </note>
          <note>
            Vi föreslår att stödområdenas avgränsning skall beslutas av regeringen.
            Men vi anser också att det är viktigt att riksdagen fastslår de
            principer som skall ligga till grund för denna avgränsning.
          </note>
          <note>
            Det föreslås också vissa förändringar i den lilla regionalpolitiken
            när det gäller nedsatta socialavgifter och transportstödet.
          </note>
          <note>
            Som också har sagts tidigare görs det ett tillkännagivande om
            en utredning med ett parlamentariskt inflytande. Det är viktigt
            att se över de effekter som dagens regionalpolitik ger. Det är
            också viktigt att titta framåt och fundera kring hur en strategi
            för regional balans skall utarbetas. Det skall vara en bred inriktning
            på utredningen. Den skall också omfatta gles- och landsbygdsfrågor.
          </note>
          <note>
            Jag vill slutligen kommentera den s.k. hemliga listan som DN
            i dag tar upp. Det finns ingen hemlig lista. Det redovisas klart
            och tydligt i det uppdrag som
          </note>
          <note>
            NUTEK har fått av regeringen. Det är naturligt att statens insatser
            per invånare är litet högre i de delar av landet som är glesare
            befolkat. Vi lever i ett stort land där de norra delarna är glest
            befolkade. Kostnaderna för en väg eller järnväg blir betydligt
            mycket högre per invånare i ett glesbefolkat län än i ett tätbefolkat
            län. Ett annat exempel är t.ex. Botniabanan.
          </note>
          <note>
            Kostnaderna för den per invånare i Västenorrlands län blir naturligtvis
            mycket högre än för kostnaderna för
          </note>
          <note>
            Mälardalsbanorna utslagna på befolkningen i Mälardalen. Det är
            ett barockt sätt att mäta på. Det ger felaktig information. Jag
            är bekymrad över att en seriös tidning som Dagens Nyheter ägnar
            sig åt att sprida s.k. nyheter som inte har någon som helst relevans.
            Det är oerhört bekymmersamt. Det är inte till gagn för en bra
            debatt om de mycket allvarliga frågor som avser den regionala
            balansen i vårt land.
          </note>
          <note>
            Sedan några kommentarer kring reservationerna.
          </note>
          <note>
            Det är många reservationer fogade till betänkandet.
          </note>
          <note>
            Enligt min uppfattning speglar de egentligen inte någon större
            kritik gentemot majoritetens förslag.
          </note>
          <note>
            Trots att det går att få det intrycket, finns det inte någon
            uppsjö av goda idéer och uppslag som vi säger nej till.
          </note>
          <note>
            Två partier skiljer ut sig på oppositionens sida, nämligen Moderaterna
            och Folkpartiet. Deras förslag till åtgärder för regional utjämning
            innebär omfattande nedskärningar av anslagen inom regionalpolitikens
            område. Det visade man i höstas när det gäller budgetpropositionen,
            och man återkommer nu i samband med vårpropositionen.
          </note>
          <note>
            Med ord som modernisering, använt av Moderaterna, och mobiliseringspolitik,
            använt av Folkpartiet, döljer sig förslag om nedskärningar som
            skulle vara förödande för Norrlands inland. Det hjälper inte med
            nyspråk. Det går inte att dölja den politik som ligger bakom dessa
            ord.
          </note>
          <note>
            De ökade regionala obalanserna som vi har sett de senaste åren
            kräver kraftfulla insatser inom en rad olika områden. Den regionalpolitiska
            propositionen och detta betänkande gör inte anspråk på att vara
            ett slutligt steg i det som kommer att krävas framöver.
          </note>
          <note>
            Det är ett steg. Det är ett viktigt steg. Det är ett avgörande
            steg.
          </note>
          <note>
            Vi kan konstatera att det mycket framgångsrika arbetet med att
            sanera landets ekonomi har varit oerhört verkningsfullt. Det finns
            en ökad tillväxt, och sysselsättningen går uppåt. Detta är så
            oerhört viktigt och har avgörande betydelse för förutsättningarna
            att bedriva ett effektivt arbete för en regionalt balanserad utveckling.
          </note>
          <note>
            De förslag vi har att behandla i dag är ett av de viktiga steg
            som måste tas för att skapa bättre regional balans och rättvisa
            och för att hela landet skall få del av tillväxten och utvecklingen.
          </note>
          <note>
            Fru talman! Jag yrkar bifall till hemställan i betänkande AU11
            och avslag på samtliga reservationer.
          </note>
          <note type="speaker">
            Anf. 16 PATRIK NORINDER (m) replik:
          </note>
          <note>
            Fru talman! Berit Andnor står här och säger att den socialdemokratiska
            politiken har varit så framgångsrik. Jag måste då fråga Berit
            Andnor vad hon anser om politiken t.ex. i Norrbotten eller Gävleborgs
            län, där befolkningen fortfarande minskar och där sysselsättningen
            under det första kvartalet har minskat ytterligare. Är det en
            framgångsrik politik? Under
          </note>
          <note>
            1997 minskade befolkningen i skogslänen med
          </note>
          <note>
            13 700 personer. Är det vad Berit Andnor menar med en framgångsrik
            regionalpolitik?
          </note>
          <note>
            Jämför vi Sverige med andra länder, vilket görs i t.ex. OECD:s
            lista, har Sverige halkat efter ytterligare i välståndsligan.
            Vi har under den socialdemokratiska perioden gått ned från 17:e
            till 18:e plats. Är det vad
          </note>
          <note>
            Berit Andnor menar med en framgångsrik politik?
          </note>
          <note>
            Vi har haft den här regionalpolitiken under många år. Vi har
            haft stödsystemen och bidragssystemen, och de har visat sig vara
            helt verkningslösa. Fortfarande har sysselsättningen minskat i
            de svaga regionerna.
          </note>
          <note>
            Någonting måste göras för att förändra den här situationen. De
            pengar som finns i de regionalpolitiska stöden hjälper inte de
            utsatta länen att få en bättre sysselsättningsutveckling. Det
            är bara bättre villkor för företagsamheten som kan lösa problemen.
            Sänkta skatter skapar bättre villkor för människor att bo i de
            här områdena. Det är inte stöd och bidrag som gör att sysselsättningen
            och befolkningstillväxten kommer att vända.
          </note>
          <note type="speaker">
            Anf. 17 BERIT ANDNOR (s) replik:
          </note>
          <note>
            Fru talman! Ja, det har i verklig mening varit en framgångsrik
            politik som vi har fört under åren sedan vi kom tillbaka till
            makten, från 1994 till 1997. Det vi har sett under de år som har
            gått är konsekvenserna av den politik som fördes av den borgerliga
            regeringen i början av 90-talet. Det var oerhört dramatiska förändringar
            som vårt land gick igenom, med den oerhört höga arbetslösheten,
            det stora budgetunderskottet och den ökade statsskulden. Detta
            fick naturligtvis konsekvenser för hela landet, men framför allt
            för de delar av vårt land som är mest känsliga för dessa stora
            förändringar. Det är de konsekvenserna som vi har sett resultatet
            av under de år som har gått.
          </note>
          <note>
            Det vi har gjort nu är att lägga en god grund för att bedriva
            en framgångsrik regionalpolitik. Vi har nu sanerat ekonomin. Det
            finns goda förutsättningar för företagen att växa i hela vårt
            land, men framför allt i våra mest utsatta delar.
          </note>
          <note>
            Till skillnad från Patrik Norinder vill vi satsa på en framgångsrik
            regionalpolitik. Det alternativ som
          </note>
          <note>
            Patrik Norinder pratar om är att halvera de regionalpolitiska
            anslagen. Hur kan det bli bättre förutsättningar för företag att
            utvecklas och att skapa fler jobb om man halverar det mycket lilla
            anslag som finns just för riktade insatser för att förbättra förutsättningarna
            för näringslivet i de mest utsatta delarna i vårt land?
          </note>
          <note>
            Vad leder skattesänkningar till, Patrik Norinder?
          </note>
          <note>
            Jo, de förslag som Moderaterna nu lägger fram är exakt samma
            förslag som man lade fram inför valet
          </note>
          <note>
            1991, som man så oturligt vann. Det handlar ju om ofinansierade
            skattesänkningar, som leder till ökade budgetunderskott och ger
            oerhört stora och dramatiska försämringar för de utsatta delarna
            av landet.
          </note>
          <note type="speaker">
            Anf. 18 PATRIK NORINDER (m) replik:
          </note>
          <note>
            Fru talman! Jag vet inte om Berit Andnor har dåligt minne eller
            är dåligt påläst på historien. Berit
          </note>
          <note>
            Andnors tidräkning börjar 1991, och allt innan dess är tydligen
            bara ett svart hål. Jag kan då påminna Berit
          </note>
          <note>
            Andnor om att de problem vi hade i början av 90-talet grundlades
            redan under 70- och 80-talet, med den politik som Socialdemokraterna
            varit med om att genomföra. Det var där problemen uppstod. Under
            mitten på 90-talet, 1994 och 1995, vände kurvorna igen efter att
            den borgerliga regeringen kommit till makten. Sysselsättningen
            ökade, och även befolkningen ökade, i t.ex. Norrbotten och mitt
            hemlän
          </note>
          <note>
            Gävleborgs län. Nu har befolkningen minskat igen, och jag kan
            inte få det till att det här är en god politik, som Berit Andnor
            säger.
          </note>
          <note>
            Berit Andnor försöker göra en stor sak av att vi halverar de
            regionalpolitiska stöden. Det är ju en försvinnande liten del
            som går till regionalpolitiska medel. Vi anser att man får en
            bättre effekt av att använda de här pengarna genom att sänka skatter
            och skapa bättre företagsvillkor. Det ger en större och bredare
            effekt för framför allt, som jag har sagt, de svaga regionerna,
            för de regioner där företagen har de sämsta marginalerna. Det
            är där vi måste se till att det är bra villkor, så att vi får
            företag som kan skapa jobb och ger underlag för en god välfärd.
          </note>
          <note>
            Er politik har misslyckats. Erkänn det!
          </note>
          <note type="speaker">
            Anf. 19 BERIT ANDNOR (s) replik:
          </note>
          <note>
            Fru talman! Jag undrar vem det är som lider av minnesförlust.
            Det är nog Patrik Norinder, enligt min uppfattning.
          </note>
          <note>
            Det som hände i början på 90-talet var en följd av mycket allvarliga
            och svåra missgrepp från den borgerliga regeringen, som inte klarade
            av att regera det här landet på ett för landet bra sätt. Det var
            idel felgrepp. Det ledde till ökade budgetunderskott, till att
            statsskulden ökade dramatiskt och till att arbetslösheten ökade
            dramatiskt. Detta fick naturligtvis konsekvenser för hela landet,
            men speciellt för de mest utsatta delarna av vårt land.
          </note>
          <note>
            Det som är viktigt för att få ett fungerande näringsliv och företag
            som växer och skapar fler jobb är att vi har en ekonomi som är
            i balans, att vi har en stabilitet, att vi har en låg inflation
            och låga räntor, som kan stimulera till investeringar och till
            framväxten av nya företag och nya jobb. Detta är oerhört viktigt.
          </note>
          <note>
            Ni klarade inte av det. Erkänn det, Patrik Norinder! Försök komma
            ihåg hur det var i början på 90-
          </note>
          <note>
            talet. Vi lyckas göra det. Vi skapar goda allmänna, generella
            förutsättningar.
          </note>
          <note>
            Det är också viktigt att slå fast att de skattesänkningar som
            Patrik Norinder pratar om icke går att finansiera med en halvering
            av det lilla anslaget till regionalpolitiska insatser. Det är
            fråga om helt andra resurser när det gäller att finansiera en
            skattesänkning.
          </note>
          <note>
            Det krävs särskilda insatser, därför att det är skillnad på att
            driva företag i Norrlands inland och att göra det i Stockholms
            innerstad.
          </note>
          <note>
            Det är detta som Moderaterna inte inser. Moderaterna vill inte
            ha en regionalpolitik. Säg det rakt ut!
          </note>
          <note>
            Det är ju det era förslag syftar till, dvs. att avskaffa en fungerande
            regionalpolitik. Er politik i övrigt syftar ju inte till att utjämna
            skillnader vare sig mellan människor eller mellan regioner.
          </note>
          <note type="speaker">
            Anf. 20 KJELL ERICSSON (c) replik:
          </note>
          <note>
            Fru talman! Jag kan börja med att hålla med Berit
          </note>
          <note>
            Andnor om vikten av att ha en ekonomi i balans. Det är väsentligt.
          </note>
          <note>
            Jag håller också med om kritiken mot sättet att räkna fram den
            s.k. hemliga listan. Den stämmer inte med verkligheten. Det är
            också viktigt att man ser på hur den totala statsbudgetens fördelning
            är för att få andra siffror och ett annat läge.
          </note>
          <note>
            När det gäller att vi skall ha en uthållig tillväxt i hela landet
            rimmar det illa med de förslag som finns i detta betänkande. Ett
            sådant förslag är att man vill höja socialavgifterna för jord-
            och skogsbruk och trädgårdsnäring i Norrlands inland. Jag förstår
            inte vitsen med att göra detta. Om man vill att Norrlands inland
            skall överleva måste det väl gälla alla näringsgrenar. Eller skall
            man slå ut en viss näringsgren? Det blir ju följden. De har en
            mycket svår situation i dag, och det här kan bli det som välter
            lasset för dem och innebär att de måste upphöra med sin verksamhet.
            Jag tror att det skulle vara en stor förlust för Norrlands inland
            om jordbruket där slår igen. Om det växer igen är det inte heller
            så roligt för andra näringar att komma dit. Jag förstår inte varför
            man gör på detta sätt.
          </note>
          <note>
            En annan väldigt viktig fråga är de regionala högskolorna. Det
            har poängterats här i dag. De kan fungera som turbomotorer ute
            i sina regioner. Jag är personligen glad över att Högskolan i
            Karlstad nu så småningom kommer att bli universitet. Jag hoppas
            att fler högskolor blir det, så att de fungerar som de turbomotorer
            som de kan vara.
          </note>
          <note>
            Distansundervisningen är då otroligt viktig, och att det går
            att få ut den till alla kommundelar. De 1 500
          </note>
          <note>
            platserna är i och för sig en bra början, men det är alldeles
            för litet. Vi har nu 15 000 platser som ännu icke är fördelade,
            och jag tycker att det vore rätt att fördela huvudparten av dem
            till distansundervisning och att hjälpa till att utlokalisera
            utbildning till olika kommundelar, så att man får den kompetens
            som behövs. Det finns alltså många saker att göra här.
          </note>
          <note>
            När det gäller de statliga verksamheterna vet vi från den utredning
            som Lars Eric Ericsson gjorde,
          </note>
          <note>
            REKO-STAT, att de stora förlusterna har skett ute i periferin.
            Det var 24 % där, och bara 6 % i de stora tillväxtcentrumen. Det
            gör att man måste göra mycket mer där. Vad har ni för svar på
            det?
          </note>
          <note type="speaker">
            Anf. 21 BERIT ANDNOR (s) replik:
          </note>
          <note>
            Fru talman! Jag noterar också att vi är överens om vikten av
            att ha en ekonomi som är stabil och i balans och att det är förutsättningen
            - grunden - för att över huvud taget kunna diskutera goda förutsättningar
            för näringslivets utveckling, och också för välfärdssamhällets
            möjligheter att fungera på ett bra och utjämnande sätt. Det är
            oerhört viktigt att slå fast att det finns en god överensstämmelse
            mellan de flesta partier i denna riksdag om detta.
          </note>
          <note>
            Kjell Ericsson tar upp jord- och skogsbruket. Det är viktigt
            att sätta de nedsatta socialavgifterna i relation till det mycket
            betydande stöd som faktiskt utgår till denna bransch genom vårt
            EU-medlemskap, men också genom betydande nationella insatser.
            Jag tycker att det är viktigt att vi ser det ur den synvinkeln
            också.
          </note>
          <note>
            Det är ju på det sättet, som Kjell Ericsson mycket väl vet, att
            det gjordes en förändring för några år sedan. Syftet bakom de
            nedsatta socialavgifterna var att stimulera den typ av företagande
            som kan vara lokaliserat precis var som helst i landet att dra
            sig till dessa mer prioriterade områden.
          </note>
          <note>
            När det gäller de branscher som Kjell Ericsson nu pratar om är
            förhållandena inte desamma. Denna typ av stöd kan ha starka konserverande
            inslag i sig. Det är en av anledningarna till förslaget till förändringar.
          </note>
          <note>
            En annan är att det helt enkelt finns anledning att se till att
            vi klarar att hålla oss till de ramar som finns när det gäller
            anslaget.
          </note>
          <note>
            Högskolorna är naturligtvis oerhört viktiga. Där går det att
            göra mer, men det är vad vi orkar med och klarar av rent ekonomiskt
            i detta skede. Jag förutsätter att det kommer att ske en fortlöpande
            utveckling.
          </note>
          <note>
            Högskolorna kommer att decentralisera sin utbildning i större
            utsträckning. Det gäller också distansutbildning.
          </note>
          <note type="speaker">
            Anf. 22 KJELL ERICSSON (c) replik:
          </note>
          <note>
            Fru talman! Det är bara att konstatera att vi inte är överens
            när det gäller socialavgifterna. Jag tycker att det är helt fel
            att man misskrediterar en bransch som är så oerhört viktig för
            att Norrlands inland skall kunna hållas levande i framtiden.
          </note>
          <note>
            När det gäller statlig verksamhet vill jag säga att det i ett
            antal betänkanden har stått att vi nu verkligen skall se till
            så att man tar sitt regionalpolitiska ansvar.
          </note>
          <note>
            Det gjorde det 1990 och 1994. Men ändock har man inte gjort det.
            Nu skall vi ställa större krav och precisera dem. Men hur tänker
            ni precisera dem, så att man verkligen tar det ansvaret? Dessa
            arbetstillfällen är mycket viktiga ute i glesbygden.
          </note>
          <note>
            Jag vill också ta upp frågan om kommunikationer.
          </note>
          <note>
            Det finns mycket att säga om det. En viktig del som jag tror
            att vi är överens om är att vi satsar på IT, tele och datorer
            över hela landet. Hela landet måste få tillgång till den nya tekniken.
          </note>
          <note>
            Det som i dag varierar är anslutningskostnaderna, som är mycket
            stora och som skiljer sig åt betydligt mellan olika ställen. Vad
            kan vi göra åt det? Har socialdemokraterna ett förslag till hur
            man skall kunna få samma kostnad var än man bor i landet? I annat
            fall har man inte samma förutsättningar. Skall man kunna bruka
            den nya tekniken måste man också få möjlighet att göra det.
          </note>
          <note>
            Jag vill också beröra frågan om friare användning av arbetsmarknadsmedel.
            Jag tycker att det är bra att de fyra länen kommer med, men jag
            förstår inte varför man inte kan få göra så på flera ställen.
            Egentligen skulle det gälla i hela landet, eller i varje fall
            i alla skogslän. Jag tror att man kan bruka pengarna mycket mera
            effektivt om man kan bruka den kreativitet och uppfinningsrikedom
            som finns ute i varje kommun och i varje region. Då hade man själv
            fått fatta beslut om pengarna. Varför kan vi inte utvidga verksamheten
            från att bara gälla fyra län?
          </note>
          <note type="speaker">
            Anf. 23 BERIT ANDNOR (s) replik:
          </note>
          <note>
            Fru talman! Vi är helt överens när det gäller vikten av att vi
            har en fungerande statlig verksamhet över hela landet. Vi är också
            överens om de konsekvenser som vi har sett av de organisatoriska
            förändringar som har skett under senare år. Jag vill bara påminna
            om att dessa naturligtvis är en konsekvens av behovet av att rationalisera
            verksamheten även på den statliga sidan.
          </note>
          <note>
            Som vi har sagt tidigare är det oerhört viktigt att det görs
            regionalpolitiska analyser innan man gör sådana här förändringar.
            Jag tycker ändå att det är viktigt att slå fast att regeringen
            i det förslag som vi behandlar nu klart uttalar att man kommer
            att ändra de föreskrifter - regleringsbrev eller förordningar
            -
          </note>
          <note>
            som finns för våra myndigheter, så att vi den vägen kan tvinga
            in dem i detta regionalpolitiska hänsynstagande. Då kommer vi
            ifrån sektorstänkandet. Vi måste se på helheten och på vilka konsekvenser
            åtgärder kan få på andra viktiga områden i samhället.
          </note>
          <note>
            Det är inte lätt. Det känner Kjell Ericsson till. Det kan vara
            en av förklaringarna till att trollformeln -
          </note>
          <note>
            medlet som tvingar fram samverkanslösningar - inte är så enkel
            att få fram.
          </note>
          <note>
            När det gäller kommunikationer och IT är det bara att instämma
            i det som Kjell Ericsson säger. Det är oerhört viktigt att vi
            har väl fungerande infrastruktur i hela landet, särskilt när det
            gäller den nya teknik som växer fram. Det får inte vara stora
            olikheter och ojämlikheter mellan olika delar av vårt land.
          </note>
          <note>
            När det gäller de kostnader som är relaterade till detta vill
            jag säga att det såvitt jag vet pågår ett arbete i syfte att försöka
            hitta lösningar så att vi kan utjämna kostnaderna mellan olika
            delar av vårt land.
          </note>
          <note>
            När det gäller den friare användningen av de arbetsmarknadspolitiska
            medlen vill jag säga att jag tror att det är viktigt att vi nu
            låter försöksverksamheten ha sin gång, så att vi kan dra rätt
            slutsatser av det arbete som pågår.
          </note>
          <note type="speaker">
            Anf. 24 ELVER JONSSON (fp) replik:
          </note>
          <note>
            Fru talman! När det gäller de specifika anslag som Berit Andnor
            tar upp hänvisar jag till det svar som jag gav till Hans Andersson.
            När man ser på ett regionalpolitiskt saldo är det inte bara enskilda
            anslagsposter det handlar om. Det gäller också att undvika pålagor.
          </note>
          <note>
            Sedan var Berit Andnor bekymrad över att inte bara Folkpartiet
            utan också Moderaterna föreslår reducering av ett anslag. Eftersom
            Berit Andnor så hårt kritiserar det vill jag fråga varför hon,
            i detta fall tillsammans med moderaterna, inte vill behålla de
            nedsatta socialavgifterna för jordbrukare där uppe. De gäller
            skogsbrukare, de som odlar vinbär i trädgårdsskötselnäringen i
            Norrbotten, jägarna eller fiskarna.
          </note>
          <note>
            Vad är det som gör att socialdemokraterna tycker att dessa skall
            få en faktisk skattehöjning? Det tycker jag skulle vara intressant
            att få besked om.
          </note>
          <note>
            Sedan skall Berit Andnor hållas räkning för att hon ändå säger
            att ekonomisk tillväxt är viktigt inte bara för välfärdssystemens
            säkring utan också för att regionala skillnader skall kunna utjämnas.
            Det är viktigt att det sägs. Men jag tycker kanske att det är
            litet onödigt att nostalgiskt se i backspegeln och tala om hur
            förskräckligt det var under förra mandatperioden. Man får inte
            helt glömma bort att vi då hade den värsta lågkonjunkturen i modern
            tid efter ett ekonomiskt vildsint 80-tal. Industrinedgången var
            den största i modern tid. Socialdemokraterna sade nej till varje
            besparing när den regeringen försökte restaurera ekonomin.
          </note>
          <note>
            Nu säger Berit Andnor att vi långsamt tar tag i situationen igen
            och bygger upp landet, med den skillnaden att man nu i allt väsentligt
            har oppositionens stöd. Jag tror att vi skall göra en riktig beskrivning.
          </note>
          <note>
            Sedan får vi ledsamt nog konstatera att vi har en sämre sysselsättning
            i dag i skogslänen än för bara ett par tre år sedan.
          </note>
          <note type="speaker">
            Anf. 25 BERIT ANDNOR (s) replik:
          </note>
          <note>
            Fru talman! Vi kan inte bortse, Elver Jonsson, ifrån den historia
            som påverkar förutsättningar för människors möjligheter att leva
            och bo i hela landet.
          </note>
          <note>
            Jag skulle göra mig skyldig till en stor felaktighet. Jag tycker
            att Elver Jonsson gör det när han så tydligt vill bortse ifrån
            vad som hände under åren i början på 90-
          </note>
          <note>
            talet. Det är ju konsekvenserna av den politiken och det som
            hände då som vi ser i dag.
          </note>
          <note>
            Vi skall nu vända utvecklingen. Vi har gjort det genom att sanera
            ekonomin och skapa bättre förutsättningar för företagande och
            fler jobb i detta land.
          </note>
          <note>
            Det tar naturligtvis litet tid att rätta till situationen.
          </note>
          <note>
            Men det stora raset i OECD:s s.k. välståndsliga skedde i början
            på 90-talet, när den regering som Elver
          </note>
          <note>
            Jonsson då stödde satt vid makten. Det är ett faktum.
          </note>
          <note>
            Det kan vi inte bortse ifrån.
          </note>
          <note>
            Folkpartiet skriver nu i sin motion om mobiliseringspolitik och
            står samtidigt för en politik som innebär att man halverar de
            anslag som riktas direkt till de mest utsatta regionerna i vårt
            land. Det rimmar litet illa och litet falskt, Elver Jonsson. Hur
            kan det bli en bättre mobiliseringspolitik? Vem är det som skall
            bedriva den, och med vilka resurser skall det ske i sådana fall?
            Det är ett oerhört litet anslag för de här riktade åtgärderna.
          </note>
          <note>
            Det är det jag vill ta upp, Elver Jonsson. Det hjälper inte att
            stå här och prata om mobiliseringspolitik om man sedan i handling
            står för en helt annan politik, som direkt motverkar en positiv
            regional utveckling.
          </note>
          <note type="speaker">
            Anf. 26 ELVER JONSSON (fp) replik:
          </note>
          <note>
            Fru talman! Jag ber bara att få svar på den fråga jag reste och
            som Berit Andnor inte berör. Vad är det som gör att man vill genomföra
            en faktisk skattehöjning för småjordbrukare i Norrlands inland,
            för fiskare, för trädgårdsskötare och för jägare och kombinationssysselsatta?
            Jag vet inte om det rättfärdigas av att man gör detta med moderatstöd,
            men det får Berit
          </note>
          <note>
            Andnor förklara.
          </note>
          <note>
            Berit Andnor säger också att man inte kan bortse från vad som
            hände. Nej, fru talman, det är helt riktigt, men då gäller det
            också att beskrivningen är riktig. Vi hade den värsta lågkonjunkturen
            i modern tid. Det är riktigt att industrisysselsättningen gick
            ned, och den nedgången startade hösten 1990, då socialdemokraterna
            satt vid styret. Den nedgången fortsatte sedan flera år framåt.
          </note>
          <note>
            Det tragiska, både för landet i stort och för skogslän och regionalpolitiskt
            utsatta områden, är att sysselsättningen nu är lägre än någonsin.
            Den har rutschat utför särskilt i de regionalpolitiskt svaga områdena.
            Befolkningsutvecklingen går åt fel håll.
          </note>
          <note>
            Flyttlassen rullar fortare än någonsin. Detta måste vi få hejd
            på. Låt oss hoppas att den utredning vi ändå är överens om snabbt
            tar tag i det här. Det behövs en regionalpolitisk vändning.
          </note>
          <note type="speaker">
            Anf. 27 BERIT ANDNOR (s) replik:
          </note>
          <note>
            Fru talman! Jag noterar att Elver Jonsson blir mig svaret skyldig
            på den fråga jag ställde, nämligen hur det blir en bra mobiliseringspolitik
            med mindre resurser. Den ekvationen går inte riktigt ihop. Det
            hjälper inte att här hålla väldigt vidlyftiga tal om vikten av
            en regional balans, när man sedan i handling står för en helt
            annan politik.
          </note>
          <note>
            Jag tror sedan att det är viktigt att komma ihåg vad syftet med
            de nedsatta socialavgifterna var, nämligen att stimulera företagarna
            i de regionalpolitiskt prioriterade områdena i fråga om företagande
            som i stort sett kan bedrivas precis var som helst i detta land.
            Det handlade inte om sådana branscher som jord- och skogsbruk.
            Det är också viktigt att se helheten i dessa stöd, nämligen att
            betydande anslag går till utvecklingen av just jord- och skogsbruket,
            framför allt i
          </note>
          <note>
            Norrlands inland. Man måste se helheten.
          </note>
          <note>
            Det är, Elver Jonsson, viktigt att ha historien och de slutsatser
            man kan dra av den med sig när vi nu diskuterar framtiden. Det
            som förvånar mig mest är att moderater och folkpartister fortfarande
            argumenterar på i stort sett samma sätt som man gjorde i början
            av 90-talet, en argumentation som också låg till grund för den
            politik som fördes. Det handlar om att fortsätta med ofinansierade
            skattesänkningar, samtidigt som man ägnar sig åt stora utgiftsökningar.
            Det går liksom inte ihop, Elver Jonsson. På den punkten återstår
            det en del att förklara.
          </note>
          <note type="speaker">
            Anf. 28 HANS ANDERSSON (v) replik:
          </note>
          <note>
            Fru talman! Låt mig först med beklagande konstatera att näringsministern
            inte är här. Det här var utannonserat som en stor regionalpolitisk
            proposition, men det är med förlov sagt inte mycket till riksdagsbeslut.
            Det tror jag att också Berit Andnor håller med mig om.
          </note>
          <note>
            Det finns i propositionen en filosofi som vi uppskattar, ett
            underifrånperspektiv, idén om tillväxtavtal.
          </note>
          <note>
            Det finns en utvecklingsidé. Detta är något vi har krävt tidigare,
            och vi tycker att det är bra. Men det är inte mycket till en regionalpolitisk
            proposition i ett läge då sysselsättningen har minskat, klyftorna
            ökar och vi har en stark avflyttning från regionalpolitiskt utsatta
            områden. Min uppfattning är att texten kring utredningsuppdraget
            visar på att Berit Andnor, liksom hela utskottet, menar att det
            finns väldigt mycket övrigt att önska. Låt mig bara väcka några
            frågor.
          </note>
          <note>
            Först frågan om friare arbetsmarknadspolitiska resurser. Enligt
            vår uppfattning, som vi också har framfört i motionen, borde man
            ta bort volymkravet, häva en del detaljregleringar och ge alla
            län samma förutsättningar att bedriva en effektiv arbetsmarknadspolitik
            grundad på de av riksdagen uppsatta målen. Min fråga är: Varför
            väljer man ut fyra av alla de län som har önskat få en friare
            användning?
          </note>
          <note>
            En annan fråga, som vi har utvecklat i reservation
          </note>
          <note>
            67, är varför man inte försöker baka in mycket mer av miljöstyrning,
            jämställdhetsstyrning och kvalitetsstyrning i de bidragsregler
            man ger till näringslivet för att få en framåtsyftande och offensiv
            näringspolitik med hjälp av de här stödformerna.
          </note>
          <note type="speaker">
            Anf. 29 BERIT ANDNOR (s) replik:
          </note>
          <note>
            Fru talman! Som jag sade i mitt inledningsanförande finns det
            inom regionalpolitikens område, om vi ser det i ett litet större
            perspektiv, en rad olika politikområden som är oerhört viktiga
            och avgörande för att vi skall ha möjlighet att bedriva en politik
            som är regionalt utjämnande. Det gör att det kan vara svårt att
            i en proposition behandla alla de förslag som är viktiga för en
            positiv regional utveckling. Det är en förklaring. Det som finns
            redovisat i propositionen är en rad olika förslag inom andra politikområden,
            en rad olika åtgärder där beslut kommer att fattas i annan ordning.
          </note>
          <note>
            Det som är viktigt ändå, och som slås fast i propositionen, är
            att vi, med början i de regionala tillväxtavtalen, försöker att
            utveckla samordning och samverkan mellan de olika sektorerna.
            Det handlar om att det, med ett underifrånperspektiv, lokalt och
            regionalt långsamt växer fram utvecklingsstrategier som innebär
            att man ser till helheten och också försöker titta på de starka
            och kanske också svaga sidor som finns i de olika regionerna.
            Utifrån det försöker man sedan skaffa sig en strategi för vilka
            insatser som är viktiga i de olika länen. Jag tror att det här
            är oerhört viktigt, kanske den viktigaste delen i propositionen.
          </note>
          <note>
            Hans Anderson tar också upp arbetsmarknadspolitiken och de s.k.
            frizonerna. Det är oerhört viktigt att arbetsmarknadspolitiken
            över huvud taget utvecklas och kanske går mot ytterligare förenkling
            och effektivisering. Samtidigt är det viktigt att verksamheten
            kan pågå i de här försöksområdena, för att vi skall kunna dra
            rätt slutsatser och besluta om åtgärder framöver.
          </note>
          <note type="speaker">
            Anf. 30 HANS ANDERSSON (v) replik:
          </note>
          <note>
            Fru talman! Det är en dåraktig politik att ha kvar ett rigitt
            arbetsmarknadspolitiskt system som är centralstyrt och sedan godkänna
            godtyckliga frizoner, frilän och frikommuner. Det kan inte vara
            rätt metod.
          </note>
          <note>
            Här borde man i stället ha tagit ett systematiskt grepp.
          </note>
          <note>
            Det finns också förslag på detta.
          </note>
          <note>
            I övrigt kommer Berit Andnor med mer allmänt filosofiska synpunkter,
            som jag till en del kan instämma i. Men det är så oerhört litet
            konkretion i propositionen.
          </note>
          <note>
            Jag vill gärna ta upp en annan synpunkt, som handlar om inflytande.
            Det finns reservationer där man för fram att vi från riksdagen
            inte bör lämna ifrån oss besluten om stödområdena. Vi har framfört
            väldigt stark kritik av den beslutskraft som EU har över oss när
            det gäller vilka områden vi får göra regionalpolitiska satsningar
            på.
          </note>
          <note>
            I kap. 10, ett litet avslutande kapitel i propositionen, pratar
            man om ett program för regional näringspolitik. Även där är det
            som att man har lyft beslutskraften från länen och riksdagen till
            regeringen. Man talar just om det bemyndigande om 500 miljoner
            kronor som man skaffade sig för att kunna genomföra ett program
            för regional näringspolitik. Nu finns det en särskild ledningsgrupp
            på departementet för att planera detta program. Man redovisar
            så att 100 miljoner nu har förbrukats på flygplatsen i Kallax,
            på kulturvisionen och litet annat.
          </note>
          <note>
            Det här är en väldigt farlig utveckling. Man lyfter bort det
            regionalpolitiska jobbet från dem som, också i enlighet med regeringens
            synsätt, borde göra det, nämligen regionerna. I övrigt borde det
            väl göras här, i riksdagen, där vi har att göra de avgörande prioriteringarna.
            Det finns en tendens hos regeringen - jag skulle vilja att Berit
            Andnor kommenterade detta - att vilja frigöra medel för att ändå
            ha ett handlingsutrymme som regering, eftersom man inte anser
            sig kunna genomföra större anslag för regionalpolitiken.
          </note>
          <note>
            Jag menar att detta sker på bekostnad av riksdagen och de berörda
            länen.
          </note>
          <note type="speaker">
            Anf. 31 BERIT ANDNOR (s) replik:
          </note>
          <note>
            Fru talman! Låt mig först säga att de försök med friare användning
            av de arbetsmarknadspolitiska medlen som nu föreslås, och som
            det tidigare har beslutats om när det gäller Skåne, på intet sätt
            står i motsatsställning till att utveckla arbetsmarknadspolitiken
            efter de lokala och regionala förhållandena. Jag tror att också
            Hans Andersson är mycket väl medveten om att det pågår en process
            mot ett ökat beslutsfattande på lokal och regional nivå. Detta
            är en process som är på gång och kommer att fortsätta.
          </note>
          <note>
            Det som jag tycker är viktigt är att vi strävar efter en förenkling
            av de regler som omger arbetsmarknadspolitiken, samtidigt - och
            här tror jag också att vi är överens - som vi bevarar ett nationellt
            bestämmande när det gäller utformningen av arbetsmarknadspolitiken.
            Detta är oerhört viktigt.
          </note>
          <note>
            När det i övrigt gäller regeringens respektive riksdagens inflytande
            i fråga om stödområden tycker jag att det också är viktigt att
            se att det förslag som vi nu diskuterar, dvs. förändringen av
            beslutanderätten i fråga om stödområdenas avgränsning, egentligen
            handlar om sådant som Hans Andersson mycket väl vet att vi har
            haft diskussioner om, nämligen huruvida den och den kommunen skall
            ligga här eller där. Det tycker jag är ett felaktigt sätt att
            diskutera, och det tror jag att Hans Andersson också tycker. Det
            som är viktigare, och som vi också slår fast i betänkandet, är
            att vi i riksdagen lägger fast de principer som skall ligga till
            grund för indelningen i stödområden.
          </note>
          <note>
            Sedan är det också viktigt, vilket också poängteras, att vi har
            en stabilitet i stödområdena, att det inte sker förändringar för
            ofta utan att de ligger fast under längre tid.
          </note>
          <note>
            Jag tycker alltså att det är viktigt att vi lägger fast principerna
            i riksdagen, men sedan skall vi enligt min uppfattning överlåta
            till regeringen att fastställa de exakta gränserna, dvs. vilken
            församling som skall ligga på den ena eller den andra sidan gränsen.
          </note>
          <note type="speaker">
            Anf. 32 BARBRO JOHANSSON (mp) replik:
          </note>
          <note>
            Fru talman! Jag vill också ta upp de friare arbetsmarknadspolitiska
            medlen. Berit Andnor talar om att det gäller att skapa arbetstillfällen
            i hela landet. Jag tycker att det är viktigt att det här blir
            verklighet, och då kan man ta vara på den möjlighet som bl.a.
            vi för fram i vår motion, nämligen att den friare användningen
            skall kunna ges i hela landet. Vi vet att en mängd kommuner står
            och väntar på det här. T.ex.
          </note>
          <note>
            står nu Göteborgsregionen sist i raden av dem som har begärt
            detta. Jag vet inte om Berit Andnors svar till Hans Andersson
            är till fyllest här.
          </note>
          <note>
            Vidare när det gäller den friare användningen för vi fram att
            vi vill att man skall kunna genomföra ett friår. Det försök som
            gjorts i Trelleborg, vilket har förts fram vid många tillfällen,
            har i utvärderingar bara fått positiva omdömen. Alla är nöjda
            med försöket. Detta har också visat sig i Danmark och Finland.
          </note>
          <note>
            I båda dessa länder förlängs de här perioderna. Om regeringen
            skall genomföra friåret måste man dock ändra på regelverket.
          </note>
          <note>
            Anser Berit Andnor att det här är ett bra sätt att få fram fler
            arbetstillfällen? Vi kanske t.o.m. kan halvera arbetslösheten
            så småningom om vi genomför detta.
          </note>
          <note type="speaker">
            Anf. 33 BERIT ANDNOR (s) replik:
          </note>
          <note>
            Fru talman! När det gäller den s.k. friare användningen av de
            arbetsmarknadspolitiska medlen tycker jag att det är viktigt att
            slå fast att vi behöver mer erfarenhet och kunskap om hur arbetet
            kommer att ske ute i de olika länen och regionerna. De regioner
            som nu är utsedda att vara försöksområden ser litet olika ut,
            och jag tror att vi kommer att få värdefulla erfarenheter från
            dessa olika län och regioner. Dessa erfarenheter är viktiga att
            ta med sig när vi eventuellt skall gå vidare i fråga om hur vi
            skall använda de arbetsmarknadspolitiska medlen.
          </note>
          <note>
            Som jag sade till Hans Andersson är det dock enligt min uppfattning
            inte någon motsatsställning mellan de frizons- eller frilänsförsök
            som nu skall pågå och strävan efter att utveckla arbetsmarknadspolitiken
            i dess helhet när det gäller att hitta system för att få en förenkling
            och en effektivisering av användningen av de arbetsmarknadspolitiska
            medlen. Vad det handlar om är att hitta skärningspunkten mellan
            att öka det lokala och regionala inflytandet och att ha en nationell
            arbetsmarknadspolitik, något som jag tror att både jag och Barbro
            Johansson tycker är viktigt.
          </note>
          <note>
            När det gäller Trelleborgsmodellen och det förslag som Miljöpartiet
            nu kommer med och också tidigare har kommit med är vi just nu
            inte beredda att tillstyrka den typen av försöksverksamhet.
          </note>
          <note type="speaker">
            Anf. 34 BARBRO JOHANSSON (mp) replik:
          </note>
          <note>
            Fru talman! Det är väldigt synd att Berit Andnor säger att man
            inte kan tillstyrka en sådan här försöksverksamhet.
          </note>
          <note>
            Jag tycker inte att det behövs några nya försök med olika län.
            Jag tycker att man nu har så pass mycket erfarenhet att det som
            verkligen behövs är handling för att arbetslösheten skall gå ned
            i hela landet, vilket är viktigt.
          </note>
          <note>
            Jag vill också passa på att åter ta upp en fråga som jag känner
            väldigt mycket för, nämligen att det behövs en översyn av marklagstiftningen
            för att folk skall kunna behålla sina arbeten ute i landsbygden.
          </note>
          <note>
            Människor som har små skogsfastigheter norröver, t.ex. i Dalarna,
            är väldigt upprörda och oroliga för att de inte skall kunna försörja
            sig på sin lilla fastighet.
          </note>
          <note>
            Om man har ett hot om omarrondering över sig vågar man inte fortsätta
            med sin verksamhet. Man kanske t.ex. har en träförädling av något
            slag. Om vi skall få i gång ekonomin där uppe är det viktigt att
            man kan förädla sina trävaror inom den region där man bor. Vi
            har ju pratat om det här med strukturfonder, och projektidéer
            som har med förädling att göra ligger i träda därför att den nationella
            lagstiftningen hindrar en från att genomföra detta. Man vågar
            inte genomföra de projektidéer man har, eftersom man är rädd att
            skogsfastigheten skall omarronderas till större enheter.
          </note>
          <note type="speaker">
            Anf. 35 BERIT ANDNOR (s) replik:
          </note>
          <note>
            Herr talman! När det gäller utformningen av arbetsmarknadspolitiken
            är det oerhört viktigt att den förändras och utvecklas i riktning
            mot större förenkling och effektivisering. Vi ser också att regeringen,
            i och med det beslut som fattades före jul, har gjort en betydande
            omläggning i fråga om arbetsmarknadspolitikens inriktning. Det
            sker nu en betydande satsning när det gäller arbetsmarknadsutbildningen
            och en betydande neddragning när det gäller ALU- och API-
          </note>
          <note>
            verksamheten. Det sker alltså en fortlöpande utveckling, och
            jag är ganska övertygad om att vi kommer att få se en rad förslag
            till förändringar i samband med budgetpropositionen.
          </note>
          <note>
            När det gäller jordförvärvslagstiftningen, som
          </note>
          <note>
            Barbro Johansson tar upp, följs tillämpningen av denna kontinuerligt
            av Jordbruksdepartementet. Detta är en fråga som har varit uppe
            till behandling tidigare i riksdagen, och den har också behandlats
            av jordbruksutskottet. Vi har gott förtroende för att Jordbruksdepartementet
            följer upp den här frågan och att man återkommer till riksdagen
            i den mån det skulle finnas behov av förändringar när det gäller
            den här lagstiftningen.
          </note>
          <note type="speaker">
            Anf. 36 LENNART ROHDIN (fp):
          </note>
          <note>
            Herr talman! Det är ingen tillfällighet att rubriken på den regionalpolitiska
            proposition är just "Regional tillväxt - för arbete och välfärd".
            Det är arbete och arbetstillfällen som skapar förutsättningar
            för välfärd i hela vårt land.
          </note>
          <note>
            Den "lilla" regionalpolitiken är ett viktigt instrument, men
            det råder numera bred enighet om att statens åtgärder på en rad
            andra områden, den "stora"
          </note>
          <note>
            regionalpolitiken, många gånger är viktigare. Och allra viktigast
            är naturligtvis vilken politik för arbete och företagande som
            förs. Om den går fel kan regionalpolitiken bara putsa i kanten.
          </note>
          <note>
            Och ingenstans är det i dag så tydligt att den återställarpolitik
            som regeringen med Vänsterns stöd genomförde efter valet 1994
            och därefter har förvaltat tillsammans med Centern slagit så fel
            som just i de delar av landet som berörs av den traditionella
            regionalpolitiken. Där har vi färre människor i jobb än när socialdemokraterna
            tog över makten för fyra år sedan.
          </note>
          <note>
            Då är facit inte mer välfärd utan mindre välfärd.
          </note>
          <note>
            Herr talman! Det röda Gävleborg blöder. Det är inte bara så att
            jag kan mitt eget hemlän bättre, Gävleborg är faktiskt det mest
            tydliga exemplet. Och jag tänker i dag tala om hur det är i verkligheten
            och inte i allmänna termer. Trots långvarigt socialdemokratiskt
            maktinnehav i kommuner och landsting hör Gävleborg alltjämt till
            de största förlorarna vad gäller arbetslöshet och befolkningsminskning,
            särskilt när socialdemokraterna styr landet.
          </note>
          <note>
            Utvecklingen är mycket klar sedan valet 1994.
          </note>
          <note>
            Redan 1990, mer än ett år innan den borgerliga regeringen, Berit
            Andnor, började utvecklingen vända allt kraftigare nedåt i Gävleborg
            med alltfler konkurser och alltfler arbetslösa. Gävleborg låg
            tidigt i botten.
          </note>
          <note>
            Hösten 1994 var förvisso arbetslösheten alltjämt hög, men den
            hade börjat sjunka på allvar, och Gävleborg låg inte längre i
            botten. I dag, fyra år senare, är färre gävleborgare i jobb, och
            länet ligger åter i botten. Inte ens med två socialdemokratiska
            statsråd - finansministern och biträdande arbetsmarknadsministern
            - i topp på riksdagsvalssedeln för Gävleborg i höst tycks denna
            utveckling kunna vända.
          </note>
          <note>
            I SCB:s senaste kvartalsredovisning ligger Gävleborg också i
            botten, förstås. Jämfört med när regeringen tog över i oktober
            1994 är nästan 15 000 färre gävleborgare i arbete. Här kan varken
            den lilla eller den stora regionalpolitiken kompensera vad en
            företagarfientlig politik ställt till. Av dem är det nästan
          </note>
          <note>
            10 000 färre kvinnor i arbete i Gävleborg än när socialdemokraterna
            tog över för fyra år sedan. Ingenstans i landet är det lika illa.
            Och så är det i Gävleborg, där biträdande arbetsmarknadsministern,
            tillika jämställdhetsministern, står på årets valsedel. Det är
            vare sig mer välfärd eller mer jämställdhet - det är mindre, mycket
            mindre.
          </note>
          <note>
            Gävleborg ligger sämst till också i regeringens egna tillväxtprognoser
            för den framtida sysselsättningen i landet, de prognoser som regeringen
            själv redovisar i sin proposition.
          </note>
          <note>
            Det är bara i regeringens mest optimistiska sysselsättningsprognos,
            dvs. om Sverige de kommande 20
          </note>
          <note>
            åren får en ekonomisk tillväxt klart högre än jämförbara OECD-länder,
            som Gävleborg klarar sig något så när jämfört med andra län. Och
            de senaste 20 åren har
          </note>
          <note>
            Sverige legat klart under genomsnittet. I alla andra tillväxtprognoser,
            även de där tillväxten jämfört med senare år stigit till genomsnittet
            för OECD-länderna, hamnar Gävleborg sist i den socialdemokratiska
            regeringens prognos.
          </note>
          <note>
            I sin proposition försöker regeringen ge sken av handlingskraft
            också vad gäller Gävleborg. Vad som döljer sig bakom retoriken
            är fortfarande höljt i dunkel. Näringsministern tycks såvitt jag
            ser, eller snarare inte ser, vara höljd i samma dunkel i dag.
            Några nya ekonomiska resurser redovisas inte, de finns nog inte.
          </note>
          <note>
            Det räcker därför inte att regeringen vill låta länet på försök
            få använda de traditionella arbetmarknadspolitiska medlen friare.
            Nu krävs rejäla lättnader för främst de små företagen när det
            gäller att anställa framför allt ungdomar på nya jobb.
          </note>
          <note>
            En ny regering i valet i höst, som sänker skatten på företagande
            och moderniserar arbetsliv och arbetsrätt, kan ge småföretagare
            - gamla och nya - framtidstro att våga anställa nya människor
            i nya jobb. Så som de började göra 1994, som en följd av det förbättrade
            företagarklimat som den borgerliga regeringen under stort motstånd
            från socialdemokraterna lade grunden för. Dessa reformer revs
            snabbt upp av den nya regeringen, och arbetslösheten rakade åter
            i skyn
          </note>
          <note>
            - allra mest i Gävleborg.
          </note>
          <note>
            Herr talman! Jag vet inte hur många gånger jag har stått här
            i talarstolen den här mandatperioden och sagt samma sak. När massarbetslösheten
            växer fast måste varje sten vändas i strävan att hitta åtgärder
            som kan bryta utvecklingen och skapa nya jobb och arbetstillfällen.
            Då står all ideologisk dogmatism och byråkratisk stelbenthet i
            vägen för nya möjligheter.
          </note>
          <note>
            Då finns inte en åtgärd, utan ett batteri som var och en kan
            ge sin pusselbit när det gäller att lösa sysselsättningsproblemet.
            Var finns det socialdemokratiska omtänkandet?
          </note>
          <note>
            Våren 1997 gick Folkpartiet i Gävleborg ut i en enkät till småföretagare
            i länet. I enkäten ställdes frågan om hur de såg på möjligheten
            att anställa nya människor, särskilt ungdomar. Svaren var nedslående.
          </note>
          <note>
            Man hänvisade bl.a. till de direkt småföretagarfientliga följderna
            av de sjuklöneförändringar som drivits igenom i riksdagen.
          </note>
          <note>
            På samma sätt ansågs återställaren inom arbetsrätten slå hårt
            mot just småföretagare. Av enkäten framgick dock klart att nya
            möjligheter att anställa exempelvis ungdomar skulle öppnas om
            t.ex. arbetsgivaravgiften slopades.
          </note>
          <note>
            För att pröva effekterna av en sådan åtgärd, och i avvaktan på
            generellt sänkta arbetsgivaravgifter inom tjänstesektorn vid en
            borgerlig regering, föreslog jag i en motion i höstas att en försöksverksamhet
            med avskaffad arbetsgivaravgift för ungdomar skulle prövas i ett
            hårt arbetslöshetsdrabbat län, t.ex. Gävleborg. Arbetsgivaravgiften
            skulle avskaffas för ungdom mellan 18 och 24 år som nyanställs.
          </note>
          <note>
            I utskottets betänkande sade sig utskottet inte vara främmande
            för geografiska och tidsmässiga försök, men var då inte berett
            att tillstyrka motionen. Mot bakgrund av den fortsatt höga ungdomsarbetslösheten
            bl.a. i Gävleborg tycker jag att det vore hög tid att nu pröva
            det här förslaget. Arbetslösa ungdomar har inte råd med att det
            inte prövas. Varför inte göra t.ex.
          </note>
          <note>
            Gävleborgs län till ett frilän för nya jobb för ungdomar?
          </note>
          <note>
            Herr talman! Gävleborgs län är en region med en förhållandevis
            svag företagartradition. Trösklarna för en nyföretagarvåg är därför
            högre än på många andra håll. Det handlar väldigt mycket om de
            signaler som statsmakterna ger människor.
          </note>
          <note>
            Det är därför helt fel signal när regeringen föreslår att man
            skall ta bort de nedsatta sociala avgifterna i
          </note>
          <note>
            Norrlands inland. Det är inte politikerna som avgör var nya jobb
            kommer att skapas i Norrlands inland.
          </note>
          <note>
            Nya jobb är lika välkomna inom varje sektor.
          </note>
          <note>
            Likaså bör riksdagen även fortsättningsvis bestämma vilka områden
            som skall ingå i de regionalpolitiska stödområdena. Det är däremot
            sedan länge dags att se över den nuvarande stödområdesindelningen
            bl.a. mot bakgrund av de strukturellt långsiktiga problem som
            inte minst flera av kommunerna i mitt län med åtskilliga år av
            tillfällig inplacering i stödområdet har.
          </note>
          <note>
            Herr talman! I måndags ordnades en hearing om tågets framtid
            i Ljusdal. Snabba och tillgängliga kommunikationer - järnvägar,
            vägar, flyg - är av största betydelse för att stödja näringslivsutvecklingen
            i södra Norrland och särskilt dess inland. För länets långsiktiga
            utveckling är snabba och tillgängliga kommunikationer med Uppsala,
            Arlanda och Stockholmsregionen vitala. Kortare restider till Syd-,
            Västoch Mellansverige minskar nackdelarna med det fysiska avståndet
            till landets centralare regioner.
          </note>
          <note>
            En tidigareläggning av snabbtågsanpassningen hela vägen mellan
            Stockholm och Östersund vore därför ytterst välkommen. Kortare
            restider innebär ett viktigt stöd, särskilt till näringslivet
            i kommunerna längs Norra stambanan. Men snabbtåg, som bara i ilfart
            kör fjällturister från Stockholmsområdet till
          </note>
          <note>
            Storlien, utan att stanna på vägen genom södra Norrlands inland,
            är inget regionalpolitiskt stöd, även om det står så i en regionalpolitisk
            proposition. Det ger inte fler jobb i Gävleborg, förmodligen ännu
            färre.
          </note>
          <note>
            Det är därför viktigt att regeringen ger SJ entydigt och långsiktigt
            besked om att köra snabbtåg på sträckan och att tågen skall stanna
            t.ex. i Gävle, Bollnäs, Ljusdal och Ånge, liksom också att tågen
            längs
          </note>
          <note>
            Norra stambanan skall trafikera Arlandabanan. Här finns Gävleborgsmotioner
            från nästan alla partier. Här finns en utskottsreservation från
            Folkpartiet och Centerpartiet. Det vore intressant att höra om
            övriga debattdeltagare från länet - och de är ju många i dag -
          </note>
          <note>
            känner sig lugnade över de bristande beskeden från kommunikationsministern
            här i kammaren de senaste veckorna.
          </note>
          <note>
            Persontrafik på tåg med god tillgänglighet är en viktig förutsättning
            för många kommuners och deras invånares framtid - inte minst där
            flyg inte finns som alternativ. Förändringar av tidtabell och
            turtäthet är därför en viktig uppgift, där det krävs ett nära
            samråd mellan SJ och berörda kommuner. Tilltron till SJ i det
            avseendet påverkas av ständiga förändringar som sker utan tillräckligt
            samråd med berörda kommuner.
          </note>
          <note>
            Vid tidtabellsomläggningen den 5 januari i år hade t.ex. nattågsförbindelsen
            till Göteborg/Malmö upphört för Bollnäs och Ljusdal, trots att
            nattåget fortsatte att passera de här stationerna.
          </note>
          <note>
            Vid ett tillfälligt sammanträffande mellan ett kommunalråd och
            SJ:s generaldirektör ändrade denne, alltså generaldirektören,
            den nya ordningen på stående fot. Vilket beslut som var mest genomtänkt,
            den nya tidtabellen eller stundens ingivelse hos generaldirektören,
            är fortfarande inte känt.
          </note>
          <note>
            Herr talman! Detta är bara ett exempel på att riksdagen måste
            ge mer tydliga riktlinjer för hur den statliga servicen i landet
            skall organiseras. Fortsatt centralisering av statliga myndigheter
            är inte den enda lösningen på kraven på effektivitet i verksamheten
            -
          </note>
          <note>
            det är bara lösningen sedd i ett perspektiv uppifrån.
          </note>
          <note>
            Riksdagen måste klargöra att det handlar om att också se det
            i ett perspektiv underifrån. Då kan tingsrätter, skatte- och kronofogdemyndigheter
            och andra statliga myndigheter, liksom polisen, få fortsätta att
            finnas nära människorna.
          </note>
          <note>
            Slutligen - kultur är också regionalpolitik. Ett levande och
            kreativt kulturliv har på många håll i landets glesare befolkade
            delar visat sig vara ett viktigt inslag i den lokala mobiliseringen.
            Regionalpolitiska stödmedel måste därför kunna användas till att
            stödja också den kulturella infrastrukturen, t.ex. länsmusiken.
          </note>
          <note>
            Herr talman! Jag står givetvis bakom alla reservationer från
            Folkpartiet men begränsar mig till att yrka bifall till reservationerna
            20, 55 och 127.
          </note>
          <note type="speaker">
            Anf. 37 SIRI DANNAEUS (fp):
          </note>
          <note>
            Herr talman! Jag kommer i mitt anförande att ta upp tre vitt
            skilda problem i regionalpolitiken. Det ena är finansieringsproblem
            för kvinnor som vill starta eget. Det andra handlar om snabbtågstrafiken.
          </note>
          <note>
            Det tredje handlar om regionala problem i ett län som inte borde
            ha den sortens problem.
          </note>
          <note>
            Regionalpolitikens huvuduppgift är att ge alla i
          </note>
          <note>
            Sverige samma möjlighet till utveckling oberoende av var man
            bor. Målet för politiken borde vara att satsa på den enskilda
            människan och hennes förmåga att själv skapa sin tillvaro. Den
            viktigaste politiska insatsen är naturligtvis då att ge företagande
            och företagare bättre villkor. Lägre arbetsgivaravgifter, slopad
            dubbelbeskattning på riskkapital och enklare regler är några exempel
            på det.
          </note>
          <note>
            Att skaffa fram kapital för att starta ett nytt företag eller
            expandera är problematiskt, kanske inte så mycket för de stora
            företagen som för de små. Kvinnor, som ofta visar sig vara mer
            försiktiga än män, har svårare att få ett mindre lån på kanske
            några tiotals tusen kronor än män som vill låna en miljon.
          </note>
          <note>
            NUTEK:s s.k. såddfinansiering är ett sätt att stödja och stimulera
            etablering av små företag i teknikbranschen. Tyvärr har NUTEK:s
            anslag till den verksamheten skurits ned, och bättre möjligheter
            till den sortens finansiering vore önskvärt och nödvändigt. Vi
            i
          </note>
          <note>
            Folkpartiet tycker att kvinnor som är företagare eller som vill
            starta företag och är i behov av kapital särskilt skall uppmärksammas
            vid s.k. såddfinansiering.
          </note>
          <note>
            Herr talman! Min andra fråga gäller snabbtågen
          </note>
          <note>
            X 2000. Nog är det märkligt att hela Sveriges järnväg inte längre
            står till medborgarnas förfogande fullt ut! I
          </note>
          <note>
            mellersta Sörmland, Flen och Katrineholm, stannar visserligen
            en del tåg, men många rusar snabbt förbi.
          </note>
          <note>
            Man kan kanske förstå att tågen inte kan stanna överallt - då
            skulle de ju inte vara snabbtåg längre.
          </note>
          <note>
            Men nu till det märkliga: En del snabbtåg stannar men utan att
            det står i tidtabellen. På frågan varför svarar SJ att man inte
            vill ha pendlare ombord. Man vill inte att de skall ta dessa tåg.
            En annan märklig sak är att det går ett sent kvällståg helt tomt
            från Stockholm förbi Flen och Katrineholm. Det går tomt till
          </note>
          <note>
            Norrköping för att starta därifrån på morgonen, med resenärer.
          </note>
          <note>
            Jag vet naturligtvis att riksdagen inte skall lägga sig i hur
            SJ konstruerar sina tidtabeller. Men å andra sidan är svenska
            folket ägare och måste få sina synpunkter framförda. Jag har nu
            talat för sörmlänningarnas räkning, som trots att de inte bor
            i glesbygd har problem med kommunikationerna. Jag vet att liknande
            problem finns på fler ställen i vårt land.
          </note>
          <note>
            Herr talman! Den tredje frågan gäller en friare användning av
            de arbetsmarknadspolitiska medlen. Vi i
          </note>
          <note>
            Folkpartier tycker att de län som så önskar skall få bli s.k.
            frilän. Sörmland, som ligger mitt i en av de mest expansiva regionerna
            i landet, borde rimligtvis ha en stor utvecklingspotential. Tyvärr
            visar NUTEK:s tre olika tillväxtscenarier för framtiden det motsatta.
          </note>
          <note>
            Sörmland ligger längst ned på skalan i samtliga tre scenarion.
            Orsakerna är naturligtvis främst den dåliga sysselsättningsutvecklingen.
          </note>
          <note>
            Därför behövs det krafttag av okonventionell art.
          </note>
          <note>
            Varje region har sina unika möjligheter, och de kan bäst tas
            till vara genom lokala initiativ. Styrning skall inte komma från
            centralt håll utan lämnas över till de lokala aktörerna.
          </note>
          <note>
            Det som vi sörmlänningar länge anat och påstått har vi i dag
            också kunnat läsa om i tidningen. Vi kan se att vi får alltför
            litet resurser till länet för att kunna klara av den låga sysselsättningen
            och höja den i
          </note>
          <note>
            Sörmland väldigt låga utbildningsnivån.
          </note>
          <note>
            Trots att Sörmland sedan länge är styrt av socialdemokrater och
            trots att vår statsminister kommer från
          </note>
          <note>
            Vingåker, har man inte lyckats föra fram Sörmlands besvärliga
            läge eller fått någon ändring till stånd. Men vi jobbar oförtrutet
            vidare i länet och hoppas att vi till sist skall få förståelse.
          </note>
          <note>
            Herr talman! Jag står naturligtvis bakom alla
          </note>
          <note>
            Folkpartiets reservationer och yrkar dessutom bifall till reservation
            117 och 123.
          </note>
          <note type="speaker">
            Anf. 38 STEN TOLGFORS (m):
          </note>
          <note>
            Herr talman! Socialdemokraterna har de senaste åren vidtagit
            en rad åtgärder som försämrat glesbygdens möjligheter och som
            driver på utflyttningen från landsbygd och mindre städer. Man
            har bedrivit en ren flyttlasspolitik. I mitt län förlorar alla
            kommuner utom två invånare.
          </note>
          <note>
            Höjningen av bensinskatten fördyrar pendling, liksom höjningen
            av gränsen för reseavdrag. Den förtida avvecklingen av kärnkraften
            äventyrar många jobb i redan utsatta delar av Sverige, t.ex. Bergslagen.
            Slaget mot försvarsindustrin drabbar företrädesvis mindre orter
            som Karlskoga, som dessutom drabbas dubbelt i och med kärnkraftsavvecklingen.
            Redan höga skatter till stat och kommun har höjts, vilket fördyrar
            boende och företagande.
          </note>
          <note>
            De ekonomiska problem som en gång började ses i glesbygden har
            efter hand flyttat in till större städer och t.o.m. till residensstäder.
            Vi ser också begynnande tecken i Stockholm, där vart femte tillfrågat
            företag räknar med att flytta utomlands under de kommande fem
            åren. Det är en femdubbling sedan 1993.
          </note>
          <note>
            Den gamla devisen "Hela Sverige skall leva"
          </note>
          <note>
            måste kompletteras med en annan, nämligen: Sverige skall leva.
            När företags staber och huvudkontor - och för den delen också
            myndigheter - lämnar länen, försvinner köpare av privata tjänster.
            Därmed minskar skattekraften och den kommunala ekonomin urholkas.
          </note>
          <note>
            Det gör att beskattningen av dem som bor kvar ökar.
          </note>
          <note>
            Det blir en ond cirkel. Kvar av storföretagen blir i många fall
            bara rena produktionsanläggningar. De är självfallet viktiga,
            då de ger många människor arbete, men de är inte samma tillväxtmotorer
            som de mer kunskapsdrivande funktionerna. Utan fler jobb med stort
            kunskapsinnehåll kan inte den lokala skattekraften hållas uppe,
            och de kommunala ekonomierna kommer därmed att fortsätta att urholkas.
          </note>
          <note>
            Socialdemokraterna har skapat ett Sverige som befinner sig i
            strukturell kris. Det sägs ofta i debatterna att vi genomgår en
            strukturomvandling, men det stämmer inte. Kanske kan man säga
            att vi snarare ser en halv strukturomvandling. Vi förlorar de
            gamla arbetsplatserna, men alltför få nya kan komma i stället.
          </note>
          <note>
            Herr talman! Regeringens regionalpolitiska proposition kommer
            inte ens i närheten av att kompensera de direkta försämringar
            för glesbygden som regeringen tagit initiativ till de senaste
            åren. Regionalpolitiken måste därför fortsättningsvis inriktas
            på att dels undanröja de socialdemokratiska slagen mot glesbygden,
            dels stärka skattekraften lokalt genom bästa tänkbara förutsättningar
            för företagande.
          </note>
          <note>
            Bristerna i förutsättningarna för företagande drabbar glesbygden
            i särskilt hög grad, där sten läggs på en redan tung börda. Inga
            regionalpolitiska åtgärder i världen kan kompensera ett bristfälligt
            näringsklimat.
          </note>
          <note>
            Framför allt är det de små företagens förutsättningar som är
            eftersatta. Fram till 1995 ökade antalet egenföretagare i landet,
            för att sedan börja minska. Enligt ekonomen Stefan Fölster minskade
            antalet företagare med 39 000 mellan 1995 och 1997.
          </note>
          <note>
            Konkurrenskraften styrs av förvärvade komparativa fördelar. Förr
            var konkurrenskraften styrd av var skogen och gruvorna fanns.
            I dag styrs den av var kunskapen och den rätta attityden finns.
            Detta gäller för länder, regioner och städer. Sverige som land
            fortsätter att förlora i konkurrenskraft. Sedan 1993 har
          </note>
          <note>
            Sverige rasat från 9:e till 17:e plats i det ansedda institutet
            IMD:s konkurrenskraftsundersökningar. I år har vi passerats av
            Taiwan och halkat ned från 16:e till 17:e plats.
          </note>
          <note>
            Internationaliseringen gör att världsekonomin som helhet fungerar
            effektivare. Genom informationstekniken är vi för första gången
            någonsin på väg att se en teoretiskt fullt fungerande marknadsekonomi.
            Hindren för information om varor och produktionsförutsättningar
            minskar, och rörligheten för kapital är total.
          </note>
          <note>
            Om en viss stad eller del av Sveriges land vinner eller förlorar
            på internationalisering beror på hur väl man lyckas förvärva och
            bibehålla konkurrensfördelar. Ingen region eller inget land är
            på förhand vinnare eller förlorare. Ingenting är givet, utan det
            ligger i våra egna händer. Det är nödvändigt för varje region
            och stad att finna och förvärva specifika komparativa fördelar.
            Det finns inte ett och samma näringsklimat i hela landet, utan
            det finns över 280 olika. Det finns inte en enda nivå på Sveriges
            konkurrenskraft. Den varierar från kommun till kommun.
          </note>
          <note>
            Därför måste kommunpolitiken inriktas på att stärka den lokala
            skattekraften genom bästa tänkbara förutsättningar för företagande
            och kunskapsutveckling. Därigenom kan flyttlasspolitiken på sikt
            stoppas.
          </note>
          <note>
            Många av de faktorer som påverkar kommunernas långsiktiga konkurrenskraft
            och därmed också framtidsmöjligheter bestäms lokalt. Den kommunala
            skattesatsen, skolans kvalitet och samarbete med näringslivet,
            kommunikationer, förekomsten av snedvridande offentlig konkurrens
            med privata företag och inte minst de lokala politikernas och
            tjänstemännens förståelse för företagandets villkor är exempel
            på detta.
          </note>
          <note>
            Det paradoxala i de senaste årens internationalisering i ekonomin
            är alltså att den lokala politiken vuxit i betydelse.
          </note>
          <note>
            Att byta namn på bidrag eller skapa nya regionala delegationer,
            tillväxtavtal eller att fördela pengar enligt annorlunda modeller
            än tidigare ger ingen växtkraft alls för framtiden. Det leder
            tvärtom tanken fel -
          </note>
          <note>
            till slutsatsen att staten kan reglera fram tillväxt där staten
            så önskar och planerar.
          </note>
          <note>
            Herr talman! Informationstekniken kan kompensera för avstånd
            och ge bättre förutsättningar för företagande och kunskapsinhämtning
            på mindre orter. Den regionala ekonomiska tillväxten i de regioner
            som har en stor infokomsektor är dubbelt så hög som i de delar
            av landet som har minst infokomsektor. Det har en direkt bäring
            på kommunernas skattekraft.
          </note>
          <note>
            Det finns ett tydligt samband mellan investeringarna i informationsteknik
            och tillväxt i ekonomi och i sysselsättning. USA ligger i topp
            vad gäller investeringar i informationsteknik - 12 % av de totala
            investeringarna - och ligger också i topp i sysselsättningstillväxt,
            som uppgår till nära 3 ½ %. USA som är så kritiserat av regeringen
            för så mycket är det land i världen som har bäst fungerande ekonomi,
            störst ekonomisk frihet och bäst förmåga att producera nya arbetstillfällen.
            Informationsteknik och kommunikation är numera den starkaste motorn
            för tillväxt och sysselsättning i ekonomin. Den fysiska infrastrukturen
            är fortfarande viktig, men inte längre viktigast. Det är oerhört
            viktigt att politiker på alla nivåer lär sig att förstå den nya
            ekonomins villkor och agera utefter dessa nya villkor. IT har
            passerat den fysiska infrastrukturen som en tillväxtfaktor nummer
            ett.
          </note>
          <note>
            År 1995 kom 25 % av de nya jobben i Sverige i företag inom det
            samlade IT-området. Året före stod branschen för 16 % av de nya
            arbetstillfällena. Tre gånger fler svenskar arbetar i dag inom
            infokomsektorn än i fordonsindustrin. De anställda i infokombranschen
            är nära en kvarts miljon, vilket motsvarar hälften av de anställda
            i pappers-, stål- och verkstadsindustriföretagen. De berörda företagen
            inom infokomsektorn omsätter motsvarande hälften av vad de gamla
            basnäringarna omsätter. Det är en ny spelplan.
          </note>
          <note>
            Jag skriver mer om detta i min motion A19, som behandlas i dagens
            betänkande.
          </note>
          <note>
            När Sverige måste ta steget in i IT-samhället blir regeringens
            svar statlig styrning, ungefär som om uppgiften handlade om att
            bygga ett visst antal mil ny väg. Regeringens IT-satsningar riskerar
            att bli ett informationsteknikens svar på Stålverk 80. I stället
            är statens uppgift att tillse att hela landet får tillgång till
            bredbandsteknik genom att upphandla tjänsten bredband i de delar
            där underlaget är för svagt för kommersiella satsningar, om det
            visar sig finnas sådana.
          </note>
          <note>
            Alltså gäller det att ge förutsättningar för lokal utveckling,
            inte att styra hur den skall se ut.
          </note>
          <note>
            Utmaningen för att hela Sverige skall leva är att skapa bästa
            möjliga förutsättningar för företagande i landet som helhet och
            i samtliga dess delar. Det är tråkigt att behöva konstatera att
            Sverige står svagare nu än när socialdemokraterna tog över. Man
            bär ansvaret. I riksdagen är man i majoritetsställning ihop med
            samarbetspartner, i landstingen utom i ett och i en stor del av
            landets kommuner. Det är dags för socialdemokraterna att ta företagarnas
            förutsättningar på allvar. Det är bara det som kan vara en livskraftig
            regionalpolitik för framtiden.
          </note>
          <note type="speaker">
            Anf. 39 PER-OLA ERIKSSON (c):
          </note>
          <note>
            Herr talman! Först och främst vill jag instämma i
          </note>
          <note>
            Kjell Ericssons anförande tidigare i dag. Han redogjorde på ett
            föredömligt sätt för Centerpartiets syn på de regionala utvecklingsfrågorna.
            Jag instämmer också i Kjell Ericssons yrkande om bifall till ett
            antal av de reservationer som Centern står bakom i detta betänkande.
          </note>
          <note>
            Sverige koncentreras. Så kan man kortfattat säga om den utveckling
            som pågått under en lång följd av år i Sverige. Om man roar sig
            med att titta tillbaka och titta på statistik och utveckling finner
            man att befolkningen i Sverige sedan 1975 fram till i fjol ökade
            med 640 000 människor. Men hur är ökningen fördelad över landet?
            Ett antal län och regioner har i dag lägre befolkningstal är för
            drygt 20 år sedan.
          </note>
          <note>
            Enbart i Stockholms län har befolkningsökningen uppgått sedan
            1975 till drygt 270 000 personer eller
          </note>
          <note>
            42 % av hela den befolkningsökning som vi har fått i
          </note>
          <note>
            Sverige. Om man lägger därtill de två övriga tidigare storstadslänen,
            Göteborgs och gamla Malmöhus län, finner man att tre län under
            tiden från 1975 till 1997
          </note>
          <note>
            fått 68 % av Sveriges totala folkökning, medan andra regioner
            har fått stå tillbaka.
          </note>
          <note>
            Det här är inte bra vare sig för storstäderna eller för de områden
            som har drabbats. Jag tycker att frågorna om regional utveckling
            måste engagera hela
          </note>
          <note>
            Sverige, såväl människor som bor i storstadsområden som de som
            bor i mera glesbefolkade områden. Det är ganska betecknande för
            den här debatten om regional utveckling i kammaren att det är
            förvånansvärt glest på Stockholmbänken. Man visar då att de frågorna
            inte är särskilt angelägna. Jag tycker det är synd. Vi borde se
            ett engagemang kring de regionala utvecklingsfrågorna även från
            människor som företräder storstäderna, för det är till gagn för
            hela landet att vi får en bättre regional balans.
          </note>
          <note>
            Landsbygden blir glesare och åldersstrukturen blir alltmer ogynnsam.
            Jag tvekar inte att säga att i de mest utsatta områdena i Sverige
            präglas många byar av de äldre. Det bor mest äldre människor där.
            För att inte dessa byar och samhället skall dö ut krävs det en
            befolkningsökning, befolkningsinflyttning och en ökad ekonomisk
            aktivitet så att dessa byar, samhällen och regioner kan utvecklas.
            För det behövs det en mer kraftfull politik som inte bara blir
            ett konto på Näringsdepartementet som kallas Regionalpolitik.
            Det måste också på sektor efter sektor tas regionalpolitiska hänsyn.
            Bara det att man får en friare användning av arbetsmarknadspolitiska
            medel - ett krav som
          </note>
          <note>
            Centerpartiet m.fl. har drivit - vore ett sätt att flytta makten
            från de centrala verken ut till regionerna. Jag beklagar att de
            län - t.ex. det län som jag representerar, Norrbottens län - inte
            har hörsammats i sin vädjan om att få använda de arbetsmarknadspolitiska
            medlen något friare.
          </note>
          <note>
            Det behövs också långsiktiga beslut, inte kortsiktiga lösningar.
            Ett sådant långsiktigt beslut har varit det beslut som riksdagen
            fattade i början av 90-talet om lägre arbetsgivaravgifter i Norrlands
            inland. Det var från början tänkt att gälla i en tioårsperiod.
            Nu har inte denna tioårsperiod gått till ända, men nu skall beslutet
            ändras. Beslutet från början av 90-talet var ett tydligt uttryck
            för den långsiktighet som måste prägla regionalpolitiska stöd
            och reformer av skilda slag.
          </note>
          <note>
            I början av 90-talet visste företagen vad som skulle gälla under
            de närmaste tio åren. Det är en styrka för näringslivet, för enskilda
            företag, för enskilda företagare och berörda regioner att veta
            vad som gäller, inte bara idag, i morgon eller nästa vecka utan
            ett antal år framåt i tiden.
          </note>
          <note>
            Jordbruk, skogsbruk, fiske och företag inriktade på personlig
            service är viktigt för Norrlands inland.
          </note>
          <note>
            Marknaden i den delen av landet är mycket begränsad på grund
            av det låga antalet invånare som bor där.
          </note>
          <note>
            Men nu föreslår socialdemokraterna med stöd av moderaterna att
            detta tioåriga beslut skall upphävas.
          </note>
          <note>
            För vissa näringar - som är något av ryggraden i den här delen
            av landet - skall man höja arbetsgivaravgifterna med åtta procentenheter.
            Jag tycker, herr talman, att det är förvånansvärt. Och motiveringen
            i utskottets betänkande är minst sagt anmärkningsvärd. Jag skulle
            kunna använda kraftfullare ord, men jag nöjer mig så långt.
          </note>
          <note>
            Man uttalar: "Nedsättning av socialavgifter bör koncentreras
            till de delar av näringslivet som kan förväntas expandera, som
            industri och tjänsteföretag med vidareförädling av varor och tjänster".
            Med den motiveringen har vi i ett utskottsbetänkande fått en av
            de mest cyniska motiveringar för ett riksdagsbeslut som jag under
            mina snart 16 år i riksdagen har sett.
          </note>
          <note>
            Man lyfter ut den del av näringslivet i Norrlands inland som
            är så viktig för att människorna skall kunna bo kvar där.
          </note>
          <note>
            Jag vill ställa en rak fråga till dem som ställt sig bakom detta:
            Vet ni vad det betyder? Vet ni vad det kommer att få för konsekvenser
            för berörda regioner?
          </note>
          <note>
            Det kan hända att ni vet det, men ni bryr er kanske inte om de
            sämst ställda regionerna. Jag har många gånger haft anledning
            att rikta både beröm till olika partier för deras agerande vid
            olika svåra beslut. Men när socialdemokraterna tillsammans med
            moderaterna är med om att höja arbetsgivaravgifterna med åtta
            procentenheter finns det anledning att rikta stark kritik. Ert
            agerande är cyniskt och vittnar om ett totalt ointresse för den
            verkliga glesbygden.
          </note>
          <note>
            Sedan säger ni att det skall satsas på expanderande näringar,
            det är dessa som man skall prioritera. Men de expanderande näringarna
            klarar sig kanske utan sänkta arbetsgivaravgifter. Det är de näringar
            och bygder som har det svårt som man skall stötta, det är inte
            dem som skall beskattas ytterligare.
          </note>
          <note>
            Jag vill också ha ett svar på frågan: Vad är det som skall expandera
            i dessa bygder, om inte basnäringarna? Jordbruket, skogsbruket
            och en del annan lokal serviceverksamhet kommer att ha framtiden
            för sig. Vad ni gör med ert uttalande är att ni sätter en stämpel:
            Denna bygd hör inte framtiden till. Jag tycker att ni borde skämmas.
          </note>
          <note>
            Jag har statsministerord på att lantbruk är en framtidsnäring.
            Jag måste då fråga: Gäller icke denna högtidliga deklaration för
            hela landet eller skall den bara omfatta vissa delar? Hur är det
            på den punkten,
          </note>
          <note>
            Berit Andnor? Eller är den stolta deklarationen om att lantbruket
            är en framtidsnäring förbehållen södra
          </note>
          <note>
            Sverige? För att klara sysselsättningen, lantbruket i
          </note>
          <note>
            Norrlands inland, livsmedelsindustrin och livsmedelsarbetarnas
            framtid behöver vi också en levande primärnäring.
          </note>
          <note>
            När det sedan gäller sysselsättningen undrar jag hur man bedömer
            att detta riksdagsbeslut om att höja arbetsgivaravgifterna - om
            det nu blir riksdagens beslut, än så länge är det bara ett förslag
            i ett betänkande från arbetsmarknadsutskottet - kommer att leda
            till att arbetslösheten kommer att öka i Norrlands inland. Har
            man gjort någon uppskattning? Har vi för liten arbetslöshet i
            den delen av landet? Står det för få människor i kö för ett arbete?
            Eller känns det angeläget att ytterligare beskatta den del av
            landet så att fler människor får stå i kö för ett arbete? Berit
            Andnor kanske kan svara på frågan hur hon bedömer att arbetslösheten
            kommer att öka.
          </note>
          <note>
            Detta kommer också att drabba kvinnorna. Många kvinnor i Norrlands
            inland har startat företag med inriktning på personlig service.
            Många kvinnor har också startat företag baserade på produkter
            som kommer från de areella näringarna. Nu vänder ni dessa glesbygdens
            kvinnor och företagare ryggen.
          </note>
          <note>
            Moderater brukar vanligtvis tala om skattesänkningar, kanske
            mer än något annat parti. Men här medverkar man aktivt till att
            höja skatten. Patrik
          </note>
          <note>
            Norinder, Olle Lindström, Ulla Löfgren och Ola Sundell på Norrlandsbänken
            brukar vanligtvis skriva artiklar och göra ett och annat uttalande
            om vikten av att ha låga arbetsgivaravgifter. Jag har förstått
            det och läst dessa artiklar. Då måste jag ställa frågan: Gäller
            inte detta den mest utpräglade glesbygden? Eller är det så att
            man där skall ha höga arbetsgivaravgifter?
          </note>
          <note>
            Är det dessa människor som skall beskattas? Nej,
          </note>
          <note>
            Patrik Norinder m.fl., ni talar i en sak, men i konkret handling
            går ni motsatt väg. Ni är avslöjade. Ni vill att man skall sänka
            skatten för högavlönade, för stora aktieägare och för dem som
            har det bäst ställt, men för glesbygdens företag - jord- och skogsbruket,
            fisket och den typen av verksamhet i Norrlands inland
          </note>
          <note>
            - vill ni nu ha högre arbetsgivaravgifter.
          </note>
          <note>
            Herr talman! Jag vill rikta en uppmaning till dem som hade för
            avsikt att stödja majoriteten. Tänk om, innan det är för sent!
            Tänk om, innan ni trycker på jaknappen i dag! Om ni fullföljer
            detta skapar ni en stor besvikelse i denna del av landet, men
            det är inte bara där som det kommer att bli högre arbetsgivaravgifter.
          </note>
          <note>
            Det kan också få återverkningar på andra områden. Ta inte den
            risken!
          </note>
          <note type="speaker">
            Anf. 40 PATRIK NORINDER (m) replik:
          </note>
          <note>
            Herr talman! Låt mig först notera att socialdemokraternas företrädare
            Berit Andnor inte har begärt replik på ett sådant hårt angrepp
            som Per-Ola Eriksson gjorde. Jag vet inte riktigt vad det innebär.
          </note>
          <note type="speaker">
            Anf. 41 TREDJE VICE TALMANNEN:
          </note>
          <note>
            Repliken gäller enbart Per-Ola Eriksson.
          </note>
          <note type="speaker">
            Anf. 42 PATRIK NORINDER (m) replik:
          </note>
          <note>
            Herr talman! Per-Ola Eriksson vet mycket väl att vi försöker
            att se till helheten i vår politik, att vi har en sammanhållen
            politik. Under årens lopp har vi alltid hävdat att skatter och
            avgifter skall sänkas så att människor kan leva på sin lön. Vi
            vill komma ifrån bidragsberoendet.
          </note>
          <note>
            Att socialdemokraterna nu tar detta initiativ till att ta bort
            ett företagsstöd ligger i linje med vår politik.
          </note>
          <note>
            Men skillnaden mellan socialdemokraternas och vår politik är
            att vi samtidigt förbättrar villkoren för jordoch skogsbruket.
            Vi stöder den Björkska utredningen, och vi sänker avgifter för
            jordbruket.
          </note>
          <note>
            Jag vet inte varför Per-Ola Eriksson gick så hårt fram här. En
            orsak kan vara att han har litet dåligt samvete för alla de beslut
            som han har deltagit i tillsammans med socialdemokraterna. Han
            har varit med och höjt skatt på diesel för traktorer och skogsmaskiner
            med i storleksordningen 500 miljoner kronor. Han har höjt avdragsgränsen
            för eldragning, han har höjt bensinskatten och arbetsgivareavgifterna.
            Han har varit med på en riktig skattehöjarfest. Är det därför
          </note>
          <note>
            Per-Ola Eriksson nu går så hårt åt de 88 miljonerna som detta
            rör sig om?
          </note>
          <note>
            Vi har, som sagt, i vår politik en sammanhållen syn på detta
            och ser till att företagarna får bättre villkor. Det är inte stöd
            och bidrag som jord- och skogsbruket och företagarna i de svaga
            regionerna behöver, utan de behöver bättre villkor för företagsamhet,
            Per-
          </note>
          <note>
            Ola Eriksson.
          </note>
          <note type="speaker">
            Anf. 43 PER-OLA ERIKSSON (c) replik:
          </note>
          <note>
            Herr talman! Jag tycker att Patrik Norinder blandar bort korten,
            och det kanske jag också skulle göra om jag vore i hans kläder.
            Jag tror inte att Patrik
          </note>
          <note>
            Norinder har det så lätt i dag, när han skall vara med och höja
            arbetsgivareavgifterna. Han blandar in saneringsprogrammet, som
            har varit nödvändigt för att få
          </note>
          <note>
            Sverige på fötter. I saneringsprogrammet har ingått ett antal
            skattehöjningar men framför allt besparingar.
          </note>
          <note>
            Patrik Norinder säger att han ser till helheten i politiken.
            Men nog haltar väl den där helheten ganska betydligt, därför att
            vad ni tänker göra är att höja arbetsgivareavgifter i den del
            av landet som har den högsta arbetslösheten, de längsta avstånden,
            det kallaste klimatet, den lägsta befolkningsandelen och ett fåtal
            företag.
          </note>
          <note>
            Sedan säger Patrik Norinder att det inte är bidragsberoende han
            vill ha utan ett sparande. Men ni har ju lagt fram förslag om
            sänkta arbetsgivareavgifter i andra sammanhang. Jag vill då fråga:
            Är det att räkna som bidrag att ha lägre arbetsgivareavgifter?
          </note>
          <note>
            När ni har föreslagit lägre arbetsgivareavgifter i andra verksamheter,
            har det då varit fråga om att skapa ett bidragsberoende? Menar
            Patrik Norinder på fullt allvar att lägre arbetsgivareavgifter
            är att skapa ett bidragsberoende? I så fall är det en helt ny
            definition av lägre skatt på arbete. Patrik Norinder sitter trångt
            till i dag. Jag avundas honom inte.
          </note>
          <note type="speaker">
            Anf. 44 PATRIK NORINDER (m) replik:
          </note>
          <note>
            Herr talman! Per Ola Eriksson, jag vet inte vem som sitter trängst
            till av oss två här.
          </note>
          <note>
            När det gäller definitionen av sänkningen av socialavgifterna
            säger Riksdagens revisorer - och dem skall vi kunna lita på -
            att sänkning av socialavgifter är ett företagsstöd. När vi tar
            bort en del företagsstöd, ligger det i linje med vår politik.
            Det är ju för mycket speciella områden och verksamheter som stöden
            har införts. Den politik som vi har förordat ser till att jord-
            och skogsbrukarna och företagarna över huvud taget i de svagare
            regionerna får bättre villkor. De får bättre ekonomiska förutsättningar.
            De får möjligheter att klara sina företag - möjligheter som Per-Ola
          </note>
          <note>
            Eriksson har varit med om att försämra för företagsamheten.
          </note>
          <note>
            Jag var uppe i Norrbotten för någon vecka sedan.
          </note>
          <note>
            Där har befolkningsmängden och sysselsättningsgraden minskat,
            trots stora bidrag från staten och trots att det har förts en
            politik som Per-Ola Eriksson har stött under lång tid.
          </note>
          <note>
            Vi vill ha en helt annan politik, en politik för företagare och
            företagsamhet. Utan företagare har vi inga företag, och utan företag
            har vi heller inga arbetstagare. Tänk på det, Per-Ola Eriksson!
          </note>
          <note type="speaker">
            Anf. 45 PER-OLA ERIKSSON (c) replik:
          </note>
          <note>
            Herr talman! Patrik Norinder har svårt att förklara sig, därför
            att det som var rätt hösten 1991 när det gällde att sänka arbetsgivareavgifterna
            i Norrlands inland har 1998 blivit fel. Vad är det som har inträffat?
            Ni var ju med på detta 1991. Dessutom var ni ute i bygderna och
            försökte ta åt er äran av att arbetsgivareavgifterna sänktes.
            Men det var då det. Nu skall ni höja dem.
          </note>
          <note>
            Ni har råd med stora skattesänkningar, som ni nyligen har presenterat
            i en budgetmotion, för de grupper i samhället som har de högsta
            inkomsterna, de bästa villkoren och som kanske bor något mer centralt.
            Men ni har inte råd med 90 miljoner i lägre arbetsgivareavgifter
            till företag i Norrlands inland.
          </note>
          <note>
            Ni skulle ha varit konsekventa, men ni väljer ut vissa företag
            som inte skall få sänkningarna. Sedan talar ni om, också tillsammans
            med regeringspartiet, att lantbruket skall vara en framtidsnäring.
            Patrik
          </note>
          <note>
            Norinder, det här håller inte.
          </note>
          <note>
            En röst på Moderaterna, herr talman, är en röst på högre arbetsgivareavgifter
            i Norrlands inland. Det är ett mycket tydligt besked.
          </note>
          <note>
            (forts. 6 §)
          </note>
          <note>
            5 § Beslut rörande utskottsbetänkanden som slutdebatterats den
            29 april
          </note>
          <note>
            JoU26 Vissa miljöfrågor
          </note>
          <note>
            Mom. 1 (miljöpolitikens inriktning m.m.)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            3. res. 3 (c)
          </note>
          <note>
            Förberedande votering:
          </note>
          <note>
            74 för res. 2
          </note>
          <note>
            20 för res. 3
          </note>
          <note>
            192 avstod
          </note>
          <note>
            63 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            155 för utskottet
          </note>
          <note>
            77 för res. 2
          </note>
          <note>
            61 avstod
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 1 c, 14 fp, 1 v
          </note>
          <note>
            För res. 2: 70 m, 7 fp
          </note>
          <note>
            Avstod: 1 s, 19 c, 16 v, 16 mp, 9 kd
          </note>
          <note>
            Frånvarande: 21 s, 10 m, 7 c, 5 fp, 5 v, 2 mp, 6 kd
          </note>
          <note>
            Mom. 5 (Agenda 21-forum m.m.)
          </note>
          <note>
            1. utskottet
          </note>
          <note>
            2. res. 7 (v)
          </note>
          <note>
            Votering:
          </note>
          <note>
            244 för utskottet
          </note>
          <note>
            33 för res. 7
          </note>
          <note>
            18 avstod
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 70 m, 2 c, 23 fp, 9 kd
          </note>
          <note>
            För res. 7: 17 v, 16 mp
          </note>
          <note>
            Avstod: 18 c
          </note>
          <note>
            Frånvarande: 21 s, 10 m, 7 c, 3 fp, 5 v, 2 mp, 6 kd
          </note>
          <note>
            Mom. 9 (klimatfrågor)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. res. 11 (c, v, mp)
          </note>
          <note>
            3. utskottets hemställan med den ändring som föranleddes av bifall
            till mot. Jo757 (kd)
          </note>
          <note>
            Förberedande votering:
          </note>
          <note>
            53 för res. 11
          </note>
          <note>
            9 för mot.
          </note>
          <note>
            233 avstod
          </note>
          <note>
            54 frånvarande
          </note>
          <note>
            Kammaren biträdde res. 11.
          </note>
          <note>
            Huvudvotering:
          </note>
          <note>
            137 för utskottet
          </note>
          <note>
            62 för res. 11
          </note>
          <note>
            95 avstod
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s
          </note>
          <note>
            För res. 11: 20 c, 17 v, 16 mp, 9 kd
          </note>
          <note>
            Avstod: 2 s, 70 m, 23 fp
          </note>
          <note>
            Frånvarande: 22 s, 10 m, 7 c, 3 fp, 5 v, 2 mp, 6 kd
          </note>
          <note>
            Mom. 12 (Östersjöns miljö)
          </note>
          <note>
            1. utskottet
          </note>
          <note>
            2. res. 14 (mp)
          </note>
          <note>
            Votering:
          </note>
          <note>
            238 för utskottet
          </note>
          <note>
            16 för res. 14
          </note>
          <note>
            40 avstod
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 69 m, 7 c, 23 fp
          </note>
          <note>
            För res. 14: 16 mp
          </note>
          <note>
            Avstod: 1 m, 13 c, 17 v, 9 kd
          </note>
          <note>
            Frånvarande: 22 s, 10 m, 7 c, 3 fp, 5 v, 2 mp, 6 kd
          </note>
          <note>
            Mom. 13 (oljeletning i Skagerrak m.m.)
          </note>
          <note>
            1. utskottet
          </note>
          <note>
            2. res. 15 (mp)
          </note>
          <note>
            Votering:
          </note>
          <note>
            262 för utskottet
          </note>
          <note>
            17 för res. 15
          </note>
          <note>
            16 avstod
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 70 m, 20 c, 23 fp, 9 kd
          </note>
          <note>
            För res. 15: 1 v, 16 mp
          </note>
          <note>
            Avstod: 16 v
          </note>
          <note>
            Frånvarande: 21 s, 10 m, 7 c, 3 fp, 5 v, 2 mp, 6 kd
          </note>
          <note>
            Mom. 25 (Esbjergdeklarationen)
          </note>
          <note>
            1. utskottet
          </note>
          <note>
            2. res. 24 (v, mp)
          </note>
          <note>
            Votering:
          </note>
          <note>
            262 för utskottet
          </note>
          <note>
            33 för res. 24
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 70 m, 20 c, 23 fp, 9 kd
          </note>
          <note>
            För res. 24: 17 v, 16 mp
          </note>
          <note>
            Frånvarande: 21 s, 10 m, 7 c, 3 fp, 5 v, 2 mp, 6 kd
          </note>
          <note>
            Mom. 31 (gränsöverskridande transporter av avfall m.m.)
          </note>
          <note>
            1. utskottet
          </note>
          <note>
            2. res. 27 (mp)
          </note>
          <note>
            Votering:
          </note>
          <note>
            268 för utskottet
          </note>
          <note>
            16 för res. 27
          </note>
          <note>
            9 avstod
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 69 m, 20 c, 22 fp, 17 v
          </note>
          <note>
            För res. 27: 16 mp
          </note>
          <note>
            Avstod: 9 kd
          </note>
          <note>
            Frånvarande: 21 s, 11 m, 7 c, 4 fp, 5 v, 2 mp, 6 kd
          </note>
          <note>
            Mom. 39 (majoritetsbeslut inom EU)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. mot. K715 yrk. 5 (kd)
          </note>
          <note>
            Votering:
          </note>
          <note>
            230 för utskottet
          </note>
          <note>
            29 för mot.
          </note>
          <note>
            33 avstod
          </note>
          <note>
            57 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 68 m, 19 c, 3 fp
          </note>
          <note>
            För mot.: 20 fp, 9 kd
          </note>
          <note>
            Avstod: 17 v, 16 mp
          </note>
          <note>
            Frånvarande: 21 s, 12 m, 8 c, 3 fp, 5 v, 2 mp, 6 kd
          </note>
          <note>
            Mom. 40 (kemikaliestrategi i EU)
          </note>
          <note>
            1. utskottet
          </note>
          <note>
            2. res. 34 (v, mp)
          </note>
          <note>
            Votering:
          </note>
          <note>
            261 för utskottet
          </note>
          <note>
            33 för res. 34
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 70 m, 20 c, 23 fp, 9 kd
          </note>
          <note>
            För res. 34: 17 v, 16 mp
          </note>
          <note>
            Frånvarande: 22 s, 10 m, 7 c, 3 fp, 5 v, 2 mp, 6 kd
          </note>
          <note>
            Mom. 55 (biologisk mångfald i jordbruket m.m.)
          </note>
          <note>
            1. utskottet
          </note>
          <note>
            2. res. 41 (v, mp)
          </note>
          <note>
            Votering:
          </note>
          <note>
            259 för utskottet
          </note>
          <note>
            34 för res. 41
          </note>
          <note>
            1 avstod
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 68 m, 19 c, 23 fp, 9 kd
          </note>
          <note>
            För res. 41: 1 m, 17 v, 16 mp
          </note>
          <note>
            Avstod: 1 c
          </note>
          <note>
            Frånvarande: 21 s, 11 m, 7 c, 3 fp, 5 v, 2 mp, 6 kd
          </note>
          <note>
            Lennart Hedquist (m) anmälde att han avsett att rösta ja men
            markerats ha röstat nej.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JoU22 Ändringar i foderlagen, m.m.
          </note>
          <note>
            Mom. 3 (förslaget om ändring av 4 § lagen
          </note>
          <note>
            [1985:295] om foder)
          </note>
          <note>
            1. utskottet
          </note>
          <note>
            2. res. 1 (v, mp)
          </note>
          <note>
            Votering:
          </note>
          <note>
            261 för utskottet
          </note>
          <note>
            33 för res. 1
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 70 m, 20 c, 22 fp, 9 kd
          </note>
          <note>
            För res. 1: 17 v, 16 mp
          </note>
          <note>
            Frånvarande: 21 s, 10 m, 7 c, 4 fp, 5 v, 2 mp, 6 kd
          </note>
          <note>
            Lennart Hedquist (m) anmälde att han avsett att rösta ja men
            markerats ha röstat nej.
          </note>
          <note>
            Mom. 4 (förslaget om ändring av 13 § lagen
          </note>
          <note>
            [1985:295] om foder)
          </note>
          <note>
            Kammaren hade att ta ställning till utskottets förslag om ändring
            av 13 § lagen om foder. Ändringsförslaget innefattade överlåtelse
            av myndighetsutövning till
          </note>
          <note>
            EG:s insitutioner.
          </note>
          <note>
            För bifall härtill krävdes att riksdagens beslut fattades antingen
            med tre fjärdedels majoritet eller i den ordning som gäller för
            stiftande av grundlag.
          </note>
          <note>
            Av förslaget framgick att lagen önskades bli antagen i ett enda
            beslut. För bifall härtill krävdes således att minst tre fjärdedelar
            av de röstande förenade sig om beslutet. Beslut fattades genom
            omröstning med omedelbar rösträkning.
          </note>
          <note>
            Votering:
          </note>
          <note>
            260 för bifall
          </note>
          <note>
            31 för avslag
          </note>
          <note>
            1 avstod
          </note>
          <note>
            57 frånvarande
          </note>
          <note>
            Tredje vice talmannen konstaterade att minst tre fjärdelar av
            de röstande hade röstat ja och kammaren hade bifallit utskottets
            hemställan.
          </note>
          <note>
            Partivis fördelning av rösterna:
          </note>
          <note>
            För bifall: 140 s, 70 m, 18 c, 22 fp, 1 v, 9 kd
          </note>
          <note>
            För avslag: 2 c, 14 v, 15 mp
          </note>
          <note>
            Avstod: 1 v
          </note>
          <note>
            Frånvarande: 21 s, 10 m, 7 c, 4 fp, 6 v, 3 mp, 6 kd
          </note>
          <note>
            Ragnhild Pohanka (mp) anmälde att hon avsett att rösta nej men
            markerats som frånvarande.
          </note>
          <note>
            Mom. 7 (avgifter)
          </note>
          <note>
            1. utskottet
          </note>
          <note>
            2. res. 4 (c, v)
          </note>
          <note>
            Votering:
          </note>
          <note>
            192 för utskottet
          </note>
          <note>
            47 för res. 4
          </note>
          <note>
            54 avstod
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 15 m, 2 c, 23 fp, 12 mp
          </note>
          <note>
            För res. 4: 18 c, 17 v, 3 mp, 9 kd
          </note>
          <note>
            Avstod: 54 m
          </note>
          <note>
            Frånvarande: 21 s, 11 m, 7 c, 3 fp, 5 v, 3 mp, 6 kd
          </note>
          <note>
            Lennart Hedquist (m) anmälde att han avsett att avstå från att
            rösta men markerats ha röstat ja.
          </note>
          <note>
            Per-Ola Eriksson (c) anmälde att han avsett att rösta nej men
            maerkerats ha röstat ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            FiU17 Avveckling av allemanssparreglerna
          </note>
          <note>
            Mom. 1
          </note>
          <note>
            Kammaren biföll utskottets hemställan.
          </note>
          <note>
            Mom. 2 (reglering av förbud mot uttagsavgifter)
          </note>
          <note>
            1. utskottet
          </note>
          <note>
            2. res. (v)
          </note>
          <note>
            Votering:
          </note>
          <note>
            278 för utskottet
          </note>
          <note>
            17 för res.
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 70 m, 20 c, 23 fp, 16 mp, 9 kd
          </note>
          <note>
            För res.: 17 v
          </note>
          <note>
            Frånvarande: 21 s, 10 m, 7 c, 3 fp, 5 v, 2 mp, 6 kd
          </note>
          <note>
            FiU18 Riksdagens revisorers åtsredovisning för
          </note>
          <note>
            1997
          </note>
          <note>
            Kammaren biföll utskottets hemställan.
          </note>
          <note>
            FiU19 Riksbankens förvaltning år 1997
          </note>
          <note>
            Kammaren biföll utskottets hemställan.
          </note>
          <note>
            FiU21 Förstärkt tillsyn över börser
          </note>
          <note>
            Mom. 1 (börsmedlemskap)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            196 för utskottet
          </note>
          <note>
            70 för res. 1
          </note>
          <note>
            29 avstod
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 20 c, 2 fp, 17 v, 16 mp, 1 kd
          </note>
          <note>
            För res. 1: 70 m
          </note>
          <note>
            Avstod: 21 fp, 8 kd
          </note>
          <note>
            Frånvarande: 21 s, 10 m, 7 c, 3 fp, 5 v, 2 mp, 6 kd
          </note>
          <note>
            Göran Hägglund (kd) anmälde att han avsett att avstå från att
            rösta men markerats ha röstat ja.
          </note>
          <note>
            Mom. 2 (förbud att inregistrera eller notera börsens egna aktier)
          </note>
          <note>
            1. utskottet
          </note>
          <note>
            2. res. 3 (v)
          </note>
          <note>
            Votering:
          </note>
          <note>
            276 för utskottet
          </note>
          <note>
            17 för res. 3
          </note>
          <note>
            1 avstod
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 70 m, 20 c, 22 fp, 15 mp, 9 kd
          </note>
          <note>
            För res. 3: 17 v
          </note>
          <note>
            Avstod: 1 mp
          </note>
          <note>
            Frånvarande: 21 s, 10 m, 7 c, 4 fp, 5 v, 2 mp, 6 kd
          </note>
          <note>
            Mom. 3
          </note>
          <note>
            Kammaren biföll utskottets hemställan.
          </note>
          <note>
            6 § (forts. från 4 §) Regional tillväxt - för arbete och välfärd
            (forts. AU11)
          </note>
          <note type="speaker">
            Anf. 46 LENNART ROHDIN (fp) replik:
          </note>
          <note>
            Fru talman! Det är roligt att få tala inför en så här stor publik.
            Det var det inte under debatten.
          </note>
          <note>
            Jag välkomnar naturligtvis att åtminstone en av de två norrbottningar
            som har hört till arkitekterna bakom de gångna årens politik när
            det gäller arbete och tillväxt deltar i dagens debatt. Det hade
            varit ännu bättre om det hade varit två, men det är ju inte Per-
          </note>
          <note>
            Ola Erikssons fel.
          </note>
          <note>
            Den politiken tror jag att Per-Ola Eriksson i dag hade tillfälle
            att höra regeringspartiets talesman, Berit
          </note>
          <note>
            Andnor, lovsjunga som en stor framgång.
          </note>
          <note>
            Jag vill då fråga Per-Ola Eriksson om han också ser det som en
            stor framgång för den förda politiken att - som jag sade i mitt
            anförande - det i dag faktiskt är 10 000 färre kvinnor som har
            jobb i jämställdhetsministerns hemlän än när Börje Hörnlund för
            fyra år sedan lämnade över ansvaret för arbetsmarknadsoch regionalpolitiken.
          </note>
          <note type="speaker">
            Anf. 47 PER-OLA ERIKSSON (c) replik:
          </note>
          <note>
            Fru talman! Jag vill till Lennart Rohdin säga att jag beklagar
            att jag inte hade möjlighet att höra hans anförande. Jag var upptagen
            av andra aktiviteter här i huset. Men jag skall med stort intresse
            läsa protokollet.
          </note>
          <note>
            Det är bra att Lennart Rohdin kämpar för sitt län.
          </note>
          <note>
            Jag kan inte de exakta siffrorna för olika län vad gäller sysselsättningsutvecklingen.
            Jag vet inte hur det är i Gävleborgs län i detalj. Men under de
            senaste åren har Sverige gått från en ekonomi i svår obalans till
            en ekonomi i balans och numera överskott i de offentliga finanserna.
            Det är förstås en mycket stor framgång.
          </note>
          <note>
            Det har krävts uppoffringar av många. Jag beklagar att det parti
            som Lennart Rohdin representerar inte har varit med och tagit
            det ansvaret för att få Sverige på grön kvist igen.
          </note>
          <note>
            Sedan kan det vara så att många av de besparingar som vi har
            varit tvingade till har slagit hårt mot olika grupper. Det vet
            vi. Det kan ju tänkas att kvinnors sysselsättning i Gävleborgs
            län har varit mindre god.
          </note>
          <note>
            Jag skall läsa på statistiken, men jag har inte något exakt svar.
            Säkert kan Lennart Rohdin bättre redogöra för hur det är med hemmasiffrorna.
          </note>
          <note>
            Sammantaget vill jag ändå säga att utan budgetsanering och utan
            en politik för lägre räntor, låg inflation och fasthet i ekonomin
            skulle nog Gävleborgs län ha stått sig väldigt mycket sämre i
            dag än vad länet nu gör. Länet har nu goda möjligheter tack vare
            att finanserna är sundare. Det kommer också långsiktigt kvinnorna
            i Lennart Rohdins län till del.
          </note>
          <note type="speaker">
            Anf. 48 LENNART ROHDIN (fp) replik:
          </note>
          <note>
            Fru talman! I mitt anförande pekade jag på att
          </note>
          <note>
            SCB:s kvartalsrapport från första kvartalet 1998 visar att över
            praktiskt taget hela landet och framför allt i samtliga Norrlandslän
            är i dag betydligt färre människor sysselsatta än för fyra år
            sedan när Börje Hörnlund lämnade över ansvaret för den förda politiken
            när det gäller arbete och regional utveckling.
          </note>
          <note>
            Allra mest påtagligt är detta när det gäller kvinnorna. I mitt
            anförande pekade jag på att i Gävleborgs län, där jämställdhetsministern
            står överst på riksdagslistan i höst, är läget allra sämst för
            kvinnorna.
          </note>
          <note>
            Jag tycker därför att det är litet konstigt att man kan se det
            som en stor framgång för den förda politiken att det är färre
            jobb nu än det var när Centerpartiet och Folkpartiet tillsammans
            verkade för fler jobb i det här landet.
          </note>
          <note>
            Jag tror i och för sig att Per-Ola Eriksson innerst inne håller
            med mig om detta. Jag tror kanske t.o.m.
          </note>
          <note>
            att han är mer bekymrad än vad regeringspartiets företrädare
            var över hur illa de gångna fyra åren har slagit mot kvinnors
            sysselsättning i hela Norrland.
          </note>
          <note type="speaker">
            Anf. 49 PER-OLA ERIKSSON (c) replik:
          </note>
          <note>
            Fru talman! Jag börjar förstå att Lennart Rohdin är ute efter
            att jag skall sätta betyg på honom och Ulrica
          </note>
          <note>
            Messing. Jag tänker inte gå i den fällan. Jag skall inte betygsätta
            vare sig den ena eller den andra. Om Lennart Rohdin känner behov
            av att föra debatt med den minister som har ansvar för jämställdhetsfrågor
            finns det rikliga möjligheter i andra sammanhang. Får jag bara
            säga att jag har mycket stort förtroende för Ulrica Messing som
            person och som politiker.
          </note>
          <note>
            Sedan skall vi komma ihåg att 90-talet har inneburit betydande
            besparingar i ekonomin. I vissa delar av landet har det kanske
            slagit hårt beroende på att kommuner och landsting har tvingats
            spara. Det har varit obalans i kommunernas ekonomi. Besparingarna
            har självfallet slagit hårt mot skolan, vården och omsorgen, där
            väldigt många kvinnor också arbetar.
          </note>
          <note>
            Det är just mot den bakgrunden, när vi ser att det finns pengar,
            som vi har satsat kraftiga resurser sedan
          </note>
          <note>
            1997. Vi fortsätter under 1998 och bygger vidare under 1999 och
            2000. Och det är bra.
          </note>
          <note>
            Jag är också glad över att konstatera att Folkpartiet till sist
            hamnade rätt i frågan och gav Centern och
          </note>
          <note>
            Socialdemokraterna stöd för de satsningar som görs på kommuner
            och landsting.
          </note>
          <note>
            Jag läste ett uttalande för en tid sedan från ledaren för det
            parti som Lennart Rohdin representerar.
          </note>
          <note>
            När vi gick ut och sade att vi ville ge mera pengar till vården,
            skolan och omsorgen var Lars Leijonborg tveksam till om det behövdes
            mera pengar. Man har nu kommit på bättre tankar och biträder dessa
            medel.
          </note>
          <note>
            Jag tycker att det är bra. Om Lennart Rohdin inte tror mig, kan
            han läsa en tidning som varje vecka kommer i våra fack, Nu, som
            har partibeteckningen m. Där finns ett uttalande från Lars Leijonborg
            om att han har kommit på bättre tankar. Det gör att vi nu också
            kan värna om kvinnornas sysselsättning.
          </note>
          <note type="speaker">
            Anf. 50 BENGT HURTIG (v):
          </note>
          <note>
            Fru talman! Under de senaste åren har skogslänen förlorat ungefär
            31 000 invånare. Under det föregående året rörde det sig om ungefär
            13 000 invånare. Det är klart att det här är en kris för regionalpolitiken.
            Jag tycker inte heller att den på något sätt är förvånande. I
          </note>
          <note>
            början av 90-talet gjordes rätt stora satsningar på storstadsområdena
            för att dessa skulle bli starka regioner i konkurrens med Europeiska
            unionens motsvarande regioner. Det storsatsades på E 4, E 6 och
            E 3, på Öresundsbro, Dennispaket, Adelsohnpaket, snabbtåg, forskning,
            högskolor, kultur osv. I stort sett rörde det sig om ungefär 100
            miljarder kronor.
          </note>
          <note>
            Det är klart att detta har gett bättre förutsättningar för dessa
            storstadsområden, som man har hoppats skulle bli drivkrafter för
            en tillväxt som skulle komma också andra landsdelar till godo.
            Så har dock inte blivit fallet, utan det har i stället gått bakåt.
          </note>
          <note>
            Om vi ser på de regionala obalanserna i delar av
          </note>
          <note>
            Europa där man inte har satsat på regionalpolitik på det sätt
            som de nordiska länderna gjort sedan början av 60-talet, finner
            vi att de regionala obalanserna där är ofantligt mycket större.
            Om vi delar upp Europa i regioner om ungefär en miljon invånare,
            visar det sig att de svagaste regionerna har en BNP per capita
            som är ungefär en tredjedel eller en fjärdedel av de rikaste regionernas.
            I Sverige är motsvarande skillnad 10-
          </note>
          <note>
            15 %.
          </note>
          <note>
            Mot den bakgrunden kan man säga att satsningarna på offentlig
            verksamhet och regionalpolitik har varit relativt framgångsrika,
            även om det nu har förekommit bakslag.
          </note>
          <note>
            Inför folkomröstningen 1994 om EU-
          </note>
          <note>
            medlemskapet basunerades det i Riksskatteverkets broschyr ut
            att vi skulle fortsätta med vår egen regionalpolitik och att Sverige
            dessutom skulle få 13 miljarder kronor extra i regionalstöd under
            den första perioden. När vi nu läser vad som står på s. 62-63
            i betänkandet låter det annorlunda. Nu bestäms stödområdesindelningen
            av EG-kommissionens regler, och det framhålls att riksdag och
            regering har mycket begränsade möjligheter att påverka detta.
          </note>
          <note>
            Dessutom har, på grund av olika trögheter, det verkliga återflödet
            av pengar blivit långt mindre än vad man lovade det svenska folket
            före folkomröstningen. Enligt den redovisning som vi har fått
            i EU-
          </note>
          <note>
            nämnden rör det sig om totalt 15-16 miljarder lägre återflöde
            än vad man hade utlovat från början.
          </note>
          <note>
            Kommissionen bestämmer inte bara stödområden utan också vilken
            typ av stöd som kan godkännas och vilka stödnivåer som är acceptabla.
            Trots att Sverige före EU-medlemskapet i EU-anpassningens anda
            krympte regionalpolitiken, tycks det nu inte räcka. Jag har därför
            svårt att förstå utskottsmajoritetens flata accepterande av denna
            strävan att detaljreglera den nationella regionalpolitiken. Självfallet
            måste Sverige under hänvisning till subsidiaritetsprincipen kunna
            föreslå att beslutsmakten blir mer nationell. Inte är det väl
            tänkt att EU:s lagstiftning skall vara oförändrad i evighet?
          </note>
          <note>
            Vi bör också beakta att kritiken från EU:s egen revisionsrätt
            och Riksdagens revisorer av strukturfondsverksamheten är tämligen
            hård.
          </note>
          <note>
            När det gäller yrkandena från flera motionärer om återföring
            av en del av avkastningen från vattenkraftsvinster är utskottsmajoritetens
            huvudargument att förslagen tidigare avvisats. Någon sakargumentation
            förs inte. Resurserna till regionalpolitiken skall tas ur de samlade
            resurserna, heter det.
          </note>
          <note>
            De bygdemedel som tillför Norrbottens län ca 50
          </note>
          <note>
            miljoner kronor per år regleras sedan lång tid tillbaka av vattenlagen.
            Staten har accepterat principen att man har rätt till viss ersättning
            för de förluster som vattenkraftsutbyggnaden har medfört i vissa
            områden.
          </note>
          <note>
            Det är länge sedan reglerna för bygdemedel senast sågs över,
            och riksdagen kunde här ha tagit ett initiativ, men utskottet
            väljer att inte ens argumentera.
          </note>
          <note>
            Enligt rapporterna från skogsvårdsstyrelserna och den särskilda
            utvärdering som gjorts av skogspolitiken är det uppenbart att
            skogsvårdsåtgärder som röjning och förstagallring kraftigt har
            minskat i privatskogsbruket. Också skogsodling och upprustning
            av restskogsarealer har minskat. Detta beror på att sådana åtgärders
            lönsamhet faller ut kanske först efter flera generationer. Det
            innebär också att man i framtiden kommer att ha en låg timmerandel,
            glesa skogar och dålig lönsamhet. Därmed kan också miljömålen
            drabbas.
          </note>
          <note>
            Jag föreslår därför i motion A45 att arbetsmarknadsmedel skulle
            kunna användas i större utsträckning inom skogsvården i samfinansiering
            med privata intressen för att få upp skogsvården till en rimlig
            nivå.
          </note>
          <note>
            Utskottet avfärdar detta bara med att sådant redan kan förekomma,
            men det går ju inte på grund av de volymmål som anges i dagens
            arbetsmarknadspolitik.
          </note>
          <note>
            Eftersom Norrbottens län inte haft nog med arbetsplatser för
            att nå upp till dessa volymmål, har man i själva verket fått skicka
            tillbaka ca 350 miljoner kronor av arbetsmarknadsmedel som skulle
            ha kunnat användas till sysselsättningsbidrag inom skogsvården.
          </note>
          <note>
            Också här hade det funnits utrymme för ett ställningstagande
            från utskottet för att markera att man måste få till stånd en
            effektivare användning av dessa medel.
          </note>
          <note>
            Det är alldeles uppenbart att i en öppen marknadsekonomi som
            den som vi nu genom den inre marknaden är en del av skapar ett
            tryck som kan ge ökade regionala obalanser. År 1985, när beslutet
            om den inre marknaden fattades, konstaterade den regionalpolitiskt
            ansvarige i EU, Peter Schmidhuber, följande:
          </note>
          <note>
            "Skapandet av den inre marknaden med borttagande av fysiska tekniska
            och skattemässiga barriärer som ännu existerar mellan länderna
            kommer tveklöst att ge upphov till dynamiska effekter som stimulerar
            tillväxt, men också hotar regioner som inte kan svara med tillräcklig
            kraft."
          </note>
          <note>
            Jag tycker att detta är en utmärkt formulering, som innebär att
            regionalpolitiken måste intensifieras. Det bästa med propositionen
            och betänkandet är kanske att vi förhoppningsvis får en ordentlig
            utredning om den framtida regionalpolitiken.
          </note>
          <note type="speaker">
            Anf. 51 EWA LARSSON (mp):
          </note>
          <note>
            Fru talman! Jag vill börja med att yrka bifall till reservation
            48 under mom. 27.
          </note>
          <note>
            Per-Ola Eriksson efterlyste människor från storstäderna här i
            debatten, och jag kan tala om att det nu står en stockholmare
            i talarstolen och pratar om regionalpolitik. Tidigare har vi haft
            ett huvudanförande av en göteborgare, och efter mig kommer en
            norrländska.
          </note>
          <note>
            Fru talman! I propositionen Regional tillväxt - för arbete och
            välfärd ges en vision om kulturell utveckling och ökad tillgänglighet.
            Bra! Äntligen ett erkännande av att kultur är en betydelsefull
            faktor för regional utveckling. Som Miljöpartiet ser det är också
            kulturpolitik en del av arbetet för ett bättre samhälle.
          </note>
          <note>
            Det gäller utbildning, fritid, vård, boende och arbete.
          </note>
          <note>
            Kulturpolitik inverkar självfallet även på planering och utformning
            av den fysiska miljön, landskapsvård, miljövård och kulturvård.
            Nu betonar regeringen att en rik och stimulerande kulturmiljö
            och ett rikt kulturutbud är viktiga konkurrensmedel för en regions
            attraktion. Detta är, fru talman, musik i våra öron.
          </note>
          <note>
            Många småföretag har direkt anknytning till kultursektorn. Exempelvis
            skulle en kraftfull satsning inom byggnadsvården innebära arbete
            för projektörer, byggnadsarbetare, antikvarier, byggfirmor, entreprenörer.
            Kunskap om ett miljöriktigt förhållningssätt inom byggsektorn
            skulle få en chans att utvecklas.
          </note>
          <note>
            Områden att prioritera där en satsning kan få avgörande betydelse
            för ett samhälles fortlevnad är fäbodar, samisk bebyggelse, vissa
            gamla industrimiljöer, fiskelägen och jordbruksbyggnader som t.ex.
          </note>
          <note>
            gamla smedjor och lador. Men det finns så mycket mer. Gammal
            kunskap behöver integreras med vårt nya sätt att leva med miljöriktiga
            och estetiskt förankrade nya och gamla former.
          </note>
          <note>
            Fru talman! Var finns då förslaget till sysselsättningsfrämjande
            åtgärder inom detta område? Vi kan inte se det. 1 miljon av utskottets
            50 miljoner skulle ge arbete med att fantastiskt mervärde i kringeffekter,
            ökad kunskap, skönhet och glädje över hela landet.
          </note>
          <note>
            Riksantikvarieämbetet har ett program som kostar omkring 700
            miljoner. Satsa åtminstone den summan.
          </note>
          <note>
            Vackra ord bör följas av kronor och ören.
          </note>
          <note>
            I propositionen lyfter regeringen fram lokala och regionala utvecklingsprojekt
            för teater, dans, musik, litteratur och bildkonstnärer. Regeringen
            lyfter också fram museiområdet som ett exempel på att stärka den
            regionala utvecklingen. Dessa projekt skall skapa förutsättningar
            för en bärkraftig kulturell infrastruktur. Det är bra! säger Miljöpartiet.
            Men vi vill också i sammanhanget påpeka det olämpliga i att förändra
            bidragssystemet så att statligt stöd dras in till förmån för projekt
            som beslutas på central nivå. Det kallar vi centralisering.
          </note>
          <note>
            Kunskaper om konstnärer och konstutövandet finns främst lokalt
            i län och region. Det är också lokalt som samarbetsprojekt skall
            utvecklas. Vi vill också påtala det klart olämpliga i att dra
            in pengar från landets länsmusik. Det leder också till centralisering
            och tvingar frilansande musiker till huvudstaden,
          </note>
          <note>
            Göteborg och Malmö. Det är en tvärtompolitik mot stipulerad intention.
          </note>
          <note>
            Fru talman! Miljöpartiet vill tilldela skolan dess rättmätiga
            roll som vår i särklass största kulturinstitution. Kommunala musikskolor
            och kulturskolor har en avgörande betydelse för om barn får möjlighet
            att spela ett instrument, spela teater, dansa, m.m. Denna möjlighet
            måste ges oavsett var de bor i landet. Då vi i dag talar om integration
            i samhället vill Miljöpartiet framhålla att sång, musik och dans
            inte bara är gränsöverskridande i vårt inre utan även bär med
            sig ett överskridande av gränser när det gäller vår etniska bakgrund,
            ålder och kön.
          </note>
          <note>
            Den som nu inte förstår vad jag menar tycker jag skall besöka
            Berwaldhallen i kväll där det är premiär på ett unikt folkmusiksamarbete.
            En del säger, fru talman, att de arbetar för fred med ett EU-projekt
            som försvaras med polis och taggtråd. Folket tycks vara dess fiende.
            En del arbetar med fred tillsammans med folket och de olika folkens
            musiktraditioner. De skapar tillsammans delaktighet i honnörsord.
            Gissa vilket projekt jag tror har bestående värde för framtiden!
          </note>
          <note>
            Folkmusikfesten drar sedan vidare till Skarpnäck,
          </note>
          <note>
            Tensta, Falun, Siljan och på en mängd ställen över hela landet
            under sommaren. Det går bara inte att missa.
          </note>
          <note>
            Fru talman! I dag anses musik vara den konstform som når flest
            människor. Som nummer två kommer film. Miljöpartiet vill framhålla
            vikten av att vi i Sverige utvidgar möjligheterna för fler att
            göra egen film.
          </note>
          <note>
            Genom att göra det möjligt för oberoende filmare att utvecklas
            kan vi öka grunden för en produktion av svensk kvalitetsfilm.
            Miljöpartiet föreslår också att en oberoende utvecklingsfond bildas
            i syfte att öka kompetens och filmtradition i hela landet.
          </note>
          <note type="speaker">
            Anf. 52 AGNETA BRENDT (s):
          </note>
          <note>
            Fru talman! För ett tiotal år sedan myntades begreppet: Hela
            Sverige skall leva! För mig som kommer från ett län som drabbats
            hårt av bl.a. strukturrationalisering inom den tunga basindustrin,
            vilken lett till arbetslöshet och utflyttning, känns det därför
            mycket tillfredsställande att konstatera att regeringen i sin
            proposition understryker att regionalpolitiken i fortsättningen
            måste bedrivas med än större kraft för att stödja utvecklingen
            i de regioner som är särskilt utsatta och ge dem förutsättningar
            för utveckling och tillväxt som är mer likvärdig de i andra regioner.
          </note>
          <note>
            Det handlar med andra ord om att verkligen satsa på att hela
            Sverige skall leva. Jag hoppas naturligtvis att det skall leda
            till att de ungdomar som i dag växer upp i mitt hemlän skall kunna
            resa ut i Sverige och
          </note>
          <note>
            Europa och även till andra delar av världen för att utbilda sig
            och skaffa sig erfarenheter, men att de sedan om de så önskar
            skall kunna återvända till hemorten för att arbeta på samma sätt
            som vi i min generation hade möjlighet att göra.
          </note>
          <note>
            Satsningar på infrastrukturområdet har alltid haft stor betydelse
            för regionalpolitiken. De satsningar som görs från regeringens
            sida är positiva liksom satsningarna på utbildningsområdet och
            glesbygdsoch landsbygdspolitiken. Det är dessutom med stor tillfredsställelse
            jag kan konstatera att bl.a. vårt län ges möjlighet att bedriva
            försöksverksamhet med friare användning av arbetsmarknadspolitiska
            medel.
          </note>
          <note>
            Infrastruktursatsningar på vägar och järnvägar är positiva för
            oss som bor i de glesare befolkade delarna av landet. E 4:an,
            som går längs kusten genom vårt län, är pulsådern för trafiken
            till Norrland. På några ställen finns mycket besvärliga flaskhalsar
            som leder till köbildning, farliga omkörningar och alltför ofta
            svåra trafikolyckor med dödsfall som följd.
          </note>
          <note>
            En mycket besvärlig sträcka har varit förbifarten i vårt nordliga
            grannlän Västernorrland. Det är därför positivt att regeringen
            tidigarelägger förberedelsearbetet för en ny förbifart vid Sundsvall.
            För närvarande pågår ombyggnad av sträckan Söderhamn-Enånger vilken
            beräknas blir klar år 1999 eller tidigt under år
          </note>
          <note>
            2000.
          </note>
          <note>
            Kvar att åtgärda blir då sträckan Enånger-
          </note>
          <note>
            Hudiksvall där ombyggnaden i Vägverkets nationella plan beräknas
            påbörjas år 2002. Vi anser att även detta projekt borde tidigareläggas
            så att det startar år
          </note>
          <note>
            2000, vilket skulle innebära att hela sträckan åtgärdades i ett
            sammanhang. En i sin helhet ny- och ombyggd E 4 utefter södra
            Norrlandskusten har stor betydelse både för regional balans och
            för trafiksäkerheten. Den nya förbifarten vid Sundsvall skulle
            på ett naturligt sätt falla in och fullständiga E 4:ans nödvändiga
            standardhöjning.
          </note>
          <note>
            Andra flaskhalsar längs E 4:an finns på sträckan
          </note>
          <note>
            Hedeby-Uppsala. De innebär ökad miljöbelastning, minskad trafiksäkerhet
            och förlängda transporttider.
          </note>
          <note>
            Ombyggnaden av sträckan bör ha hög prioritet liksom utbyggnaden
            av dubbelspår på Ostkustbanan mellan
          </note>
          <note>
            Gamla Uppsala och Gävle. Gävleborg, som är ett mellanlän, behöver
            alla möjliga infrastrukturåtgärder för att trafiken norröver skall
            flyta på ett bra sätt. En bra infrastruktur kommer också att innebära
            att den tillgängliga arbetsmarknaden ökar för människorna i vårt
            län.
          </note>
          <note>
            Regeringen aviserar även en tidigareläggning av snabbtågsförbindelsen
            mellan Stockholm och Östersund. Det är ett utmärkt och efterlängtat
            förslag vad gäller vårt län men på en punkt råder det oklarhet.
            Det handlar då om vilken sträckning som snabbtågsförbindelsen
            mellan Gävle och Östersund skall ha. När vi studerat Banverkets
            förslag till snabbtågsanpassning på sträckan Stockholm-Östersund
            har vi tolkat det så att det är sträckningen Stockholm-Gävle-
          </note>
          <note>
            Bollnäs-Ljusdal-Ånge-Östersund som avses.
          </note>
          <note>
            När SJ yttrade sig till Banverket betonades angelägenheten av
            att snabbtågsanpassningen sker över
          </note>
          <note>
            Bollnäs och Ljusdal. Men senare har SJ aviserat att man vill
            köra snabbtåget på sträckan Stockholm-
          </note>
          <note>
            Östersund via Sundsvall. En sådan sträckning skulle gå stick
            i stäv med andan i propositionen. Det handlar ju där om en regional
            tillväxt för inlandskommunerna och för utsatta delar av vårt land.
            Den förbättring av utvecklingsmöjligheterna för våra inlandskommuner
          </note>
          <note>
            Bollnäs och Ljusdal som skulle bli följden av snabbtågsutbyggnaden
            - om denna beslutas enligt Banverkets förslag - raseras om avsikten
            är att köra tåget via
          </note>
          <note>
            Sundsvall. Vi menar därför att riksdagen tydligt bör markera
            att snabbtågsförbindelsen på sträckan Stockholm-Östersund skall
            gå via Norra stambanan.
          </note>
          <note>
            Vidare är det mycket positivt att regeringen avser att avsätta
            1 500 högskoleplatser för distansutbildning och decentraliserad
            utbildning, främst inom stödområde 1 och på långt avstånd från
            universitet och högskola. Det gäller då också IT-baserad distansundervisning
            inom områden som är särskilt angelägna ur regionalpolitisk synvinkel
            och där utbildningen inte kan väntas komma till stånd på annat
            sätt. Decentraliserad utbildning och distansutbildning är av mycket
            stor betydelse för ett län som vårt.
          </note>
          <note>
            Fru talman! Regeringens satsning på kunskapslyftet har varit
            mycket framgångsrik och har bl.a. lett till att kvinnor som friställts
            i kommuner och landsting har påbörjat en vidareutbildning för
            att ha möjlighet att konkurrera på den framtida arbetsmarknaden.
          </note>
          <note>
            Problemet för dessa kvinnor är att de, efter att ha läst in gymnasiekompetens
            på hemorten, inte har möjlighet att fortsätta med högskolestudier
            eftersom deras familjeförhållanden ofta gör det omöjligt att flytta.
          </note>
          <note>
            T.o.m. den traditionella distansutbildningen kan vara problematisk
            att genomföra. Med dagens teknik är det nu möjligt, för att nå
            de stora grupperna ortsbundna vuxna i framför allt glesbygd, att
            flytta högskolan till studenterna - inte tvärtom.
          </note>
          <note>
            I början av 1990-talet inleddes ett försök bland kommunerna i
            Hälsingland för att ge utbildning via videokonferenser. I dag
            ingår ett femtiotal kommuner
          </note>
          <note>
            - det gäller då i stort sett hela landet - i samarbetet.
          </note>
          <note>
            Vi har kunnat konstatera att distansutbildningar förlagda till
            lokala studiemiljöer når nya målgrupper som traditionellt inte
            påbörjar högskolestudier. För två tredjedelar av de studerande
            har studiecentrum varit inkörsporten till högre studier. Det har,
            som jag tidigare sagt, gällt ortsbundna vuxna, yrkesarbetande
            som behövt höja sin kompetens, kvinnor och unga människor som
            kommer från hem som saknar högskoletradition och som det i allmänhet
            varit svårt att rekrytera till traditionell högskoleutbildning.
          </note>
          <note>
            Vi förutsätter att ytterligare resurser, i form av högskoleplatser
            avsatta för distansutbildning, på sikt också kommer vårt län till
            del så att vi i samverkan med Delegationen för IT-baserad distansutbildning
            och Utvecklingscentrum i Härnösand kan vidareutveckla modeller
            för behovsanpassad distansutbildning.
          </note>
          <note>
            Fru talman! Jag yrkar bifall till hemställan i arbetsmarknadsutskottets
            betänkande och till regeringens förslag om regionalpolitiska satsningar
            som kommer att innebära att näringslivet i alla delar av
          </note>
          <note>
            Sverige får möjlighet till en positiv utveckling.
          </note>
          <note>
            I detta anförande instämde Axel Andersson (s).
          </note>
          <note type="speaker">
            Anf. 53 LENNART ROHDIN (fp) replik:
          </note>
          <note>
            Fru talman! Agneta Brendt tog bl.a. upp frågan om den påskyndade
            snabbtågsförbindelsen Stockholm-Östersund. Jag konstaterar att
            vi är rörande överens i den frågan. Två, kanske rent av tre, av
            oss här på länsbänken har i olika debatter med kommunikationsministern
            försökt att få ett entydigt besked från regeringen i den frågan
            men det har inte gått att få ett sådant besked. På t.ex. frågan
            om detta med att snabbtåget skall stanna i Gävleborgs län fick
            vi för någon vecka sedan svaret: Ett snabbtåg som stannar för
            ofta är inget snabbtåg. Detta är väl något illavarslande.
          </note>
          <note>
            Nu säger Agneta Brendt, i likhet med många andra motionärer på
            Gävleborgsbänken, att det är önskvärt att få ett klart uttalande
            från riksdagens sida om att den här snabbtågsförbindelsen skall
            gå längs Norra stambanan och att snabbtågen skall stanna på lämpliga
            ställen, bl.a. i Gävleborgs län. På den punkten säger utskottsbetänkandet
            ingenting. Däremot finns det i utskottets betänkande en reservation
            från Kjell
          </note>
          <note>
            Ericsson och Elver Jonsson som är väldigt tydlig på den punkten.
            Jag inbjuder därför Agneta Brendt och övriga på Gävleborgsbänken
            att senare i dag när det blir dags för votering ansluta sig till
            nämnda reservation.
          </note>
          <note type="speaker">
            Anf. 54 BERTIL PERSSON (m):
          </note>
          <note>
            Fru talman! Först några kommentarer.
          </note>
          <note>
            Det är alldeles uppenbart att ingen i denna kammare har läst
            Storstadsutredningen. Då hade man nämligen vetat att de allra
            största problemen, den allra största utsattheten och den allra
            största arbetslösheten inte finns i Norrlands inland, utan i Stockholms,
            Göteborgs och Malmös utsatta förorter. Detta ger debatten en viss
            relief.
          </note>
          <note>
            Man går också ifrån själva grundproblemet, nämligen att vi befinner
            oss i det nya Fattigsverige. I EU
          </note>
          <note>
            är det bara Spanien, Portugal och Grekland som har ett lägre
            välstånd än vi i Sverige. Vi har ramlat ned till artonde plats
            i OECD:s välfärdsliga. Sådant sker naturligtvis inte utan att
            det får konsekvenser.
          </note>
          <note>
            Sedan 1970 har Sverige halkat efter rejält när det gäller spetskompetensen.
            Svenska produkter har i dagens situation ett alldeles för lågt
            kompetensinnehåll och för lågt förädlingsvärde. På världsmarknaden
            konkurrerar vi med låga priser och därmed med låga löner och,
            i slutändan, med arbetslöshet.
          </note>
          <note>
            Det var emellertid inte för att säga detta som jag begärde ordet.
            I stället ville jag ta upp en annan form av regionalpolitik som
            av utskottet har lagts in i det här betänkandet. I reservation
            108 tas nämligen frågan om Öresundsregionen upp. Öresundsregionen
            är en sammanhängande region delad av en nationsgräns, vilket skapar
            påtagliga problem.
          </note>
          <note>
            De olika delarna av Öresundsregionen sammanvävs alltmer. Om två
            år står bron mellan Malmö och
          </note>
          <note>
            Köpenhamn färdig, och planeringen för en tågtunnel mellan Helsinborg
            och Helsingör har redan börjat. I
          </note>
          <note>
            den här regionen bor sammantaget över nationsgränsen 3,2 miljoner
            människor. Här växer nu fram ett
          </note>
          <note>
            Öresundsuniversitet med tre, snart fyra, lokalisationer,
          </note>
          <note>
            130 000 studenter och en utveckling som blir alltmer virtuell.
            Vi håller på att få en gemensam storflygplats och vi håller på
            att skapa nya industriområden på ömse sidor om fästena på Köpenhamn-Malmö-bron.
          </note>
          <note>
            Vi skapar en integrerad kollektivtrafik där tågen går från Simrishamn
            till Helsingör och från Helsingborg till Köge.
          </note>
          <note>
            Här kommer det naturligtvis att uppstå helt nya möjligheter att
            skapa Europas femte K-region, vilket vore bra för hela landet.
            Men här finns det också behov av möjligheter att skapa planeringsorgan
            som med kraft kan ta fatt i den fysiska planeringen för hela regionen
            och för trafikplaneringen för regionen och som kan ordna med exempelvis
            fritt sökande till skolor, förskolor och sjukvård tvärs över nationsgränsen.
          </note>
          <note>
            Jag har inga färdiga lösningar, fru talman. Jag har därför inte
            heller något yrkande. Men jag tycker ändå att det är viktigt att
            den här frågan väcks. Den kommer att bli alltmer aktuell under
            de kommande åren.
          </note>
          <note type="speaker">
            Anf. 55 SVEN BERGSTRÖM (c):
          </note>
          <note>
            Fru talman! Det går snabbt undan här på eftermiddagen.
          </note>
          <note>
            Dagens debatt om regionalpolitiken handlar ju i grunden om huruvida
            Sveriges riksdag och regering skall förmå leva upp till de stolta
            deklarationer som företrädare för alla partier i passande sammanhang
            använder sig av om att hela Sverige skall leva och utvecklas.
          </note>
          <note>
            Från Centerpartiets sida har Kjell Ericsson och
          </note>
          <note>
            Per-Ola Eriksson utvecklat argumentationen för partiets synpunkt
            i de här frågorna. Jag vill börja med att instämma i deras tidigare
            anföranden.
          </note>
          <note>
            Flera andra talare i dagens debatt har tagit upp den mycket allvarliga
            situation som stora delar av vårt land befinner sig i när det
            gäller arbetslöshet och utflyttning. Det är ett fåtal län som
            under senare år har tagit hand om befolkningsökningen medan stora
            delar av Sverige blöder.
          </note>
          <note>
            När Bertil Persson nu som moderatföreträdare talade om att storstäder
            också har problem, noterade jag att moderaterna försöker att sitta
            på alla stolar samtidigt. Tidigare i dag hade vi ju lyssnat på
            Patrik
          </note>
          <note>
            Norinder som talade väl om regionalpolitiken och om behovet av
            att samhället tar ansvar för att hela Sverige skall kunna leva
            - inklusive Norrlands inland.
          </note>
          <note>
            Det är naturligtvis alltid roligare och lättare att tala om framtiden,
            om vad man vill göra, om vilka visioner man har för att utveckla
            samhället. Men det är tyvärr också nödvändigt att först ta till
            sig den sanna, om än aldrig så smärtsamma, bilden av hur verkligheten
            och utvecklingstendenserna ser ut. Då är det dessvärre så att
            många län och landsdelar nu har en situation som är likartad med,
            för att inte säga värre än, de mest dystra åren på 60-talet. Det
            var då
          </note>
          <note>
            AMS i Norrland uppfattades som en förkortning av uttrycket "Alla
            måste söderut".
          </note>
          <note>
            Det här har belysts av många talare i dag. I årets första nummer
            av Norrländsk Tidskrift belystes det här på ett väldigt tydligt
            sätt. Man konstaterar där att
          </note>
          <note>
            Norrlandslänen är de län som främst har drabbats av den utflyttningsvåg
            som vi har sett under 90-talet på samma sätt som under 60-talet.
          </note>
          <note>
            Norrländsk Tidskrift konstaterar att det på fem år har blivit
            nästan 20 000 färre norrlänningar. Det är, som någon tidigare
            konstaterat, två tre storstadsområden som tagit hand om befolkningsökningen.
          </note>
          <note>
            Därmed inte sagt att det inte också finns problem i storstadsområdena.
            Det finns det självklart. Det skall vi ta till oss. Men det är
            inte samma typ av undersysselsättning. Det är mer av sociala svårigheter,
            social misär, som finns i förortsområdena.
          </note>
          <note>
            Det är fel, tycker jag, att ställa upp en motsättning mellan
            storstadsutveckling och landsbygdsutveckling.
          </note>
          <note>
            Det är egentligen två sidor av samma mynt. En stark befolkningskoncentration
            i storstäderna ger ju problem i miljön. Det behövs nya vägar.
            Det kommer till nya, stora, snabbt uppbyggda förortsområden som
            inte förmår att ta hand om människor på ett sätt som är acceptabelt.
          </note>
          <note>
            Sedan har vi den andra sidan av myntet i de delar av landet som
            dräneras på människor och företag. Där har vi outnyttjade resurser.
            Det är egentligen en enorm kapitalförstöring som de landsdelarna
            utsätts för. Det drabbar naturligtvis hela folkhushållet. Det
            är skolor som inte används, affärer som inte används och det är
            vägar och annan infrastruktur som inte kommer till användning.
            Alla borde ändå tycka att detta är angelägna frågor.
          </note>
          <note>
            Jag skulle vilja anknyta till det som Patrik Norinder sade som
            företrädare som Moderaterna. Jag tror inte att det finns en enda
            moderat kvar i kammaren som kan svara. Man kanske inte är så intresserade
            av frågan när det kommer till kritan. Men det är betecknande att
            Moderaterna nu när det gäller just möjligheterna att stötta upp
            företagsamheten i Norrlands inland, går armkrok med Socialdemokraterna
            för att ta bort den reducering av arbetsgivaravgiften som har
            gällt i Norrlands inland tidigare.
          </note>
          <note>
            Man är alltså beredd att höja arbetsgivaravgifterna
          </note>
          <note>
            - det parti som annars talar om vikten av att sänka skatter och
            avgifter. Nu ger man Socialdemokraterna stöd för att höja arbetsgivaravgifterna.
            Det drabbar
          </note>
          <note>
            Norrlands inland och företagsamheten där.
          </note>
          <note>
            Det vore intressant att höra litet mer utvecklat från
          </note>
          <note>
            Moderaternas sida och gärna från Patrik Norinder -
          </note>
          <note>
            han är ju partiföreträdare i den här frågan - hur man kan motivera
            denna skattehöjning. För det är en skattehöjning när man höjer
            arbetsgivaravgifterna igen på det här sättet.
          </note>
          <note>
            Detta med Gävleborgs situation har en del talare tidigare här
            i dag tagit upp. Lennart Rohdin från
          </note>
          <note>
            Folkpartiet hade många goda exempel på hur Gävleborgs län är
            väldigt hårt drabbat av arbetslöshet och befolkningsutflyttning.
            Bara under det senaste året minskade befolkningen i Gävleborgs
            län med mer än
          </note>
          <note>
            2 000 personer.
          </note>
          <note>
            Då är det självklart viktigt att vidta motåtgärder.
          </note>
          <note>
            Det som jag och många andra har lyft fram i motioner och interpellationer
            här i kammaren, är t.ex. bra infrastruktur. Det handlar om vägar
            - länsvägar, enskilda vägar, järnvägar och annat - som måste hålla
            god standard. Det är många här i kammaren som tidigare i dag har
            berört de här frågorna. Men jag tar upp dem i alla fall. Det finns
            en del oklarheter som står kvar.
          </note>
          <note>
            De gäller t.ex. E 4:an som nu byggs ut längs
          </note>
          <note>
            Norrlandskusten. Det vore naturligtvis väldigt klokt att göra
            det här sammanhållet på ett bra sätt så att det inte blir flaskhalsar
            kvar. Därför har jag och flera med mig motionerat om att fullfölja
            E 4-bygget i de delar där det finns flaskhalsar kvar, t.ex. genom
            Hälsingland och på sträckan Enånger-Hudiksvall, som riskerar att
            bli kvar några år till som en flaskhals på E 4:an.
          </note>
          <note>
            När det gäller järnvägen har vi den bit som Agneta
          </note>
          <note>
            Brendt som den senaste av talarna här var inne på.
          </note>
          <note>
            Det gäller sträckan mellan Uppsala och Gävle. Där är det angeläget
            att snarast möjligt få till dubbelspår.
          </note>
          <note>
            Annars blir det en flaskhals både för Ostkustbanan och för Norra
            stambanan.
          </note>
          <note>
            Det som jag ändå skulle vilja understryka särskilt är den ambition
            att få i gång snabbtågstrafiken på
          </note>
          <note>
            Norra stambanan som flera talare har varit inne på.
          </note>
          <note>
            Det har vi vid ett flertal tillfällen haft interpellationsdebatter
            med kommunikationsminister Ines Uusmann om här i kammaren utan
            att få några rejäla besked.
          </note>
          <note>
            Det vore väldigt värdefullt att få det i dag när vi pratar om
            regionalpolitiken här i kammaren.
          </note>
          <note>
            Det vore ju oerhört förödmjukande - provocerande - mot Gävleborgs
            län och befolkningen i länet om man rustar banan och sätter i
            gång snabbtågstrafiken inom några år men inte stannar på de stora
            stationer man passerar - typ Bollnäs och Ljusdal - som är belägna
            längs Norra stambanan.
          </note>
          <note>
            Det vore värdefullt att få ett besked av någon företrädare för
            Socialdemokraterna, åtminstone någon länsföreträdare. Agneta Brendt
            talade ju t.ex. väl om detta. Hur kommer man att rösta i dag?
            Det finns en reservation nr 20 från Centerpartiet och Folkpartiet
            där vi tar fasta på det här. Det finns naturligtvis alla möjligheter
            att rösta på den motionen för Agneta
          </note>
          <note>
            Brendt och andra som talar väl i de här frågorna.
          </note>
          <note>
            Men jag är rädd för att man när sanningens minut kommer - och
            det är sanningens minut i dag när kammaren tar upp de här frågorna
            - ändå inte röstar för de här frågorna.
          </note>
          <note>
            Slutligen, fru talman, vill jag säga några ord om vikten av ett
            bra företagsklimat. Företagarna i länet,
          </note>
          <note>
            Gävleborgs län, har på ett positivt sätt försökt att penetrera
            den här frågan och komma med konkreta förslag om hur man kan skapa
            ett bättre företagsklimat för att säkra arbete och utveckling
            i Gävleborgs län.
          </note>
          <note>
            Regeringen går nu ett litet steg på vägen i den proposition som
            man har lagt fram. Man talar om möjligheter till s.k. frizonsförsök
            eller försöksområden. Jag tycker att det finns skäl, och det har
            jag utvecklat i en motion till riksdagen, att gå betydligt längre
            för att avreglera och ta bort onödig byråkrati och bestämmelser
            som hämmar företagarnas utveckling.
          </note>
          <note>
            Det vore värdefullt, tycker jag, om riksdagen kunde samla sig
            till att gå några steg ytterligare på den här vägen för att stödja
            ett bra företagsklimat, kanske i synnerhet i de områden av landet
            som är hårdast drabbade av arbetslöshet.
          </note>
          <note>
            Jag ser att min taletid rinner i väg. Jag skulle ha sagt några
            ord om distansutbildningen också - där har
          </note>
          <note>
            Centerpartiet i sin motion krävt att flera distansutbildningsmöjligheter
            skall komma till stånd - men för tids vinnande gör jag inte det
            nu.
          </note>
          <note>
            Fru talman! Slutligen yrkar jag bifall till reservation nr 20
            om Norra stambanan och tågförbindelsen
          </note>
          <note>
            Stockholm-Östersund.
          </note>
          <note type="speaker">
            Anf. 56 MAGGI MIKAELSSON (v):
          </note>
          <note>
            Fru talman! Jag vill börja med att instämma i
          </note>
          <note>
            Vänsterpartiets företrädare Hans Anderssons och
          </note>
          <note>
            Bengt Hurtigs tidigare anföranden. Jag har gått upp i debatten
            därför att jag har skrivit en motion som i första hand handlar
            om utvecklingen av Västerbottens län med utgångspunkt i regeringens
            proposition.
          </note>
          <note>
            Jag skulle vilja börja med att litet grand kommentera de uppgifter
            som DN har redovisat i dag. Där ser det ut som om Västerbottens
            län skulle gynnas av det regionalpolitiska stödet.
          </note>
          <note>
            För det första kan man tycka att det är märkligt att
          </note>
          <note>
            Stockholm över huvud taget nämns som ett län som får del av regionala
            satsningar. Det är ju den mest centrala regionen i Sverige. Det
            visar ju att de siffror som redovisas i tidningsartikeln bara
            säger en liten del av sanningen, dessutom en missvisande och inte
            särskilt relevant del eftersom siffrorna redovisar alla resurser
            som satsas som har regional betydelse. På så sätt har anslaget
            till Umeå universitet kommit att redovisas som ett regionalpolitiskt
            stöd, och det är ju litet märkligt.
          </note>
          <note>
            Som jag har redovisat i min motion är Västerbottens län mycket
            komplext med mycket stora inomregionala skillnader. Vi utgör 13
            % av Sveriges yta men har knappt 3 % av befolkningen. Av de 15
            kommuner som vi har i länet har 5 kommuner mindre än 4 000
          </note>
          <note>
            invånare. Vi har en kommun, Sorsele kommun, som i länsstyrelsens
            befolkningsstatistik redovisas ha noll invånare per kvadratkilometer
            eftersom det är så få som bor där. Samtidigt expanderar Umeåregionen
            väldigt mycket. Umeå kommun har över 100 000
          </note>
          <note>
            invånare. Den är störst i Norrland. Samtidigt har vi landets
            minsta kommun, Bjurholm, med 2 820 invånare vid det senaste årsskiftet.
            Det säger sig självt att varje investering blir stor i kronor
            räknat per invånare om man skall slå ut det i en sådan kommun
            eller i ett sådant län.
          </note>
          <note>
            För det andra saknar man i tidningsartikeln en redovisning av
            EU-medlemskapets regionala kostnader.
          </note>
          <note>
            Detta är litet intressant eftersom EU-parlamentarikern
          </note>
          <note>
            Sören Wibe just i dag har presenterat en rapport där han har
            gått igenom konsekvenserna och effekterna ur regional synvinkel.
            Han konstaterar att typiska glesbygdslän har hamnat i botten av
            listan över hur det regionalpolitiska stödet och de andra stöden
            från EU
          </note>
          <note>
            slår.
          </note>
          <note>
            För Västerbottens del betyder det att vi har förlorat en miljard
            kronor under de senaste tre åren. Det är ju ganska stora siffror.
          </note>
          <note>
            I sitt material har han inte heller tagit med den delfinansiering
            av stöden som krävs. Kommuner och landsting måste satsa pengar
            för att få del av de regionala medlen.
          </note>
          <note>
            Detta betyder att den s.k. stora regionalpolitiken, dvs. satsningarna
            inom offentlig verksamhet, urholkas. Det har vi sett flera exempel
            på. Jag kan dra många paralleller och exempel från min egen kommun,
            Vännäs, som har förlorat väldigt mycket på grund av EU-medlemskapet.
            Det är närmare bestämt
          </note>
          <note>
            27 miljoner. Det är ganska mycket för en liten kommun.
          </note>
          <note>
            För det tredje tar man inte heller upp de nationalinkomster som
            genereras i Norrlandslänen. Sven
          </note>
          <note>
            Bergström var inne litet grand på vad Norrlandsförbundet har
            tagit upp. Jag kan bara komplettera och säga att den här synen
            på Norrlandslänen eller glesbygden som stödberoende bottnar i
            en felsyn. Den kan möjligen bero på okunskap, men den kan också
            vara avsiktlig. Årtionden av exploatering har genererat miljardinkomster
            till landet. Jag har några exempel som kan belysa det.
          </note>
          <note>
            Västerbottens län svarar för 20 % av landets totala vattenkraftsproduktion
            - ca 10 % av den totala elproduktionen. Det har vi bl.a. tagit
            upp i reservation nr 13 som handlar om återföring av vinster från
            vattenkraften. När det gäller gruvdrift och mineralhantering svarar
            Västerbottens län tillsammans med Norrbotten för 99 % av svensk
            mineralproduktion till ett värde av ca 15 miljarder kronor. Om
            man tar ett ännu vidare grepp sker drygt 45 % av produktionen
            av massa och papper i de sju Norrlandslänen. Det som man ibland
            litet föraktfullt kallar stöd, dvs. regionalpolitik, är ju egentligen
            en återbetalning till regionen för de värden som har skapats där.
          </note>
          <note>
            Fru talman! Sammantaget har de andra Norrlandslänen och även
            Västerbottens län, som jag har tagit upp i min motion, mycket
            bra förutsättningar bara man har en helhetsyn på politiken och
            ser till att man kompenserar för de värden som skapas så att man
            får en rättvis fördelning inom Sverige och inom olika regioner.
          </note>
          <note type="speaker">
            Anf. 57 ÅKE GUSTAVSSON (s):
          </note>
          <note>
            Fru talman! Det är en rad åtgärder som diskuteras i anslutning
            till frågan om att stimulera en regional och lokal utveckling.
            Det berör de flesta politikområden. Det är väl uppenbart att för
            att samhället i olika skepnader med framgång skall kunna möta
            strukturomvandlingen krävs en genomarbetad strategi. Det krävs
            flexibilitet, hög åtgärdsberedskap och samarbete över sektorsgränser.
          </note>
          <note>
            Jag skall något beröra situationen för kommunerna på det småländska
            höglandet, dvs. Aneby, Eksjö,
          </note>
          <note>
            Nässjö, Sävsjö, Tranås och Vetlanda kommuner. De befinner sig
            i en situation där de har utvecklat ett nära samarbete. Bakgrunden
            till samarbetet är den strukturomvandling som höglandet genomgår.
            Den omvandlingen har i sin tur fått arbetslöshet och befolkningsminskning
            liksom en föråldring av befolkningen som följd.
          </note>
          <note>
            Jönköpings län som helhet är ur sysselsättningssynpunkt ett framgångsrikt
            län. Samtidigt är det ett delat län i den meningen att till följd
            av strukturomvandlingen på det småländska höglandet är problemen
            i den delen av länet betydligt större.
          </note>
          <note>
            Nu arbetar kommunerna utifrån en gemensam vision där man försöker
            få fram styrmedel för att nå uppställda mål inom sex olika områden.
            Det gäller kommunikation, näringsliv och marknadsföring, kultur,
            utbildning, miljö och en intern kommunal samverkan.
          </note>
          <note>
            Det område som jag annars sysslar mest med är ju kulturfrågorna.
            Jag vill i det sammanhanget understryka att det faktiskt är viktigt
            att arbeta för att stödja kultur i hela landet. Arbetet med Hela
            Sverige skall leva är oerhört väsentligt och bärs upp av åtskilliga
            tusentals eldsjälar. Dessa betyder oerhört mycket för att glesbygder
            och områden med vikande befolkningsunderlag skall kunna stå emot
            en negativ utveckling.
          </note>
          <note>
            Trots detta minskade exempelvis befolkningen på det småländska
            höglandet förra året med ungefär
          </note>
          <note>
            1 000 personer. Utbildningsnivån är i förhållande till riket
            i övrigt låg när det gäller såväl gymnasieutbildade personer som
            personer som har genomgått en eftergymnasial utbildning. Under
            namnet Högskolan på höglandet sker ett metodiskt arbete för att
            komma till rätta med detta. Man arbetar med att få till stånd
            en virtuell högskola som bygger på distansutbildning med modern
            kommunikationsteknik. Det innebär att man kan befinna sig på sin
            bostadsort och arbetsplats även under den tid som högskoleutbildningen
            genomförs. Det är en angelägen uppgift för kommunerna att finna
            effektiva former för denna utbildning.
          </note>
          <note>
            Artikeln i Dagens Nyheter har ju diskuterats mycket. Bl.a. tog
            Berit Andnor upp den i debatten tidigare i dag.
          </note>
          <note>
            Hon konstaterade att det är naturligt att siffrorna är olika,
            särskilt som Sverige är ett stort land och är glest befolkat i
            den norra delen. Jag kan instämma i den utgångspunkten. Men samtidigt
            har vi t.ex. Jönköpings län. Länet har drygt 300 000 invånare
            och får per capita lägst belopp. Men länet är inte så glesbefolkat.
            Per invånare blir det 5 900 kr. Stockholm -
          </note>
          <note>
            som ingen kan beskylla för att vara en av de mest glesbefolkade
            områdena i landet - får enligt samma beräkning 5 300 kr per invånare
            - eller 9,3 miljarder mot 1,8 miljarder för Jönköpings län.
          </note>
          <note>
            Jag är inte en av dem som tycker att det är viktigt att diskutera
            om detta har varit hemligt eller inte. Jag tror inte att det är
            så. Dessa siffror finns säkert tillgängliga på olika håll. Berit
            Andnor hänvisar bl.a. till
          </note>
          <note>
            NUTEK:s arbete. Men det är viktigt att diskutera hur balansen
            ser ut totalt sett mellan de olika delarna av landet i fråga om
            de regionalt nedbrytningsbara medlen. Dessa siffror bör vara en
            alarmklocka för riksdagen.
          </note>
          <note>
            Jag tror inte att Norrlandslänen får för mycket.
          </note>
          <note>
            Men jag tror att vi skall diskutera hur vi skall ha det med de
            satsningar som sker i Stockholmsområdet i relation till de satsningar
            som sker t.ex. i Jönköpings län. Jag tror inte att de regionalpolitiska
            problemen är större i Stockholm än vad de är i Jönköpings län
            och definitivt inte på det småländska höglandet.
          </note>
          <note>
            Jag har i en motion föreslagit att det småländska höglandet bör
            kunna tas med i försöksverksamheten.
          </note>
          <note>
            Det skall bli en mer flexibel användning av arbetsmarknadsmedel.
            Jag har gjort det med hänvisning till vad arbetsmarknadsutskottet
            så sent som i höstas sade i ett uttalande om vidgad flexibilitet.
            Det vore också en poäng att en del av ett län skulle kunna arbeta
            så.
          </note>
          <note>
            Då skulle det gå att mäta effekterna för verksamheten i länet
            i övrigt. Jag beklagar att arbetsmarknadsutskottet inte nu har
            valt att tillstyrka de utmärkta förslagen i motionen.
          </note>
          <note type="speaker">
            Anf. 58 INGER LUNDBERG (s):
          </note>
          <note>
            Fru talman! Sverige fick nyligen två nya storlän. I
          </note>
          <note>
            västra Götaland och Skåne har det varit naturligt med de speciella
            förutsättningar som finns där. Men det är samtidigt viktigt med
            en analys av erfarenheter på gott och ont som sker med de nya
            länsbildningarna. Samtidigt sker det en regionalisering av myndigheter
            och statliga bolag. Det är en utveckling som bottnar i behovet
            av samarbete över större områden än det enskilda länet. Det beror
            också på behovet av expertkompetens hos varje enskild myndighet
            eller statligt bolag.
          </note>
          <note>
            I mycket är regionaliseringen av statliga myndigheter både nödvändig
            och bra. Men det är allvarligt att den har skett utan att en ordentlig
            analys har gjorts över hur den kommer att påverka den regionala
            utvecklingen i hela landet.
          </note>
          <note>
            Tidigare var det självklart att statliga myndigheter och bolag
            skulle ha gemensamma områden där det var lätt att samverka. Länet
            var bas. I dag har varje myndighet självt tagit ansvar för sin
            indelning. Tullen har en indelning. Skattemyndigheterna har en
            annan.
          </note>
          <note>
            Åklagarmyndigheten har en tredje som går på tvärsen mot de andra
            två. Vad betyder det för samarbetet mellan myndigheter som har
            gemensamma uppgifter och gemensamt ansvar på många områden?
          </note>
          <note>
            Det är likadant på kommunikationsområdet. Banverkets regionindelning
            stämmer t.ex. inte med Vägverkets. Vilken helhetssyn på samsspel
            mellan vägar, järnvägar, flyg och andra transportmedel leder det
            till?
          </note>
          <note>
            I den motion som vi från de mellansvenska länen har väckt kräver
            vi en analys av konsekvenserna av regionindelningen. Det är viktigt.
            Det behövs för en tydligare helhetssyn på den statliga verksamheten.
            Då behövs ett förhållningssätt som bygger på regional balans.
            Det är viktigt att inte fördelningen av t.ex.
          </note>
          <note>
            regionhuvudcentrum bli slumpvis utan att den verkligen är del
            av en helhetssyn, där staten har som ambition att fördela regioncentrum
            på ett rättvist sätt som bidrar till tillväxt och stabilitet i
            hela landet.
          </note>
          <note>
            Vi kräver därför en analys av effekterna av regionaliseringen
            av myndigheterna och bolagen. Utskottet är nu inte berett att
            ställa sig bakom en analys. Det är synd. Ändå är jag övertygad
            om att en översyn måste göras snart. Det är därför jag vill ta
            tillfället i akt att använda talarstolen för att argumentera för
            detta och peka på den synnerligen anarkistiska utvecklingen av
            myndigheternas organisation.
          </note>
          <note>
            På sikt kan Sverige inte ha en statlig organisation som inte
            ger de bästa förutsättningarna för samarbete och utveckling av
            olika regioner. Varje enskild myndighet, varje statligt bolag,
            måste ingå i ett sammanhang som bidrar till starkast möjliga utveckling
            för hela landet och bästa tänkbara möjlighet till samarbete mellan
            myndigheterna. Det har vi inte i dag. Det måste också vara överblickbart
            och enkelt för både enskilda företag och organisationer som vänder
            sig till den statliga verksamheten.
          </note>
          <note>
            Det andra kravet vi ställer i motionen är ett stöd för regional
            samverkan där storlän inte behöver vara slutmålet för hela landet.
            Där har utskottet gjort en positiv skrivning. Det är bra. Vi vill
            slå vakt om länen i Mellansverige. Sverige behöver en decentraliserad
            organisation. Starka residensstäder är viktiga motkrafter mot
            de tendenser till koncentration som pågår i näringslivet. En rejäl
            tillväxt i Västmanland, i Örebro, i Sörmland och i Östergötland
            måste backas upp av kvalificerat statlig verksamhet på länsnivå.
            Samtidigt behövs det i dag samarbete mellan länen.
          </note>
          <note>
            Det är mycket som har förändrats. För vissa uppgifter är länet
            för litet. Det gäller den kvalificerade sjukvården. Det gäller
            samarbete med andra regioner inom EU. Det kan också gälla områden
            som turism och kultur. Därför är det viktigt att storlänet inte
            blir den enda vägen för att bygga och samverka mellan län och
            mindre regioner.
          </note>
          <note>
            Fru talman! Sverige måste hitta en modell för samverkan mellan
            län i en region som förenar det fina i självständiga län och en
            decentraliserad organisation med regionalt och lokalt självbestämmande
            och ansvar. Det krävs därtill, fru talman, en insikt hos samtliga
            statliga myndigheter och bolag om att den statliga verksamheten
            är viktig inte bara för regioncentrum men också för de mindre
            städerna och samhällen som t.ex. Lindesberg, Karlskoga.
          </note>
          <note>
            Om vi urholkar statlig verksamhet på sådana orter finns det en
            risk att det inte bara drabbar den statliga verksamheten utan
            att det också för med sig olika typer av privat verksamhet, t.ex.
            revisionsbyråer, advokatbyråer eller andra former av kvalificerade
            näringar. Utskottet gör här viktiga markeringar. Det är angeläget
            att samtliga statliga myndigheter och bolag lyssnar, och staten
            har faktiskt en viktig roll att spela för den regionala utvecklingen.
            Inte minst den statliga basverksamheten kan vara avgörande för
            stora delar av landets möjligheter att växa och leva vidare.
          </note>
          <note type="speaker">
            Anf. 59 HANS STENBERG (s):
          </note>
          <note>
            Fru talman! Den regionalpolitiska proposition som vi debatterar
            i dag innehåller många bra förslag som är nödvändiga och viktiga
            för att få en positiv utveckling i alla landets regioner. Tyvärr
            finns det också i propositionen ett förslag om ändrade regler
            för transportbidraget, som faktiskt riskerar att få negativa konsekvenser
            för vissa sågverksföretag i inlandet.
          </note>
          <note>
            Den gräns som nu införs på 30 000 kubikmeter per år för oförädlade
            trävaror i transportbidragszon 2
          </note>
          <note>
            och 4 innebär att vissa sågverk i inlandet får kraftigt minskat
            transportbidrag om produktionen bedöms som oförädlad. Det är,
            som alla vet, NUTEK som sedan skall göra bedömningen om produktionen
            bedöms som förädlad eller oförädlad.
          </note>
          <note>
            Vi tycker att regeringens förslag till zonindelning är i stort
            sett bra, men det riskerar att få svåra oförutsedda konsekvenser
            för vissa inlandssågverk. Därför har vi i motion A51 föreslagit
            vissa justeringar av reglerna - detta för att eliminera de här
            effekterna för de företag som har råkat hamna på fel sida av gränsen.
          </note>
          <note>
            Regeringen och utskottet föreslår också förändringar i zonindelningen
            genom att man tillför zon 5 ett antal nya församlingar. I vår
            motion föreslår vi att ytterligare förändringar görs så att även
            Burträsk,
          </note>
          <note>
            Jörn, Kalvträsk och Fällfors församlingar i Skellefteå kommun
            tillförs zon 5, att Vännäs kommun också tillförs zon 5 samt att
            Ånge kommun tillförs zon 3.
          </note>
          <note>
            De här förändringarna är marginella i förhållande till den totala
            kostnaden för transportstödet. Vi föreslår dessa förändringar
            för att rätta till den, som vi anser, totalt felaktiga fördelningen
            i förslaget.
          </note>
          <note>
            Fru talman! Jag yrkar bifall till motion A51.
          </note>
          <note>
            Anf. 60 LISBETH STAAF-
          </note>
          <note type="speaker">
            IGELSTRÖM (s):
          </note>
          <note>
            Fru talman! Närings- och regionalpolitikens uppgift är bl.a.
            att ge alla regioner möjligheter att utvecklas på bästa sätt utifrån
            de egna förutsättningarna.
          </note>
          <note>
            Därför är det viktigt att stödet från samhället anpassas så att
            det förstärker de resurser och de krafter som finns lokalt och
            regionalt. Men det är också viktigt att på ett positivt sätt nyttja
            de möjligheter som finns i regionernas närområden.
          </note>
          <note>
            Situationen i Värmland är fortfarande bekymmersam. Länets befolkning
            minskar, och basindustrierna fortsätter att strukturrationalisera,
            med minskad sysselsättning som följd. Karlstadsregionen är länets
            kraftcentrum, med ca 44 % av länets befolkning.
          </note>
          <note>
            Utvecklingen i den här regionen har emellertid inte vägt upp
            den negativa utvecklingen i övriga länet, och arbetslösheten är
            fortfarande för hög. Kraven på ett aktivt förnyelse- och utvecklingsarbete
            är därför alltjämt mycket stora.
          </note>
          <note>
            Positivt är att det finns en stark vilja att ta tag i situationen
            och en insikt om att länet självt måste driva utvecklingsfrågor.
            I detta arbete har sedan lång tid utvecklats ett mycket gott samarbetsklimat,
            en
          </note>
          <note>
            "Värmlandsanda". Från Värmlands sida är vi mycket nöjda med att
            vi får möjligheter att ingå i försöksverksamheten med friare användning
            av arbetsmarknadspolitiska medel. Genom ett aktivt arbete med
            samordning av olika insatser och ett gott samarbetsklimat skall
            vi använda denna möjlighet på bästa sätt för att skapa tillväxt,
            få fler arbetstillfällen och framtidstro i vårt län.
          </note>
          <note>
            Några av de möjligheter som Värmland har kunnat dra nytta av
            är den starka expansion som sker på andra sidan gränsen, och det
            finns sedan ett flertal år ett gränsregionalt samarbetsområde,
            ARKO, som har tagit sitt namn från de två städerna i gränsområdet
            -
          </note>
          <note>
            Arvika och Kongsvinger. I detta samarbete deltar fyra svenska
            kommuner och sju norska. I regionen bor ca
          </note>
          <note>
            120 000 människor. ARKO-samarbetet har kontor i
          </note>
          <note>
            Morokulien, mitt på riksgränsen mellan Norge och
          </note>
          <note>
            Sverige, och har såväl norsk som svensk adress och telefon. Där
            finns numera också ett gemensamt svensk-norskt arbetsförmedlingskontor.
          </note>
          <note>
            Det finns problem inom området i form av arbetslöshet och utflyttning,
            men det finns också en styrka, som främst ligger i en gemensam
            kulturell och historisk bakgrund och samhörighet. Det finns en
            utvecklingsbar industristruktur - trä, gjuteri, plast och glas.
          </note>
          <note>
            Det finns också tillgång till stabil arbetskraft, gemensam arbetsmarknad,
            utvecklad vidareförädling av jordbruksprodukter och stor genomfartstrafik.
            Det finns också stora möjligheter att utveckla turismen.
          </note>
          <note>
            För att bättre kunna ta till vara den tillväxtmöjlighet som finns
            i Värmland och med tanke på ett närmare samarbete med bl.a. Norge
            anser vi att det finns ett behov av ett nordiskt transportstödssystem
            som möjliggör integration mellan öst-västliga marknader. I
          </note>
          <note>
            avvaktan på ett sådant nordiskt transportstödssystem anser vi
            att det är viktigt att det nuvarande transportbidraget behålls.
            Under 1997 utbetalades transportbidrag med nästan 7 miljoner kronor
            i Värmland -
          </note>
          <note>
            pengar som är mycket viktiga för vårt läns utveckling.
          </note>
          <note>
            Fru talman! I reservation nr 69 tas frågan om bevarande av nuvarande
            transportbidrag upp. Då detta ligger i linje med vad vi har motionerat
            om kommer vi socialdemokrater på Värmlandsbänken vid en votering
            att rösta för denna reservation.
          </note>
          <note type="speaker">
            Anf. 61 SVEN BERGSTRÖM (c) replik:
          </note>
          <note>
            Fru talman! Jag vill bara ge ett litet tips till Hans
          </note>
          <note>
            Stenberg och den senaste talaren. Det finns en reservation nr
            69 som de som har synpunkter på transportbidraget lätt kan rösta
            på när det blir votering här i kammaren.
          </note>
          <note type="speaker">
            Anf. 62 ROLF DAHLBERG (m):
          </note>
          <note>
            Fru talman! Gävleborgs län är, som bekant, ett län som officiellt
            tillhör Norrland. Men tittar man i backspegeln och ser hur de
            statliga insatserna på olika områden har fördelats kan man konstatera
            att det sydligaste Norrlandslänet ständigt har varit det som har
            blivit styvmoderligt behandlat.
          </note>
          <note>
            Detta kan tyckas litet underligt, med tanke på att just Gävleborgs
            län under en mansålder har dominerats av Socialdemokraterna i
            såväl kommuner som landsting och länsstyrelser. Det är få län
            där Socialdemokraterna är så starka som i Gävleborgs län. Men
            när det har gällt att tillvarata länets intressen i olika sammanhang
            har man alltså inte lyckats så bra.
          </note>
          <note>
            Under 1990-talet har länet förlorat bägge sina stora militära
            anläggningar, regementet I 14 i Gävle och
          </note>
          <note>
            F 15 i Söderhamn. Det är två exempel på hur ett och samma län
            hårt har drabbats av beslut som har fattats i riksdag och regering.
          </note>
          <note>
            Gävleborgs län är sedan gammalt ett län som domineras av tung
            basindustri. Som vi alla vet är basindustriernas utveckling från
            arbetsplatssynpunkt inte speciellt bra. Man rationaliserar, men
            man får inte fram nya arbetstillfällen.
          </note>
          <note>
            Vad länet behöver är ett stort antal nya små och medelstora företag
            inom olika branscher som kan ge jobb till unga och kanske framför
            allt kvinnor.
          </note>
          <note>
            När det gäller kommunikationerna inom länet har
          </note>
          <note>
            Patrik Norinder och jag i en motion pekat på ett par viktiga
            åtgärder som borde komma till stånd snabbare än vad regeringen
            föreslår. Det gäller först E 4:an.
          </note>
          <note>
            E 4:an norr om Uppsala är som vi bedömer det egentligen en undermålig
            viktig trafikled. Sträckan mellan
          </note>
          <note>
            Uppsala och Älvkarleby måste snabbare än vad regeringen hittills
            har tänkt sig byggas om så att den får den standard som man där
            kan begära. Det skulle betyda mycket för vårt län, som har mycket
            kontakter söderut.
          </note>
          <note>
            Inom länet har vi nu en ombyggnation mellan Söderhamn och Enånger,
            och den är efterlängtad. Men då sparar man den sista biten från
            Enånger fram till
          </note>
          <note>
            Hudiksvall och tänker avbryta byggandet när man kommer till Enånger.
            Man skall återkomma om ytterligare några år. Detta tycker vi inte
            är acceptabelt. Det är orationellt, och det måste också vara fördyrande
            att göra på det sättet. Den sträckan bör, tycker vi, byggas i
            ett sammanhang.
          </note>
          <note>
            När det gäller tågförbindelserna har vi noterat att vi skall
            få snabbtågsanpassad trafik senast 2002. Men det har kommit synpunkter
            från SJ om att man eventuellt tänker lägga sträckan Gävle-Östersund
            via
          </note>
          <note>
            Sundsvall. Vi kan säga att man på det viset utarmar vårt län
            från Gävle och upp till Ljusdal på järnvägstrafik. Det anser vi
            är fel. Snabbtågstrafiken Gävle-
          </note>
          <note>
            Östersund skall gå över den s.k. Atlantbanan. Det har vi velat
            ge regeringen till känna i motionen.
          </note>
          <note>
            Likaså anser vi att man snabbt bör se till att dubbelspåret på
            den korta biten från Älvkarleby till Bomansberget söder om Gävle
            byggs ett par år tidigare än vad som har angivits i planerna.
          </note>
          <note>
            Slutligen, fru talman, vill jag påpeka att högskolan i Gävle
            är oerhört viktig för regionen. Regeringen har, tycker vi, varit
            njugg och snål när det har gällt att tilldela högskolan nya platser.
            Nu skall regeringen bereda förslaget om att ta fram 15 000 nya
            platser som skall tillsättas år 2000. Vi anser att det är oerhört
            viktigt att Gävle högskola då får en större andel av de platserna
            än vad man fick 1997 och 1998.
          </note>
          <note>
            Vi kan konstatera att behovet av högskoleutbildning i länet är
            större än på de flesta anda håll i landet.
          </note>
          <note>
            Vi har en liten andel högskoleutbildade. Vi har också en låg
            övergångsfrekvens från gymnasium till högskola. Därför är det
            viktigt att det kommer platser på högskolan i Gävle när nya platser
            nu skall fördelas.
          </note>
          <note>
            Fru talman! Jag har inget yrkande utöver det som
          </note>
          <note>
            Patrik Norinder tidigare har framfört, som jag också ställer
            mig bakom.
          </note>
          <note type="speaker">
            Anf. 63 SVEN BERGSTRÖM (c) replik:
          </note>
          <note>
            Fru talman! Det är lätt att instämma i allt det som
          </note>
          <note>
            Rolf Dahlberg sade om vikten av att få en bättre infrastruktur
            och förbättra utbildning och företagsklimat och annat i Gävleborg.
            Men bekymret är att Rolf
          </note>
          <note>
            Dahlberg är en av många här i kammaren som talar väl, men inte
            kommer att rösta för allt det han talar för.
          </note>
          <note>
            Han berörde bl.a. en motion av Patrik Norinder och Rolf Dahlberg
            där man just förordar att Norra stambanan skall användas, att
            snabbtågstrafiken skall gå där och att tågen skall stanna där.
            Det finns en konkret reservation i utskottsbetänkandet - nr 20
            av
          </note>
          <note>
            Elver Jonsson och Kjell Ericsson - där det understryks just att
            det bör klarläggas att tågtrafiken mellan
          </note>
          <note>
            Stockholm och Östersund skall ske längs Norra stambanan via bl.a.
            Ljusdal och Bollnäs.
          </note>
          <note>
            När man talar varmt för detta är det rimligt att faktiskt yrka
            bifall till det i utskottet och inte bara låta det vara en läpparnas
            bekännelse i retoriken.
          </note>
          <note type="speaker">
            Anf. 64 ROLF DAHLBERG (m) replik:
          </note>
          <note>
            Fru talman! I betänkandet behandlas en oerhörd mängd motionsyrkanden
            av olika slag. Jag kan här konstatera att vi i den motion som
            Patrik Norinder och jag har skrivit och som behandlas i betänkandet
            ger regeringen till känna de synpunkter som vi har framfört. Jag
            utgår från att regeringen i sina överväganden tar hänsyn även
            till de motionsyrkanden som nu mera formellt blir avslagna av
            kammaren, vilket praktiskt taget alla motionsyrkanden blir. Jag
            hoppas att Sven Bergström och jag har framgång i våra gemensamma
            strävanden.
          </note>
          <note type="speaker">
            Anf. 65 SVEN BERGSTRÖM (c) replik:
          </note>
          <note>
            Fru talman! Det är klart att jag tror att signalen till regeringen
            blir tydligare om var och en av oss röstar på de förslag som vi
            faktiskt tycker är rimliga, som vi själva har fört fram i motioner
            och på andra sätt och som vi talar för från riksdagens talarstol.
            Om man säger en sak i retoriken men i praktiken röstar helt annorlunda
            när det kommer till avgörande i kammaren blir det inte riktigt
            trovärdigt. Därför inbjuder jag
          </note>
          <note>
            Rolf Dahlberg och Patrik Norinder och alla andra på
          </note>
          <note>
            Gävleborgsbänken att faktiskt rösta så som de säger från talarstolen
            och på andra sätt. De kan rösta bl.a.
          </note>
          <note>
            på reservation nr 20 av Elver Jonsson och Kjell Ericsson i utskottets
            betänkande.
          </note>
          <note type="speaker">
            Anf. 66 OWE HELLBERG (v):
          </note>
          <note>
            Fru talman! Hela Sverige skall leva, säger riksdagen till och
            från i käcka uttalanden, men verkligheten talar ett annat språk.
            90-talet har inneburit kraftiga försämringar av offentlig service
            och nedskärningar i offentlig sektor. Flyttlassen är lika stora
            som på 60-
          </note>
          <note>
            talet. Bara fem län hade befolkningstillväxt 1997, och resten
            går mer eller mindre kräftgång.
          </note>
          <note>
            Den kraftiga befolkningsomflyttningen gynnar egentligen ingen.
            Den skapar problem både hos tillväxtregionerna runt våra storstäder,
            med ökade klassklyftor och en ökad segregation, och i utflyttningslänen,
            med tomma lägenheter och en ökad belastning på de skattebetalare
            som blir kvar för kostnader inom framför allt äldrevården. Det
            är ett resursslöseri med byggda bostäder och annan infrastruktur.
          </note>
          <note>
            Trots detta är statsbidragen till kommuner och landsting generellt
            per innevånare lika för alla oavsett regionala förutsättningar.
            Detta måste utredas och ändras på.
          </note>
          <note>
            Nu skall riksdagen komma med förslag för att vända utvecklingen
            - en rad förslag som vid närmare betraktelse mest innehåller ord
            och mindre handling.
          </note>
          <note>
            Tillskottet av medel är marginellt, samtidigt som mångmiljardbelopp
            i vårbudgeten utfästs för satsningar på motorvägsbyggen i Stockholm
            och Göteborg.
          </note>
          <note>
            Detta rimmar illa med tankarna på att hela Sverige skall leva.
          </note>
          <note>
            Infrastruktursatsningar som regionalpolitiskt instrument är betydligt
            viktigare på annat håll för utvecklingen av det regionala näringslivet.
            I mitt län,
          </note>
          <note>
            Gävleborg, är det av yttersta vikt att få till dubbelspårsutbyggnaden
            mellan Gävle och Uppsala. Nu fattas delen Älvkarleby-Bomansberget.
            Denna del är gemensam för Ostkustbanan och stambanan och skapar
            ett flaskhalsproblem för trafiken på dessa båda banor.
          </note>
          <note>
            Snabbtåg, vanliga tåg och dessutom en nödvändig utbyggnad av
            regionaltrafiken mellan Gävle och Uppsala, som de båda länen vill
            starta redan år 2000, går inte utan denna dubbelspårsutbyggnad.
            Det försvårar pendlandet och gör det svårare att behålla invånare
            i
          </note>
          <note>
            Gävleborgs län.
          </note>
          <note>
            Varför skall satsningar i Stockholm och Göteborg få företräde
            genom speciella överenskommelser, medan andra väntar och står
            i kö?
          </note>
          <note>
            Utbyggnaden av snabbtågsförbindelsen mellan
          </note>
          <note>
            Stockholm och Östersund via Bollnäs och Ljusdal skall tidigareläggas.
            Banverket satsar 140 miljoner på anpassningen, men problemet är
            att SJ inte ger några som helst garantier för att de tänker köra
            på denna sträcka när den blir klar. Detta måste vara rent vansinne.
            Det visar vilken dålig styrning staten har av sina affärsdrivande
            verk. Visserligen har SJ lönsamhetskrav på sig, men en samordning
            mellan statliga investeringar och användningen av dem måste vara
            ett krav för att sådana här projekt skall få genomföras.
          </note>
          <note>
            Det måste här till garantier från regering och riksdag om att
            snabbtågsbanan skall trafikeras av SJ när den är utbyggd.
          </note>
          <note>
            Därför, fru talman, yrkar jag bifall till reservationerna 20
            och 21 i enlighet med min motion A44.
          </note>
          <note>
            Utbildningsfrågorna är mycket viktiga för Gävleborgs län, ett
            av länen med låg utbildningsnivå. Stora avstånd gör att många
            drar sig för utbildning. Därför har en satsning gjorts på distansutbildning,
            med lyckat resultat. Flera av länets kommuner finns med i nätverket
            NITUS. Regeringen vill satsa ytterligare på distansutbildning,
            men endast till stödområde 1 och under speciella förutsättningar.
            Högskolan i Gävleborg kan utöka antalet distansutbildningsplatser
            med
          </note>
          <note>
            300 per år de närmaste åren, vilket nu inte kommer att ske. Det
            är också viktigt att de medel som ställs till förfogande för distansutbildning
            hamnar hos beställarna i berörda kommuner. Det ger ett underifrånperspektiv
            och tillgodoser de behov som finns i regionen.
          </note>
          <note>
            Till sist, fru talman, några ord om de s.k. regionala tillväxtavtalen
            och kompetensråden. Regional tillväxt måste ske med ett underifrånperspektiv
            som ledstjärna. I de län som inte är försökslän måste en knytning
            ske till kommuner och landsting i den process som länsstyrelsen
            förutsätts vara samordnare för. Utan folklig eller politisk förankring
            är risken stor att genomförandet av tillväxtavtalen misslyckas.
            Man måste få alla berörda att dra åt samma håll. Kommuner och
            landsting måste därför vara med på vagnen och delaktiga i processen.
            Det kräver också att de politiska företrädarna har en stark ställning
            vid utarbetandet av tillväxtavtalen.
          </note>
          <note>
            Förslaget om kompetensråd har ett ovanifrånperspektiv, som bör
            ifrågasättas. Hur detta skall organiseras bör i stället bestämmas
            regionalt.
          </note>
          <note>
            Tack, fru talman!
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            AU11 Regional tillväxt för arbete och välfärd
          </note>
          <note>
            Mom. 1 (mål och riktlinjer för regionalpolitiken)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (c)
          </note>
          <note>
            4. res. 3 (fp)
          </note>
          <note>
            5. res. 4 (v)
          </note>
          <note>
            6. res. 5 (mp)
          </note>
          <note>
            7. res. 6 (kd)
          </note>
          <note>
            Förberedande votering 1
          </note>
          <note>
            14 för res. 5
          </note>
          <note>
            9 för res. 6
          </note>
          <note>
            260 avstod
          </note>
          <note>
            66 frånvarande
          </note>
          <note>
            Kammaren biträdde res. 5
          </note>
          <note>
            Förberedande votering 2:
          </note>
          <note>
            18 för res. 4
          </note>
          <note>
            14 för res. 5
          </note>
          <note>
            251 avstod
          </note>
          <note>
            66 frånvarande
          </note>
          <note>
            Kammaren biträdde res. 4.
          </note>
          <note>
            Förberedande votering 3:
          </note>
          <note>
            19 för res. 3
          </note>
          <note>
            16 för res. 4
          </note>
          <note>
            248 avstod
          </note>
          <note>
            66 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 4:
          </note>
          <note>
            20 för res. 2
          </note>
          <note>
            21 för res. 3
          </note>
          <note>
            242 avstod
          </note>
          <note>
            66 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 5:
          </note>
          <note>
            67 för res. 1
          </note>
          <note>
            20 för res. 3
          </note>
          <note>
            195 avstod
          </note>
          <note>
            67 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            137 för utskottet
          </note>
          <note>
            67 för res. 1
          </note>
          <note>
            78 avstod
          </note>
          <note>
            67 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s
          </note>
          <note>
            För res. 1: 67 m
          </note>
          <note>
            Avstod: 20 c, 20 fp, 15 v, 14 mp, 9 kd
          </note>
          <note>
            Frånvarande: 24 s, 13 m, 7 c, 6 fp, 7 v, 4 mp, 6 kd
          </note>
          <note>
            Mom. 3 (mål och riktlinjer för den regionala näringspolitiken)
          </note>
          <note>
            1. utskottet
          </note>
          <note>
            2. res. 7 (m, fp, kd)
          </note>
          <note>
            Votering:
          </note>
          <note>
            187 för utskottet
          </note>
          <note>
            98 för res. 7
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 20 c, 16 v, 14 mp
          </note>
          <note>
            För res. 7: 68 m, 21 fp, 9 kd
          </note>
          <note>
            Frånvarande: 24 s, 12 m, 7 c, 5 fp, 6 v, 4 mp, 6 kd
          </note>
          <note>
            Mom. 4 (regelförenkling)
          </note>
          <note>
            1. utskottet
          </note>
          <note>
            2. res. 8 (m, fp, kd)
          </note>
          <note>
            Votering:
          </note>
          <note>
            167 för utskottet
          </note>
          <note>
            95 för res. 8
          </note>
          <note>
            22 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 16 v, 14 mp
          </note>
          <note>
            För res. 8: 65 m, 21 fp, 9 kd
          </note>
          <note>
            Avstod: 2 m, 20 c
          </note>
          <note>
            Frånvarande: 24 s, 13 m, 7 c, 5 fp, 6 v, 4 mp, 6 kd
          </note>
          <note>
            Marietta de Pourbaix-Lundin (m) anmälde att hon avsett att rösta
            nej men markerats ha avstått från att rösta.
          </note>
          <note>
            Mom. 7 (återförande av vinster från vattenkraftsproduktion, m.m.)
          </note>
          <note>
            1. utskottet
          </note>
          <note>
            2. res. 13 (c, v)
          </note>
          <note>
            3. res. 14 (mp)
          </note>
          <note>
            Förberedande votering:
          </note>
          <note>
            36 för res. 13
          </note>
          <note>
            15 för res. 14
          </note>
          <note>
            232 avstod
          </note>
          <note>
            66 frånvarande
          </note>
          <note>
            Kammaren biträdde res. 13.
          </note>
          <note>
            Huvudvotering:
          </note>
          <note>
            225 för utskottet
          </note>
          <note>
            36 för res. 13
          </note>
          <note>
            24 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 67 m, 20 fp, 1 v
          </note>
          <note>
            För res. 13: 1 m, 20 c, 15 v
          </note>
          <note>
            Avstod: 1 fp, 14 mp, 9 kd
          </note>
          <note>
            Frånvarande: 24 s, 12 m, 7 c, 5 fp, 6 v, 4 mp, 6 kd
          </note>
          <note>
            Mom. 11 (tågförbindelsen Stockholm-Östersund)
          </note>
          <note>
            1. utskottet
          </note>
          <note>
            2. res. 20 (c, fp)
          </note>
          <note>
            Votering:
          </note>
          <note>
            226 för utskottet
          </note>
          <note>
            52 för res. 20
          </note>
          <note>
            3 avstod
          </note>
          <note>
            68 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 66 m, 11 v, 11 mp, 7 kd
          </note>
          <note>
            För res. 20: 5 s, 2 m, 20 c, 20 fp, 4 v, 1 mp
          </note>
          <note>
            Avstod: 1 s, 1 fp, 1 kd
          </note>
          <note>
            Frånvarande: 24 s, 12 m, 7 c, 5 fp, 7 v, 6 mp, 7 kd
          </note>
          <note>
            Thomas Julin (mp) anmälde att han avsett att rösta nej men markerats
            ha rösta ja.
          </note>
          <note>
            Mom. 12 (dubbelspår)
          </note>
          <note>
            1. utskottet
          </note>
          <note>
            2. res. 21 (v)
          </note>
          <note>
            Votering:
          </note>
          <note>
            257 för utskottet
          </note>
          <note>
            26 för res. 21
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 131 s, 67 m, 19 c, 19 fp, 12 mp, 9 kd
          </note>
          <note>
            För res. 21: 6 s, 1 c, 1 fp, 16 v, 2 mp
          </note>
          <note>
            Frånvarande: 24 s, 13 m, 7 c, 6 fp, 6 v, 4 mp, 6 kd
          </note>
          <note>
            Mom. 14 (vägar m.m.)
          </note>
          <note>
            1. utskottet
          </note>
          <note>
            2. res. 24 (c, v)
          </note>
          <note>
            3. res. 25 (fp)
          </note>
          <note>
            Förberedande votering:
          </note>
          <note>
            Kammaren biträdde res. 24 genom acklamation.
          </note>
          <note>
            Huvudvotering:
          </note>
          <note>
            206 för utskottet
          </note>
          <note>
            37 för res. 24
          </note>
          <note>
            38 avstod
          </note>
          <note>
            68 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 136 s, 61 m, 9 kd
          </note>
          <note>
            För res. 24: 20 c, 1 fp, 16 v
          </note>
          <note>
            Avstod: 4 m, 20 fp, 14 mp
          </note>
          <note>
            Frånvarande: 25 s, 15 m, 7 c, 5 fp, 6 v, 4 mp, 6 kd
          </note>
          <note>
            Carl G Nilsson (m) anmälde att han avsett att rösta ja men markerats
            ha avstått från att rösta.
          </note>
          <note>
            Mom. 27 (kulturfrågor)
          </note>
          <note>
            1. utskottet
          </note>
          <note>
            2. res. 48 (mp)
          </note>
          <note>
            Votering:
          </note>
          <note>
            241 för utskottet
          </note>
          <note>
            14 för res. 48
          </note>
          <note>
            30 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 68 m, 20 c, 16 v
          </note>
          <note>
            För res. 48: 14 mp
          </note>
          <note>
            Avstod: 21 fp, 9 kd
          </note>
          <note>
            Frånvarande: 24 s, 12 m, 7 c, 5 fp, 6 v, 4 mp, 6 kd
          </note>
          <note>
            Mom. 30 (jordförvärvslagstiftning m.m.)
          </note>
          <note>
            1. utskottet
          </note>
          <note>
            2. res. 53 (mp)
          </note>
          <note>
            Votering:
          </note>
          <note>
            248 för utskottet
          </note>
          <note>
            14 för res. 53
          </note>
          <note>
            21 avstod
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 66 m, 21 fp, 15 v, 9 kd
          </note>
          <note>
            För res. 53: 14 mp
          </note>
          <note>
            Avstod: 20 c, 1 v
          </note>
          <note>
            Frånvarande: 24 s, 14 m, 7 c, 5 fp, 6 v, 4 mp, 6 kd
          </note>
          <note>
            Mom. 31 (organisatoriska förändringar i statlig verksamhet)
          </note>
          <note>
            1. utskottet
          </note>
          <note>
            2. res. 54 (c, kd)
          </note>
          <note>
            3. res. 55 (fp)
          </note>
          <note>
            Förberedande votering:
          </note>
          <note>
            Kammaren biträdde res. 54 med acklamation.
          </note>
          <note>
            Huvudvotering:
          </note>
          <note>
            220 för utskottet
          </note>
          <note>
            29 för res. 54
          </note>
          <note>
            35 avstod
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 67 m, 16 v
          </note>
          <note>
            För res. 54: 20 c, 9 kd
          </note>
          <note>
            Avstod: 21 fp, 14 mp
          </note>
          <note>
            Frånvarande: 24 s, 13 m, 7 c, 5 fp, 6 v, 4 mp, 6 kd
          </note>
          <note>
            Mom. 34 (beslutanderätten om långsiktiga stödområden)
          </note>
          <note>
            1. utskottet
          </note>
          <note>
            2. res. 62 (c, fp, v, mp, kd)
          </note>
          <note>
            Votering:
          </note>
          <note>
            136 för utskottet
          </note>
          <note>
            148 för res. 62
          </note>
          <note>
            1 avstod
          </note>
          <note>
            64 frånvarande
          </note>
          <note>
            Kammaren biföll res. 62.
          </note>
          <note>
            Partivis fördelning av rösterna:
          </note>
          <note>
            För utskottet: 136 s
          </note>
          <note>
            För res. 62: 1 s, 67 m, 20 c, 21 fp, 16 v, 14 mp, 9 kd
          </note>
          <note>
            Avstod: 1 m
          </note>
          <note>
            Frånvarande: 24 s, 12 m, 7 c, 5 fp, 6 v, 4 mp, 6 kd
          </note>
          <note>
            Tom Heyman (m) anmälde att han avsett att rösta nej men markerats
            ha avstått från att rösta.
          </note>
          <note>
            Mom. 38 (utveckling av det regionala utvecklingsstödet m.m.)
          </note>
          <note>
            1. utskottet
          </note>
          <note>
            2. res. 67 (v)
          </note>
          <note>
            Votering:
          </note>
          <note>
            233 för utskottet
          </note>
          <note>
            29 för res. 67
          </note>
          <note>
            18 avstod
          </note>
          <note>
            69 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 67 m, 1 c, 21 fp, 9 kd
          </note>
          <note>
            För res. 67: 15 v, 14 mp
          </note>
          <note>
            Avstod: 18 c
          </note>
          <note>
            Frånvarande: 26 s, 13 m, 8 c, 5 fp, 7 v, 4 mp, 6 kd
          </note>
          <note>
            Mom. 41 (nedsatta socialavgifter i jord- och skogsbruk m.m.)
          </note>
          <note>
            1. utskottet
          </note>
          <note>
            2. res. 68 (c, fp, v, mp, kd)
          </note>
          <note>
            Votering:
          </note>
          <note>
            196 för utskottet
          </note>
          <note>
            81 för res. 68
          </note>
          <note>
            2 avstod
          </note>
          <note>
            70 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 59 m
          </note>
          <note>
            För res. 68: 4 m, 18 c, 21 fp, 16 v, 14 mp, 8 kd
          </note>
          <note>
            Avstod: 2 m
          </note>
          <note>
            Frånvarande: 24 s, 15 m, 9 c, 5 fp, 6 v, 4 mp, 7 kd
          </note>
          <note>
            Henrik Landerholm (m) anmälde att han avsett att rösta ja men
            markerats som frånvarande.
          </note>
          <note>
            Mom. 44 (ytterligare förändringar i zonindelningen)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2.utskottets hemställan med den ändring som föranleddes av bifall
            till mot. A51 (s)
          </note>
          <note>
            Votering:
          </note>
          <note>
            Kammaren biföll utskottets hemställan genom uppresning.
          </note>
          <note>
            Mom. 52 (skärgårdspolitikens inriktning)
          </note>
          <note>
            1. utskottet
          </note>
          <note>
            2. res. 83 (c, kd)
          </note>
          <note>
            Votering:
          </note>
          <note>
            164 för utskottet
          </note>
          <note>
            30 för res. 83
          </note>
          <note>
            80 avstod
          </note>
          <note>
            75 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 133 s, 3 m, 16 v, 12 mp
          </note>
          <note>
            För res. 83: 19 c, 2 mp, 9 kd
          </note>
          <note>
            Avstod: 60 m, 20 fp
          </note>
          <note>
            Frånvarande: 28 s, 17 m, 8 c, 6 fp, 6 v, 4 mp, 6 kd
          </note>
          <note>
            Mom. 60 (nuvarande mål 2 och 5b)
          </note>
          <note>
            1. utskottet
          </note>
          <note>
            2. res. 96 (c, kd)
          </note>
          <note>
            Votering:
          </note>
          <note>
            253 för utskottet
          </note>
          <note>
            28 för res. 96
          </note>
          <note>
            68 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 67 m, 21 fp, 16 v, 14 mp
          </note>
          <note>
            För res. 96: 19 c, 9 kd
          </note>
          <note>
            Frånvarande: 26 s, 13 m, 8 c, 5 fp, 6 v, 4 mp, 6 kd
          </note>
          <note>
            Mom. 62 (samordning av målområden m.m.)
          </note>
          <note>
            1. utskottet
          </note>
          <note>
            2. res. 100 (mp)
          </note>
          <note>
            Votering:
          </note>
          <note>
            172 för utskottet
          </note>
          <note>
            16 för res. 100
          </note>
          <note>
            92 avstod
          </note>
          <note>
            69 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 1 m, 16 c, 16 v, 2 kd
          </note>
          <note>
            För res. 100: 2 c, 13 mp, 1 kd
          </note>
          <note>
            Avstod: 66 m, 21 fp, 5 kd
          </note>
          <note>
            Frånvarande: 24 s, 13 m, 9 c, 5 fp, 6 v, 5 mp, 7 kd
          </note>
          <note>
            Gullan Lindblad (m) anmälde att hon avsett att avstå från att
            rösta men markerats ha röstat ja.
          </note>
          <note>
            Eva Thede (mp) anmälde att hon avsett att rösta nej men markerats
            som frånvarande.
          </note>
          <note>
            Ingrid Näslund (kd) anmälde att hon avsett att avstå från att
            rösta men markerats ha röstat nej.
          </note>
          <note>
            Mom. 67 (satsningar i Bergslagen)
          </note>
          <note>
            1. utskottet
          </note>
          <note>
            2. res. 107 (v)
          </note>
          <note>
            Votering:
          </note>
          <note>
            265 för utskottet
          </note>
          <note>
            17 för res. 107
          </note>
          <note>
            1 avstod
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 67 m, 19 c, 21 fp, 13 mp, 8 kd
          </note>
          <note>
            För res. 107: 16 v, 1 kd
          </note>
          <note>
            Avstod: 1 mp
          </note>
          <note>
            Frånvarande: 24 s, 13 m, 8 c, 5 fp, 6 v, 4 mp, 6 kd
          </note>
          <note>
            Mom. 71 (livsmedelsindustri och jordbruk)
          </note>
          <note>
            1. utskottet
          </note>
          <note>
            2. res. 114 (fp, kd)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 72 (såddfinansiering)
          </note>
          <note>
            1. utskottet
          </note>
          <note>
            2. res. 117 (fp, mp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 73 (riskkapitalförsörjning)
          </note>
          <note>
            1. utskottet
          </note>
          <note>
            2. res. 119 (m, fp, kd)
          </note>
          <note>
            Votering:
          </note>
          <note>
            142 för utskottet
          </note>
          <note>
            99 för res. 119
          </note>
          <note>
            41 avstod
          </note>
          <note>
            67 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 5 c
          </note>
          <note>
            För res. 119: 68 m, 21 fp, 1 v, 9 kd
          </note>
          <note>
            Avstod: 14 c, 14 v, 13 mp
          </note>
          <note>
            Frånvarande: 24 s, 12 m, 8 c, 5 fp, 7 v, 5 mp, 6 kd
          </note>
          <note>
            Ingrid Burman (v) anmälde att hon avsett att avstå från att rösta
            men markerats ha röstat nej.
          </note>
          <note>
            Mom. 74 (friare användning av arbetsmarknadspolitiska medel m.m.)
          </note>
          <note>
            1. utskottet
          </note>
          <note>
            2. res. 123 (c, fp, kd)
          </note>
          <note>
            3. res. 124 (v)
          </note>
          <note>
            4. res. 125 (mp)
          </note>
          <note>
            Förberedande votering 1:
          </note>
          <note>
            21 för res. 124
          </note>
          <note>
            14 för res. 125
          </note>
          <note>
            248 avstod
          </note>
          <note>
            66 frånvarande
          </note>
          <note>
            Kammaren biträdde res. 124.
          </note>
          <note>
            Förberedande votering:
          </note>
          <note>
            Res. 123 biträddes genom uppresning.
          </note>
          <note>
            Huvudvotering:
          </note>
          <note>
            139 för utskottet
          </note>
          <note>
            61 för res. 123
          </note>
          <note>
            83 avstod
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 1 m, 1 c
          </note>
          <note>
            För res. 123: 18 c, 20 fp, 14 v, 9 kd
          </note>
          <note>
            Avstod: 67 m, 2 v, 14 mp
          </note>
          <note>
            Frånvarande: 24 s, 12 m, 8 c, 6 fp, 6 v, 4 mp, 6 kd
          </note>
          <note>
            Mom. 75 (frizonsförsök m.m.)
          </note>
          <note>
            1. utskottet
          </note>
          <note>
            2. res. 127 (fp)
          </note>
          <note>
            Votering:
          </note>
          <note>
            163 för utskottet
          </note>
          <note>
            21 för res. 127
          </note>
          <note>
            98 avstod
          </note>
          <note>
            67 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 136 s, 18 c, 9 kd
          </note>
          <note>
            För res. 127: 21 fp
          </note>
          <note>
            Avstod: 68 m, 16 v, 14 mp
          </note>
          <note>
            Frånvarande: 25 s, 12 m, 9 c, 5 fp, 6 v, 4 mp, 6 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om uppskjuten votering
          </note>
          <note>
            Kammaren beslutade på förslag av andre vice talmannen att återstående
            ärenden på dagens föredragningslista fick avgöras i ett sammanhang
            vid arbetsplenum torsdagen den 7 maj.
          </note>
          <note>
            7 § Föräldraledighetsdirektivets genomförande i Sverige
          </note>
          <note>
            Föredrogs
          </note>
          <note>
            Arbetsmarknadsutskottets betänkande 1997/98:AU13
          </note>
          <note>
            Föräldraledighetsdirektivets genomförande i Sverige
          </note>
          <note>
            (prop. 1997/98:81)
          </note>
          <note type="speaker">
            Anf. 67 TUVE SKÅNBERG (kd):
          </note>
          <note>
            Fru talman! Vi går nu över till att debattera föräldraledighetsdirektivets
            genomförande i Sverige. Det gäller införandet av en ny lag i vilken
            arbetstagare medges rätt till ledighet från arbetet av trängande
            familjeskäl, som sjukdom eller olycksfall, som gör arbetstagarens
            omedelbara närvaro nödvändig.
          </note>
          <note>
            I stort sett tycker också vi kristdemokrater att detta är ett
            mycket bra förslag, men vi har - som det kan tyckas - marginella
            men ändå viktiga förslag, som utskottsmajoriteten inte har beaktat
            och som jag därför vill fästa kammarens uppmärksamhet på.
          </note>
          <note>
            Vad avser föräldraledighet gör regeringen och utskottsmajoriteten
            bedömningen att Sverige uppfyller direktivets krav på föräldraledighet
            i föräldraledighetslagen. För närvarande har föräldrar rätt till
            ledighet för vård av barn till dess att barnet är 18 månader.
          </note>
          <note>
            Vi kristdemokrater menar dock att Sverige borde lagfästa en rätt
            till föräldraledighet i tre år. Under de allra första levnadsåren
            är barnets behov av trygghet och närhet störst. Då sker identifikationen
            med omvärlden, och då grundläggs i bästa fall tilliten till och
            respekten för andra människor. Då grundläggs den etik och moral
            som kommer att prägla individen. För att den processen skall fungera
            bra behöver barnet i första hand omges av ett fåtal personer dessa
            första viktiga år. Föräldrarna och familjen blir den viktigaste
            och mest självklara och naturliga lilla gemenskapen för barnet.
          </note>
          <note>
            Det är oerhört angeläget att de föräldrar som så önskar skall
            ha rätt att vara hemma under dessa första år. Vidare är det viktigt
            att barnen får en väl fungerande vardagskontakt med båda föräldrarna.
            Vi kristdemokrater menar därför att det är eftersträvansvärt att
            föräldrarna utnyttjar möjligheten att dela på föräldraledigheten,
            så att också pappan tidigt får en chans till en nära relation
            med sitt barn. Det är bra för barnen, för föräldrarna och för
            jämställdheten i föräldrarnas relation. När barnen sedan växer
            upp och kommer i tonåren har man grundlagt en god kontakt också
            mellan pappan och barnet, något som då betalar sig.
          </note>
          <note>
            I propositionen och i betänkandet föreslås bl.a. att rätt till
            ledighet av trängande familjeskäl skall lagfästas. Lagen föreskriver
            att en arbetstagare har rätt till ledighet av trängande familjeskäl
            som har samband med sjukdom eller olycksfall. Vi kristdemokrater
            har tidigare motionerat i denna fråga om rätt till ledighet för
            vård av anhörig, och vi anser sålunda att detta är ett välkommet
            förslag. En anhörigs roll i en svår situation kan aldrig överskattas.
            Den anhörige kan skapa trygghet och närhet.
          </note>
          <note>
            När svårare situationer uppstår, som vid sjukdom eller olycksfall
            i familjen, blir allt annat mindre viktigt. För den som drabbas
            är möjligheten till vård och omsorg och en nära kontakt med anhöriga
            en huvudfråga. Även för den anhörige är det av stor vikt att få
            vara delaktig, men för att kunna vara närvarande och utgöra den
            stora trygghetsfaktor som en närstående kan vara krävs det rätt
            till ledighet. Vi kristdemokrater menar därför att det är ett
            viktigt förslag som regeringen nu har tagit åt sig och lagt fram.
          </note>
          <note>
            Under senare år har det blivit möjligt för alltfler svårt sjuka
            som så önskar att vårdas i sin egen hemmiljö. Det är mycket positivt.
            Strukturförändringarna har också skett i sjukvården, vilket bl.a.
            inneburit att antalet vårdplatser reducerats kraftigt. Det betyder
            att allt större vårdinsatser måste utföras i hemmet av vårdpersonal.
          </note>
          <note>
            Nu vet jag att anhöriga har en stor vilja att hjälpa till i vården,
            och den insats som utförs av anhöriga är i verkligheten en förutsättning
            för att den sjuke skall kunna vara hemma. Därför menar vi att
            en viss ersättning bör utgå. Rätten till tjänstledighet innebär
            också att samhället ger ett erkännande av rollen som anhörig,
            och det är viktigt.
          </note>
          <note>
            Vi kristdemokrater anser att det skall finnas möjlighet till
            ledighet på deltid, om den enskilde så önskar. Många upplever
            att det är viktigt både att hålla kontakt med arbetsplatsen och
            att delta aktivt i en närståendes svåra situation. Då måste det
            också finnas möjlighet till en sådan lösning.
          </note>
          <note>
            Fru talman! Jag yrkar bifall till reservationen.
          </note>
          <note type="speaker">
            Anf. 68 LAILA BJURLING (s):
          </note>
          <note>
            Fru talman! Som framgår av rubriken på regeringens proposition
            handlar det här ärendet om att i Sverige införa ett direktiv om
            föräldraledighet. Det är ett direktiv som syftar till att underlätta
            för föräldrarna att kunna förena arbetsliv och familjeliv. Direktivet
            innehåller två delar.
          </note>
          <note>
            Den första delen innebär att en arbetstagare skall ha en individuell
            rätt till minst tre månaders ledighet från sitt arbete med anledning
            av ett barns födelse eller vid adoption. Den delen uppfyller Sverige
            med råge eftersom vi har en föräldraledighetslag som ger varje
            förälder rätt till 18 månaders ledighet för vård av barn.
          </note>
          <note>
            Den andra delen i direktivet handlar om rätt till ledighet från
            arbetet av trängande familjeskäl när arbetstagarens omedelbara
            närvaro är absolut nödvändig. Ytterst handlar det naturligtvis
            om en tolkningsfråga när närvaron är absolut nödvändig. Regeringen
            har tolkat ordalydelsen så, att det är fråga om en akut situation
            där familjemedlemmens närvaro behövs omedelbart i ett akut skede
            men inte för att vårda den sjuke under en längre tid. Utskottet
            delar regeringens uppfattning i den frågan.
          </note>
          <note>
            I Sverige har vi sedan länge en lag som ger föräldrar rätt till
            ledighet för tillfällig vård av barn under 12
          </note>
          <note>
            års ålder. Den lagen gäller vid barnets sjukdom men också under
            ordinarie vårdares sjukdom och ett antal andra situationer där
            förälderns närvaro kan behövas.
          </note>
          <note>
            Vi har dessutom en lag som ger rätt till ledighet för vård av
            svårt sjuk närstående. Meningen med den lagen är att ge möjlighet
            till vård av en närstående t.ex. vid livets slutskede men också
            vid en hastigt uppkommen svår sjukdom som hjärtinfarkt, hjärninfarkt
            eller liknande.
          </note>
          <note>
            Regeringen gör ändå den bedömningen att det finns ett glapp mellan
            den svenska lagstiftningen och direktivet framför allt när det
            gäller barn över 12 år och anhöriga som inte är svårt sjuka. Det
            kan kanske handla om att min man råkar ut för en trafikolycka
            och hamnar på sjukhus utan att för den skull vara svårt sjuk eller
            kanske att min tonåring behöver stöd av mamma eller pappa inför
            en enklare operation. Det glappet vill regeringen täppa till genom
            att införa en ny lag om rätt till ledighet just på grund av trängande
            familjeskäl vid sjukdom eller olycksfall som gör arbetstagarens
            omedelbara närvaro absolut nödvändig.
          </note>
          <note>
            Utskottet tillstyrker regeringens förslag.
          </note>
          <note>
            I det här sammanhanget vill jag understryka att direktivet inte
            handlar om ersättning under ledigheten.
          </note>
          <note>
            Det handlar endast om rätten till ledighet från arbetet.
          </note>
          <note>
            Det är samma sak med förslaget till ny lag. Den reglerar endast
            rätten till ledighet. Den ger ingen rätt till ekonomisk ersättning.
          </note>
          <note>
            Kristdemokraterna har avlämnat en reservation där de yrkar på
            rätt till ledighet på hel- eller deltid för vård av anhörig i
            hemmet. Utskottet konstaterar att den rätten redan finns i den
            lagstiftning som vi har - i de flesta fall enligt närståendevårdslagen
            - och att en utökningen utöver vad den nu föreslagna lagen innebär
            inte är aktuell. Jag yrkar därför bifall till utskottets förslag.
          </note>
          <note type="speaker">
            Anf. 69 TUVE SKÅNBERG (kd) replik:
          </note>
          <note>
            Fru talman! Låt mig börja med att konstatera att jag och Laila
            Bjurling är överens om huvudinriktningen vartåt lagstiftningen
            utvecklas, och jag välkomnar den utvecklingen. För att spara kammarens
            tid, eftersom behandlingen av det föregående ärendet var så långvarigt,
            vill jag inrikta mig på en av de frågor som vår reservation och
            vår motion tar upp.
          </note>
          <note>
            Det gäller den utveckling som vi kristdemokrater önskar att man
            skall få vara föräldraledig i så mycket som tre år och inte i
            ett och ett halvt år som i dag. Jag skulle vara glad om Laila
            Bjurling ville säga att det är en riktning som också hon skulle
            välkomna när de resurser som regeringen avsätter medger det. I
            så fall skulle jag tycka att det var ett fall framåt i frågan.
          </note>
          <note type="speaker">
            Anf. 70 LAILA BJURLING (s) replik:
          </note>
          <note>
            Fru talman! Den lagstiftning som vi talar om i dag hänför sig
            helt till det föräldradirektiv som antagits av
          </note>
          <note>
            EU. I det direktivet talar man om tre månaders föräldraledighet.
            Det är det vi har att ta ställning till, och det är vad utskottet
            har tagit ställning till. Frågan är: Behöver vi göra någonting
            för att ändra i vår lagstiftning utifrån de tre månadernas föräldraledighet
            som direktivet talar om? Vi har gjort den bedömningen att vi inte
            behöver det eftersom vi redan nu har en 18 månaders ledighet i
            Sverige.
          </note>
          <note>
            Den andra lagstiftningen vill inte Tuve Skånberg tala om i dag.
            Men vi kan konstatera att det vid förra tillfället vi diskuterade
            ledighetslagstiftning handlade om ledighet för att starta eget.
            Då var man mycket bekymrad från Kristdemokraterna över de konsekvenser
            det kan få på en arbetsmarknad när människor får vara lediga för
            länge från sina jobb. Gäller inte det också i föräldraledighetsfallet?
            Nu vill ni utöka ledigheten utöver de 18 månader vi har till tre
            år för varje förälder, om jag förstod Tuve Skånberg rätt.
          </note>
          <note type="speaker">
            Anf. 71 TUVE SKÅNBERG (kd) replik:
          </note>
          <note>
            Fru talman! Vi tror att det skulle vara mycket viktigt för föräldrar
            att ha möjlighet att vara tillsammans med sina barn. Det gäller
            mannen eller kvinnan, eller för den delen någon annan som de själva
            väljer. Man skall ha möjligheten att välja under de tre första
            åren.
          </note>
          <note>
            Den moderna barnpsykologin visar hur oerhört formbara barnen
            är under dessa år. Vi vill därför ge föräldrarna en större möjlighet
            att välja.
          </note>
          <note>
            Jag fick inget svar av Laila Bjurling om det var en önskvärd
            utveckling när resurserna så medgav. Skall jag tolka det uteblivna
            svaret som att hon inte håller med om att detta är en positiv
            utveckling?
          </note>
          <note type="speaker">
            Anf. 72 LAILA BJURLING (s) replik:
          </note>
          <note>
            Fru talman! I Sverige har vi valt en linje där föräldrarna kan
            kombinera att vara småbarnsförälder och att ändå behålla sin plats
            på arbetsmarknaden. Är man borta för länge från arbetsmarknaden
            kan det leda till komplikationer. Vi har ingen som helst avsikt
            att i nuläget utöka den tid som föräldraledigheten varar.
          </note>
          <note>
            Däremot kan det finnas andra önskemål om förlängd ersättningstid
            eller liknande om det skulle visa sig möjligt i framtiden. Det
            har vi ett principönskemål om.
          </note>
          <note>
            De bestämmelser som finns i dag reglerar båda föräldrarnas rätt
            att vara ledig i 18 månader. Dessutom kan man efter den tiden
            välja att lägga all den tid man har föräldrapenning. Det kan bli
            en ganska lång tid sammanlagt. Det är inte aktuellt för oss att
            utöka den tiden. Det är ett klart besked, Tuve Skånberg.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 maj.)
          </note>
          <note>
            8 § Närradion m.m.
          </note>
          <note>
            Föredrogs
          </note>
          <note>
            Konstitutionsutskottets betänkande 1997/98:KU28
          </note>
          <note>
            Närradion m.m. (prop. 1997/98:77)
          </note>
          <note type="speaker">
            Anf. 73 OLA KARLSSON (m):
          </note>
          <note>
            Fru talman! KU:s betänkande 28 om närradio m.m. är ett glädjande
            undantag från en regel som nu har gällt under ganska många år.
            Det är en regel som har sagt att det bara är borgerliga regeringar
            som har stått för liberaliseringar och avregleringar av etermedierna
            medan socialdemokratiska regeringar och utskottsmajoriteter har
            stått för en stopp-ochförbudspolitik i etern.
          </note>
          <note>
            Denna proposition innehåller faktiskt förslag om avregleringar
            och förenklingar, och den kommer från en socialdemokratisk regering,
            även om förslaget bottnar i den lokalradiokommitté som var satt
            för några år sedan och behandlade både privat lokalradio och närradiofrågor.
            Här sker nu i enlighet med kommitténs förslag ett antal förbättringar
            och förenklingar för närradiosändarna.
          </note>
          <note>
            Tillståndshavarkretsen utökas. För att få sända närradio var
            man tidigare tvungen att ha en förening som var bildad för ett
            annat ändamål än att sända radio. Nu öppnas möjligheten att bilda
            en förening enbart med syftet att sända radio och att en sådan
            förening kan få tillstånd, och det är positivt.
          </note>
          <note>
            Det blir en avsevärt mycket enklare hantering av sändningstider
            där handläggningen överlåts i första hand på de enskilda föreningarna
            och sändarna som får komma överens sinsemellan och där Radio-
            och
          </note>
          <note>
            TV-verket bara fattar beslut när man är oense inom sändningsområdet.
            Avgifterna tas också bort, vilket leder till kraftigt minskad
            administration och gör att närradioföreningarna kan koncentrera
            sig på det de vill göra, att sända radio, och ägna mindre tid
            åt byråkrati och papper.
          </note>
          <note>
            Regeringen och utskottet kunde dock ha gett större möjligheter
            till undantag från det riksförbud som innebär att ett program
            inte får sändas i mer än ett sändningsområde. Det skulle ha ökat
            möjligheterna att sända ett material som är av regionalt och lokalt
            intresse i fler än ett område, t.ex. sådant material som den mycket
            framgångsrika närradiostationen i Karlstad sänder och sysslar
            med.
          </note>
          <note>
            Med detta yrkar jag bifall till den reservation som är fogad
            till betänkandet och som innebär att det skulle bli större möjligheter
            att sända regionalt och lokalt material i fler än ett område.
          </note>
          <note type="speaker">
            Anf. 74 NIKOS PAPADOPOULOS (s):
          </note>
          <note>
            Fru talman! En lakonisk sammanfattning av närradions försöksverksamhet
            visar att närradion startade
          </note>
          <note>
            1979 och att hela verksamheten stabiliserades i januari 1986.
          </note>
          <note>
            Intentionen var att närradion skulle bli ett språkrör för de
            lokala föreningarna. Föreningarna i varje kommun skulle kunna
            ha denna möjlighet, om de ville ha den. För närvarande sänder
            ca 1 100 tillståndshavare ljudradioprogram. Under de senaste åren
            har antalet tillståndshavare kraftigt minskat. Denna minskning
            beror bl.a. på att flera tillståndshavare har övergått till att
            sända kommersiellt. Det finns sändningar på ca 150 platser i Sverige.
          </note>
          <note>
            Den 28 september 1995 överlämnade regeringen direktiven till
            en kommitté med syftet att kommittén skulle lämna ett förslag
            till ändrade regler om lokala radiosändningar. Kommittén skulle
            undersöka och finna vägar för att förverkliga närradions mångfald
            och lokala förankring samt utveckla närradion till en livskraftig
            radio med lokal anknytning och demokratisk förankring.
          </note>
          <note>
            Lokal- och närradiokommittén avlämnade sitt betänkande i november
            1996. Betänkandet har remissbehandlats, och regeringens förslag
            till förändringar i reglerna om närradion bygger på Lokal- och
            närradiokommitténs förslag.
          </note>
          <note>
            Fru talman! I två motioner från den allmänna motionstiden tar
            man upp frågan om "bestämmelserna om sändningstider". Dessa motioner
            är K704 av Håkan Holmberg (fp), och K331 - yrkande 3 - av Eva
          </note>
          <note>
            Flyborg m.fl. (fp). I båda motionerna tar man som ett exempel
            upp hur Radio Islam i Stockholm under en lång tid har kunnat utöka
            sin sändningstid; detta på grund av de andra föreningarnas passivitet
            att använda sina tider. På så sätt har Radio Islam kunnat sprida
            sin nazistiska propaganda under flera timmar per vecka.
          </note>
          <note>
            Som motionärerna mycket riktigt påpekar överensstämmer inte Radio
            Islams sändningar med närradions intentioner. Med det nya förslaget
            har risken eliminerats att rasistiska budskap kan sändas genom
            närradion eller utnyttjas på andras sändningstider.
          </note>
          <note>
            Enligt propositionen måste tillståndshavarna lämna upplysningar
            om sändningstider när de blir tillfrågade.
          </note>
          <note>
            I motionerna K30 av Fanny Rizell m.fl. (kd), och
          </note>
          <note>
            K32 av Ingbritt Irhammar m.fl. (c), betonas att det måste bli
            enklare att få tillgång till flera sändningsmöjligheter för närradion.
            Motionärernas förslag kan inte genomföras i dag av följande enkla
            skäl: "Någon större efterfrågan på flera sändningsmöjligheter
            i en kommun har hittills inte visats." Finns det synnerliga skäl
            skall man dock kunna tillåta sändningar till sändningsområden
            som är större än en kommun.
          </note>
          <note>
            Fru talman! I motion K615 av Marianne Andersson och Kjell Ericsson
            (c), som väcktes under den allmänna motionstiden, föreslås att
            en försöksverksamhet inleds med regionala närradiosändningar i
          </note>
          <note>
            Värmland med beteckningen kunskapsradio. Detta jämförs med Radio
            Solsta i Karlstad, vars syfte är att fler människor skall få tillgång
            till kulturell, politisk och ekonomiskt intressant information.
            Därför kan man säga att programmet har karaktären av folkbildning
            och är ett led i både kunskapslyft och livslångt lärande. Så sägs
            det i motionen.
          </note>
          <note>
            Ett motsvarande förslag framförs i motion K29 av
          </note>
          <note>
            Isa Halvarsson (fp), i motion K28 av Gullan Lindblad och Göthe
            Knutson (m), i motion K31 av Lisbeth
          </note>
          <note>
            Staaf-Igelström m.fl. (s) samt i motion K32 av Ingbritt Irhammar
            m.fl. (c). I alla motioner föreslås att dispens skall kunna ges
            för ett större antal timmar per månad för att sända närradio inom
            ett län med samma motivering.
          </note>
          <note>
            Regeringens förslag om förbud mot sändning av centralproducerat
            programmaterial i närradion behålls i princip. Det nuvarande undantaget
            från förbudet utvidgas till att gälla tio timmar per månad för
            sändningar som främjar kunskap och bildning eller som utgör upptagningar
            av lokala kulturella tillställningar.
          </note>
          <note>
            Detta förslag kommer att utvärderas efter två år.
          </note>
          <note>
            Utvärderingen kan visa hur sändningsinnehavarna använder de nya
            reglerna och de tillåtna tio timmarna för rikssändningar.
          </note>
          <note>
            Fru talman! På grundval av detta yrkar jag avslag på samtliga
            motioner samt bifall till regeringens proposition.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 maj.)
          </note>
          <note>
            9 § Fri- och rättighetsfrågor
          </note>
          <note>
            Föredrogs
          </note>
          <note>
            Konstitutionsutskottets betänkande 1997/98:KU32
          </note>
          <note>
            Fri- och rättighetsfrågor
          </note>
          <note type="speaker">
            Anf. 75 BO KÖNBERG (fp):
          </note>
          <note>
            Fru talman! Vi skall nu diskutera ett antal motioner som har
            anknytning till fri- och rättighetsområdet.
          </note>
          <note>
            Utskottet har avstyrkt samtliga motioner. När vi senast diskuterade
            ett KU-betänkande, vilket bl.a.
          </note>
          <note>
            handlade om kommunal demokrati, kunde jag göra samma konstaterande,
            dvs. att utskottet hade avstyrkt samtliga motioner. Jag dristade
            mig då att också påminna om att socialdemokraterna hade instämt
            i alla avstyrkandena och att man uppenbarligen ansåg att det stod
            väl till på området eftersom inga motioner behövde tillstyrkas.
            Flera av de socialdemokratiska talarna uppfattade det som att
            jag raljerade med socialdemokraternas inställning till samhällsfrågor.
            Jag löper förstås en viss risk när jag nu påminner om att det
            även i det här ärendet tycks vara så att det är väl beställt på
            områdena i fråga men jag tar risken att bli beskylld för att raljera.
          </note>
          <note>
            Jag yrkar bifall till två av de reservationer som finns fogade
            till betänkandet och som vi i Folkpartiet står bakom - dock står
            jag förstås bakom alla reservationer som vi i Folkpartiet har
            undertecknat. Det gäller reservation 4, som handlar om hets mot
            homosexuella och som Folkpartiet, Vänsterpartiet och
          </note>
          <note>
            Miljöpartiet har avlämnat. Vidare gäller det reservation 6, som
            handlar om åsiktsregistrering och som nyss nämnda partier står
            bakom.
          </note>
          <note>
            Fri- och rättighetsfrågorna har diskuterats under en lång tid
            i vårt land och kanske allra häftigast under
          </note>
          <note>
            1970-talet, då det under en lång fas fördes en debatt om huruvida
            det behövdes ytterligare ett skydd i grundlagen, utöver det allmänna
            skydd mot övergrepp som, förstås, demokratin kan anses utgöra.
            Den diskussionen, får man väl ändå säga, landade i att vi fick
            en bred enighet, inte minst i anslutning till Rättighetsskyddsutredningen,
            om att se till att det blev en skärpning av de regler i grundlagen
            som hade att göra med hur vi begränsar fri- och rättigheter. Lagprövningens
            roll reglerades för första gången. Ett visst skydd mot retroaktiv
            skattelagstiftning infördes, och sättet att stifta grundlag ändrades
            så att det skulle bli svårare att ändra i grundlagarna m.m.
          </note>
          <note>
            Det har även skett förändringar under 90-talet i samband med
            den fri- och rättighetskommitté som
          </note>
          <note>
            1993 avlämnade ett betänkande under ledning av
          </note>
          <note>
            Petri. Vi har också beslutat att i svensk lagstiftning inkorporera
            den Europarådskonvention om de mänskliga rättigheterna som Sverige
            sedan länge har stått bakom och skrivit på. Då är frågan om det
            finns anledning att gå vidare. Några av de frågor som det finns
            anledning att gå vidare med behandlas i dagens betänkande.
          </note>
          <note>
            Jag tänkte, fru talman, i all korthet nämna de fyra huvudområden
            som berörs i dagens betänkande. Jag tänkte börja med frågan om
            åsiktsregistreringen. Det finns ett par motioner som tar upp just
            den frågan och yrkar på att vi skall få till stånd en kommission.
            Den skulle få i uppdrag att på ungefär samma vis som har skett
            i Norge gå igenom hur vi i Sverige har hanterat den här svåra
            frågan. Det handlar om hur man i en demokrati skall skydda sig
            mot dem som vill omstörta demokratin med våld utan att träda grundlagsförbud
            mot att registrera människor enbart på grund av politisk åsikt
            förnär.
          </note>
          <note>
            Tyvärr har det gått som det har gjort hittills under det gångna
            riksdagsåret vad gäller det här förslaget.
          </note>
          <note>
            Det har inte gått att få någon majoritet i riksdagen.
          </note>
          <note>
            Regeringen kommer var och varannan månad med nya förslag och
            nya grupper som skall utreda den här frågan. Det gör man i akt
            och mening för att komma bort från frågan om att få en sammanhängande
            genomlysning i form av en kommission som sysslar med detta och
            som får speciella befogenheter att lyfta tystnadsplikter och höra
            personer som har något att redovisa på ett mer effektivt sätt.
          </note>
          <note>
            Sedan har man fortsatt att sprida ut det här på ett antal områden,
            och tyvärr har en majoritet i konstitutionsutskottet instämt i
            detta. Jag vill som jag nämnde, fru talman, yrka bifall till den
            reservation som har att göra med de här två motionerna, alltså
            reservation nr 6. Enligt den skall det uttalas att vi bör få till
            stånd en sådan här kommission. Jag får väl erkänna att jag inte
            har så stor förhoppning om att just under denna debatt omvända
            exempelvis socialdemokrater och moderater till insikten om behovet
            av en sådan här kommission. Vi kommer att återkomma till frågan
            i andra sammanhang om det blir så illa att vi förlorar i dag.
          </note>
          <note>
            Ett annat ämnesområde som är uppe i betänkandet och som har diskuterats
            många gånger genom årens lopp är frågan om huruvida vi skall ha
            ett skydd för den negativa föreningsfriheten, dvs. rätten att
            inte behöva tillhöra en förening. Vi har förstås sedan länge ett
            skydd i vår demokrati för att man har rätt att sluta sig samman
            i olika organisationer för att främja intressen. Det kan vara
            politiska, religiösa, kulturella eller fackliga intressen. Men
            vi har egentligen aldrig på riktigt haft ett lagskydd mot tvånget
            att tillhöra en organisation.
          </note>
          <note>
            Frågan har som sagt var diskuterats ett antal gånger. Det som
            nu, tycker jag, sedan några år tillbaka gör att saken hamnat i
            ett delvis annat läge, är att den europeiska domstolen tolkar
            Europarådskonventionens bestämmelser om föreningsfrihet som att
            den även gäller den negativa föreningsfriheten. Då är frågan om
            vi skall fortsätta med ett läge där utslaget från domstolen om
            tolkningen av Europarådskonventionen, som ju som sagt numera är
            en del av svensk lagstiftning, skall vara det som reglerar frågan
            i Sverige eller om vi skall ta itu med det här och klargöra vilka
            förhållanden som gäller i vårt land.
          </note>
          <note>
            Vi har för vår del anslutit oss till en motion som har lagts
            fram från moderat håll. Det betyder inte att vi ansluter oss till
            varje ord och varje resonemang i texten. Men vi har anslutit oss
            till yrkandet om att det bör ske en grundlagsreglering av frågan
            om den negativa föreningsfriheten.
          </note>
          <note>
            En tredje fråga som belyses i betänkandet och i olika motionsförslag
            är frågan om organisationers brottslighet. Där har vi ju i Sverige
            gång på gång gjort den bedömningen att vi inte skall hantera problem
            som har att göra med organisationers brottslighet av olika slag
            genom att i huvudsak förbjuda organisationerna som sådana. Det
            är beteenden av olika slag som kan förbjudas. Framför allt hade
            vi för några år sedan debatten om rasistiska organisationer och
            om det var rimligt att förbjuda dessa.
          </note>
          <note>
            Denna fråga är nu uppe bl.a. på grund av diskussioner på europeisk
            nivå. Det finns olika rekommendationer i fråga om rent kriminella
            organisationer och om hur det är med aktiv medverkan i dessa organisationer,
            hur det skall hanteras juridiskt. Där har man från svenskt håll
            i samband med de europeiska diskussionerna markerat att en sådan
            kriminalisering måste ta sin utgångspunkt i hur vi brukar hantera
            frågorna i vårt land. Hittills har man från svenskt juridiskt
            håll bedömt att den senaste gemensamma ståndpunkten i frågan är
            sådan att det går att hantera det här med vanlig svensk teknik
            på området.
          </note>
          <note>
            Jag tycker för min del, och utskottet har väl också gjort den
            bedömningen, att det här är relativt väl avvägt. Vi ser fram emot
            de förslag som kan komma för att uppfylla dessa kriterier.
          </note>
          <note>
            Den fjärde och sista fråga som jag tänkte ta upp i dag är frågan
            om hur vi skall kunna använda lagstiftningsmakten för att skydda
            homosexuella mot hets och diskriminering. Även den frågan har
            diskuterats länge, bl.a. utförligt i förra årets debatt med anknytning
            till fri- och rättighetsfrågorna. Tyvärr gick det då inte att
            få gehör för att vi borde ändra i lagstiftningen så att också
            de homosexuella skyddas mot de grupper
          </note>
          <note>
            - ofta nazistiska eller fascistiska - som ger sig på dem på samma
            vis som de ger sig på människor som är judar eller som är misshagliga
            för dem på något annat vis.
          </note>
          <note>
            Vi tycker från Folkpartiets sida att det finns alla skäl i världen
            att se till att frågan regleras i samband med hets mot folkgrupp.
            Vi har också ställt oss bakom en annan reservation, men jag nöjer
            mig i den här debatten med att peka på möjligheten för alla som
            vill att ansluta sig till den reservation som innebär att vi i
            lagen om hets mot folkgrupp skulle kunna ta in även de homosexuella.
          </note>
          <note>
            Jag hoppas att vi kan få en debatt, och gärna en anslutning,
            från socialdemokratiskt håll. Jag ser fram emot att höra hur Catarina
            Rönnung skall argumentera för att man inte skall göra det här
            ställningstagandet i dag och skicka med det till den utredning
            som är på gång.
          </note>
          <note>
            Fru talman! Jag yrkar som sagt bifall till två av reservationerna,
            men jag står också bakom de övriga som vi har lagt fram.
          </note>
          <note type="speaker">
            Anf. 76 BIRGER HAGÅRD (m):
          </note>
          <note>
            Fru talman! Fri- och rättighetsfrågorna är, det kan man utan
            vidare konstatera, något av en demokratis livsnerv. De rör de
            allra väsentligaste förutsättningarna för att en demokrati över
            huvud taget skall kunna fungera.
          </note>
          <note>
            För en konstitutionell demokrati är det alldeles givet att det
            är nödvändigt att sätta upp gränser för makten. Makt kan missbrukas.
            Det har vi en rad exempel på från historien. Vi skulle i det sammanhanget
            också kunna visa exempel från vårt eget land. Det finns alltid
            en risk för att olika gruppintressen kan göra sig breda. För den
            sakens skull är det nödvändigt att i förväg staka ut gränserna
            för hur man skall agera i olika situationer.
          </note>
          <note>
            Vi kan konstatera att det finns två olika områden som man lägger
            tyngdpunkten på. Vi drar upp våra ställningstaganden från litet
            olika synvinklar. Jag skulle vilja säga att det för socialdemokratin
            alltid har varit angeläget att slå vakt om kollektivet, om staten.
          </note>
          <note>
            Det har fått gå före hänsynen till den enskilda människan. För
            oss på den andra kanten har det däremot varit angeläget att slå
            vakt om individens rättigheter.
          </note>
          <note>
            Man kan säga att det är det som konstituerar en rättsstat.
          </note>
          <note>
            Vi inom Moderata samlingspartiet har oförtrutet arbetat, och
            arbetar fortfarande, för att slå vakt om vad vi anser vara några
            av fundamenten, nämligen demokratin, rättsstaten och vår författning.
          </note>
          <note>
            Det finns något som är genomgående här. Bo
          </note>
          <note>
            Könberg tog upp det. Han sade att vid tidigare tillfällen har
            socialdemokraterna avslagit alla motioner.
          </note>
          <note>
            Han trodde inte särskilt mycket på framgång i dag heller.
          </note>
          <note>
            Detta är inget nytt. Det är så det alltid har varit.
          </note>
          <note>
            Socialdemokraterna har alltid varit tröga när det har gällt att
            anamma nya idéer. De är alltid negativa till en början. Det blir
            fråga om utdragna kompromisser och sedan ett starkt opinionstryck.
            Men då får vi så småningom också med oss socialdemokraterna i
            en del av de här sammanhangen.
          </note>
          <note>
            Vi kan se att fri- och rättighetskatalogen inte är något som
            har gamla anor i vårt land. I vår gamla författning, 1809 års
            författning, var det egentligen bara den gamla 16 § i 1809 års
            regeringsform. Den kunde i sin tur sägas ha sina anor tillbaka
            till medeltiden, till de medeltida kungaförsäkringarna. Det var
            egentligen det enda som fanns av garanti för fri- och rättigheter.
          </note>
          <note>
            Initiativet togs sedan från moderat sida till det som så småningom
            blev fri- och rättighetsreformen 1976.
          </note>
          <note>
            Därefter kunde vi driva på och få igenom nya landvinningar. Lagprövningsrätten
            är inskriven i regeringsformen sedan 1980. Vi uppnådde en förlängd
            valperiod och också i alla fall början till ett personval.
          </note>
          <note>
            Yttrandefrihetsgrundlagen har sett dagens ljus. Vi kunde också
            glädja oss åt att mediemonopolet avskaffades 1993.
          </note>
          <note>
            Ett annat stort mål som vi hade satt upp var att få
          </note>
          <note>
            Europakonventionen för de mänskliga fri- och rättigheterna inkorporerad
            med den svenska lagstiftningen.
          </note>
          <note>
            Så har skett. Vi kan också se att rätten till ersättningar vid
            expropriationer preciserades vid de senaste grundlagsändringarna.
          </note>
          <note>
            Det har alltså hänt en hel del. Stegvis har vi kunnat bygga upp
            ett allt säkrare skydd för den enskilda medborgaren. Men det betyder
            inte att det är bra som det är. Det är mycket som återstår att
            göra. Det gäller att än starkare förhindra kränkningar av den
            enskildes rätt från statens sida.
          </note>
          <note>
            Under senare tid har vi kunnat se hur vi i flera olika fall har
            haft en lagstiftning som har varit tveksam från grundlagssynpunkt
            och från rättssynpunkt. Låt mig ta några exempel. Stiftelselagen
            mot de fria forskningsstiftelserna var ganska skandalös i hela
            sin uppläggning. Den förtida avvecklingen av kärnkraftverket i
            Barsebäck är inte heller ett arbete som kan sägas leva upp till
            de krav som man har rätt att ställa i de här sammanhangen. Det
            dråpslag som drabbade landets änkor i och med att folkpensionsdelen
            skulle räknas av mot annan inkomst var ett avtalsbrott. Socialdemokraterna
            och Centern svek också en överenskommelse med de andra partierna
            som hade tio år på nacken.
          </note>
          <note>
            Vi kan naturligtvis också säga att fastighetsskatten i sin nuvarande
            otillständiga utformning har blivit ett exempel som påminner om
            en retroaktiv skattelagstiftning. Ägarna till de fastigheter som
            nu drabbas kunde på intet sätt förutse att de så småningom kanske
            t.o.m. skulle tvingas bort från gård och grund till följd av denna
            skattebelastning.
          </note>
          <note>
            Det gäller alltså att skydda minoriteter på olika sätt. Hur skall
            man göra det? Det finns två klassiska exempel som brukar användas.
            Det ena är skydd genom folkomröstningar, dvs. möjligheter till
            folkomröstningar i olika sammanhang. Vi har den danska modellen.
            Det har vi diskuterat tidigare i år i kammaren. Också det finns
            med i vår stora partimotion om medborgarrätt och demokrati.
          </note>
          <note>
            Ett annat sätt att gå till väga är att använda sig av kvalificerade
            majoriteter, i synnerhet när det gäller begränsningar av fri-
            och rättigheter för de enskilda medborgarna. Ett av de krav som
            vi ställer i dag är att man närmare bör utreda kravet på en kvalificerad
            majoritet vid just begränsningar av fri- och rättigheter.
          </note>
          <note>
            I dag har vi en möjlighet för tio ledamöter att kräva att en
            sådan begränsning skall vila i tolv månader.
          </note>
          <note>
            Men detta är enligt vårt förmenande inte tillräckligt.
          </note>
          <note>
            Här skulle man kunna resa krav just på kvalificerad majoritet.
            Om den sedan skall vara två tredjedelar, tre fjärdedelar eller
            hur man nu vill ha det tål att diskutera. Men det är en sak som
            borde utredas närmare.
          </note>
          <note>
            Bo Könberg har redan talat om kraven på ett grundlagsskydd för
            den negativa föreningsfriheten.
          </note>
          <note>
            Det behöver jag alltså inte gå närmare in på.
          </note>
          <note>
            Men det finns naturligtvis andra områden där det behöver göras
            insatser, där vi behöver en grundlagstiftning för att kunna garantera
            medborgarna vad som brukar kallas för fasta spelregler i det vardagliga
            livet.
          </note>
          <note>
            Här gäller det att värna om avtalsfriheten. Det är en av de mekanismer
            som är utslagsgivande för att vår demokrati skall kunna fungera.
            Det gäller att få ett skydd mot generalklausuler och annan lagstiftning
            som man inte kan förutse i förväg. Det gäller att förstärka skyddet
            mot en retroaktiv skattelagstiftning.
          </note>
          <note>
            Över huvud taget handlar det om att åstadkomma ett starkare skydd
            för de enskilda medborgarnas rättssäkerhet.
          </note>
          <note>
            Fru talman! Detta är något som vi inte kommer ifrån. Vi finns
            nu också med i Europeiska unionen som har hunnit längre än Sverige
            när det gäller skyddet för de enskilda medborgarna. Där kan vi
            haka på, men vi skall kanske inte nöja oss med att hänvisa till
          </note>
          <note>
            Europakonventionens regler. I många av de här fallen skall vi
            också kunna införliva detta med 2 kap. i vår regeringsform.
          </note>
          <note>
            Fru talman! Mot den här bakgrunden yrkar jag bifall till reservationerna
            2 och 5. Reservation 5 handlar framför allt om kravet på ett skydd
            för den negativa föreningsfriheten. I reservation 2 tar vi upp
            kontentan av de krav som finns i vår partimotion om medborgarrätt
            och demokrati i de moment som behandlas i det här betänkandet.
          </note>
          <note type="speaker">
            Anf. 77 KENNETH KVIST (v):
          </note>
          <note>
            Fru talman! Kampen för demokrati har gjort många framsteg i vårt
            land. Men kampen för demokrati måste ständigt leva vidare. De
            demokratiska frioch rättigheterna är inte vunna en gång för alla.
            De är inte vunna för alla grupper. De utsätts för hot och påverkas
            av samhällsutvecklingen. En tid av ökade sociala klyftor betyder
            också ökade demokratiska klyftor. När ekonomisk maktskillnad växer
            i samhället ökar också politisk maktskillnad.
          </note>
          <note>
            De demokratiska fri- och rättigheterna gäller formellt lika för
            alla men huruvida man kan utnyttja sina rättigheter och fylla
            dem med ett innehåll beror i många fall på ens sociala ställning
            och ekonomiska styrka. Det finns flera exempel på det i vårt fri-
            och rättighetskapitel. Man har t.ex. stärkt skyddet för den privata
            äganderätten. Då avses inte ägandet av personliga tillhörigheter
            utan framför allt kapitaltillgångar. Men ägandet av kapitaltillgångar
            ger ju samtidigt makt över andra. Det ger makt över arbetsplatser
            och samhällslivets utveckling och därmed makt över andra. Det
            betyder ju att man med ett starkt skydd för äganderätten i grundlagen
            också cementerar en demokratisk ojämlikhet.
          </note>
          <note>
            Lockouträtten har t.ex. snarare ett starkare skydd i vår regeringsform
            än vad strejkrätten har. Det är något som många länder med en
            samhällsstruktur som vår har observerat. De har inget grundlagsskydd
            för lockouträtten eftersom de som har strejkrätt, dvs. de arbetande,
            socialt sett har en betydligt svagare ställning i samhället än
            ägarna av kapitalet.
          </note>
          <note>
            Låt oss sedan gå över till bestämda grupper i samhället. De är
            ju också utsatta. Det finns fortfarande diskriminerande lagstiftning
            mot t.ex. homosexuella.
          </note>
          <note>
            Vi menar att det är hög tid att se över hela det här frioch rättighetskapitlet.
            Det har reviderats några gånger. Det har byggts ut. I vissa avseenden
            har det förbättrats, och i vissa avseenden har det försämrats.
          </note>
          <note>
            Man bör tillsätta en ny utredning som bör vidga, skriva om och
            ta hänsyn till de sociala aspekter jag har redogjort för. Därmed
            kan det bli ett vidgat rättighetskapitel som t.ex. tar hänsyn
            till de anställdas situation på arbetsplatserna. Invändningen
            är att grundlagen bara skall reglera förhållandet mellan det offentliga
            och privata. Nu är inte grundlagen begränsad bara till det. Till
            följd av de ökade sociala klyftorna vågar många anställda inte
            utnyttja sin grundlagsenliga yttrandefrihet. De är rädda att mista
            jobb, rädda att förlora förväntade anställningar osv. Det finns,
            enligt vår mening, påtagliga skäl att förstärka grundlagsskyddet.
            Därmed yrkar jag bifall till reservation 1. Vi i Vänsterpartiet
            yrkar om en utredning för att förstärka grundlagsskyddet för fri-
            och rättigheter.
          </note>
          <note>
            Frågan om diskriminering av homosexuella har diskuterats många
            gånger. Sakta ger regeringen efter.
          </note>
          <note>
            Vi menar att regeringen nu har en möjlighet att utomordentligt
            tydligt markera mot de inskränkta fördomsfulla och kriminella
            element som angriper homosexuella människor och deras rätt till
            kärleksliv på deras sätt.
          </note>
          <note>
            Det är gott om det kommer ett regeringsförslag om förbud mot
            diskriminering i arbetslivet på grund av sexuell läggning. Det
            vore bra om regeringen tog chansen att fullt ut föreslå ett sådant
            förbud i regeringsformen. Därmed kan vi utmönstra all homosexfientlig
            lagstiftning en gång för alla. Alla människor har samma rättigheter
            och skyldigheter oavsett läggning i det avseendet.
          </note>
          <note>
            Vi menar att den utredning som skall tillsättas bör ges uppgiften
            att lägga fram ett konkret lagförslag om att de homosexuella skall
            skyddas av bestämmelsen om hets mot folkgrupp. Detta är otvetydigt.
            Det har
          </note>
          <note>
            Bo Könberg redan argumenterat för.
          </note>
          <note>
            Fru talman! Birger Hagård talade om individens rättigheter. Men
            samtidigt slår han och hans parti vakt om den åsiktsregistrering
            som säkerhetspolisen har utsatt många svenska medborgare för.
            Vi kommer att få diskutera denna fråga ytterligare när konstitutionsutskottet
            har sin granskningsdebatt. Vi har granskat en del av denna verksamhet
            och det delvis hemliga regelverk som regeringen har lagt till
            grund för detta.
          </note>
          <note>
            Jag vill inte föregripa denna debatt. Men när man granskar dessa
            frågor, ser man på vilka lösa boliner människor hamnar i register.
            Sedan används dessa register i enlighet med personalkontrollkungörelsen
            för att människor inte skall få sökta anställningar eller mister
            anställningar.
          </note>
          <note>
            Vi vet att människor har varit utsatta för åsiktsregistrering
            tidigare utan att de har haft några som helst konspiratoriska
            avsikter mot det svenska samhället.
          </note>
          <note>
            Men de har kanske burit fram obekväma åsikter. Vi vet att det
            är många människor som borde få upprättelse på grund av en hantering
            som måste betecknas som en skamfläck. Det nödvändiggör en ordentlig,
            oberoende genomlysning av åsiktsregistreringen i hela dess vidd
            av svenska medborgare.
          </note>
          <note>
            Därför är det utomordentligt bra att Miljöpartiet har väckt en
            motion och ställt kravet om att en oberoende kommission liknande
            den s.k. Lundkommissionen i Norge skall tillsättas. Jag menar
            att det är nödvändigt. De delvisa utredningar eller forskaranslag
            för att titta på delar av verksamheten som har föreslagits av
            regeringen döljer grundfakta.
          </note>
          <note>
            Låt oss se på fallet Leander. Det var snickaren i
          </note>
          <note>
            Karlskrona som inte fick ett arbete på ett museum inom ett militärt
            område. Vad är det som läggs honom till last? Beställandet av
            ett antal flygblad, ansökan om medlemskap i organisation och efterhörande
            om hur man kan få tag på en viss tidning. Detta skulle vara tillräcklig
            grund för åsiktsregistrering och att nekas ett sökt jobb. Därmed
            stämplas han som landets fiende.
          </note>
          <note>
            Den svenska statens försvar är att detta har med
          </note>
          <note>
            Karlskrona och en sovjetisk ubåt att göra. Man har inte ens begripit
            att den organisation som Leander sökte medlemskap i, nämligen
            KFML, var i högsta grad antisovjetisk därför att den var så prokinesisk.
          </note>
          <note>
            Men inte ens nyansen upptäcktes i detta sammanhang.
          </note>
          <note>
            Ni kan förstå vilket slarv, vilken inkompetens och rättsosäkerhet
            som har präglat denna verksamhet.
          </note>
          <note>
            Med denna begränsade politiska aktivitet kan man bli ett fall
            för åsiktsregistrering, för personalkontrollkungörelsen, och får
            inte en sökt tjänst på grund av att man är en säkerhetsrisk. Hur
            många tusentals andra med högre politisk aktivitet finns i dessa
            register på lika dåliga grunder?
          </note>
          <note>
            Därför är det ett demokratiskt anständighetskrav att detta vädras
            ut ordentligt en gång för alla. Tillsätt en s.k. Lundkommission.
            Jag gläder mig åt att Folkpartiet instämmer på den punkten.
          </note>
          <note>
            Fru talman! Jag yrkar bifall till reservationerna 1
          </note>
          <note>
            och 3 samt instämmer i Bo Könsbergs bifallsyrkande för reservationerna
            4 och 6.
          </note>
          <note type="speaker">
            Anf. 78 BIRGER HAGÅRD (m) replik:
          </note>
          <note>
            Fru talman! Kenneth Kvists anförande gav anledning till några
            reflexioner.
          </note>
          <note>
            Det är naturligtvis riktigt att demokratins fri- och rättigheter
            inte är bundna en gång för alltid. Det tillkommer varje generation
            att finna dem på nytt - som
          </note>
          <note>
            Gunnar Heckscher brukade säga. Demokrati måste vinnas av varje
            generation.
          </note>
          <note>
            Sedan kommer Kenneth Kvist in på frågan om de ökande sociala
            klyftorna. Visst finns det sådana. Om man garanterar individen
            fri- och rättigheter och ger ett utgångsläge för alla, kan man
            därigenom undvika att hamna i en situation med dessa sociala klyftor
            -
          </note>
          <note>
            framför allt om skattetrycket kan reduceras till rimliga proportioner.
            Detta är världens högst beskattade land, där i snitt två tredjedelar
            av en människas inkomster tas i anspråk av det allmänna. Kan man
            reducera detta och ge ett större utrymme för den enskilda människan
            är det klart att det i stället kommer att leda till att man minskar
            de sociala klyftorna.
          </note>
          <note>
            Kenneth Kvist tog också upp några andra problem, som resonemangen
            om grundlagsskydd för de homosexuella. Vi har motsatt oss detta,
            därför att vi kan inte gå in och grundlagsskydda varje kategori.
            Jag fick häromdagen E-post där man krävde grundlagsskydd för handikappade.
            Det kanske ni andra också har fått. Vi kan säkert räkna upp den
            ena kategorin efter den andra. Däremot är det uppenbart att vi
            inte kan tolerera någon form av diskriminering.
          </note>
          <note>
            Registernämnden har nu fått i uppgift att titta på åsiktsregistreringen.
            HSF, Humanistisksamhällsvetenskapliga forskningsrådet, skall också
            se om man kan stimulera forskning, och Försvarets underrättelsenämnd
            skall analysera förutsättningarna.
          </note>
          <note>
            Jag måste allra sist säga att jag inte var förvånad över att
            man under det varma krigets och sedan det kalla krigets dagar
            registrerade stalinister, nazister och kommunister av olika schatteringar.
            Jag tror att det var välbehövligt att göra det, för att kunna
            garantera demokratin för framtiden. Jag är inte särskilt imponerad
            av dem som nu i efterhand försöker göra gällande att de på något
            sätt skulle ha utsatts för slarv eller inkompetens i sammanhanget.
          </note>
          <note type="speaker">
            Anf. 79 KENNETH KVIST (v) replik:
          </note>
          <note>
            Fru talman! Det är bra att Birger Hagård har talat om ökade sociala
            skillnader. Men de sänkta skatternas politik för de rika, som
            Moderaterna företräder, är verkligen inte linjen för att jämna
            ut de klyftorna. Vi behöver skatter och en fungerande offentlig
            sektor för att jämna ut bl.a. de ekonomiska klyftorna.
          </note>
          <note>
            När det gäller de homosexuella och de handikappade bör de kategorierna
            ha ett grundlagsskydd, enligt vår motion om förstärkning av fri-
            och rättigheter.
          </note>
          <note>
            Varför? Jo, därför att det är just mot de grupperna som fördomsfullheten
            och reaktionen, de åsikter som är diskriminatoriska, just slår.
            Man anser att de homosexuella och de handikappade, utöver vissa
            etniska grupper, är mindervärdiga. Därför är det av utomordentlig
            vikt att samhället kraftigt markerar och att det framgår av regeringsformen
            att ingen, inte heller homosexuella och handikappade, får diskrimineras.
          </note>
          <note>
            All sådan lagstiftning skall bort.
          </note>
          <note>
            När det gäller säpos åsiktsregistrering kan jag säga så mycket
            som att den inte har varit förenlig med rättstrygghet. Djupsinnigheten
            när man har betraktat olika s.k. kommunistiska grupper har väl
            varit ungefär som på skämtbilden där en polis slår en batong i
            huvudet på en åskådare till en demonstration som säger:
          </note>
          <note>
            "Jag är antikommunist." "Mig kvittar det vilken typ av kommunist
            du är", säger polisen och fortsätter att slå.
          </note>
          <note type="speaker">
            Anf. 80 BIRGER HAGÅRD (m) replik:
          </note>
          <note>
            Fru talman! Det senare kan jag väl förstå, av det enkla skälet
            att det nog inte var så stor skillnad på kineskommunister och
            rysskommunister. Det var samma andas barn i många sammanhang.
            Jag tror att vi kan lämna det.
          </note>
          <note>
            I skattefrågan är det inte sänkningen för de högsta inkomsttagarna,
            miljardärerna, som vi i första hand månar om, utan det får Socialdemokraterna
            stå för.
          </note>
          <note>
            Det är de utländska experterna och grupper av privilegierade
            som man gärna slår vakt om från regeringens sida. Däremot är det
            låginkomsttagarna och medelinkomsttagarna som drabbas hårt nu,
            och det är de som utsätts för ökande sociala klyftor. Det är där
            som insatserna framför allt behöver sättas in, om det här landet
            inte skall ramla utför ännu mycket mer än vad det redan har gjort.
          </note>
          <note type="speaker">
            Anf. 81 KENNETH KVIST (v) replik:
          </note>
          <note>
            Fru talman! Vi diskuterar egentligen inte socialdemokratisk skattepolitik
            nu. Det är missriktat att anmärka på mig i det ämnet, eftersom
            jag är kritisk mot dessa skattesänkningar för överklassen som
            finns i Socialdemokraternas politik. Men framställ inte den moderata
            politiken, med skattesänkningar som leder till ökade sociala nedskärningar,
            som om den hade någonting med jämlikhet att göra! Det är bara
            hyckleri och ett tomt röstfiske.
          </note>
          <note type="speaker">
            Anf. 82 PETER ERIKSSON (mp):
          </note>
          <note>
            Fru talman! Man kan fråga sig vilka åsikter människor får ha
            i en demokratisk rättsstat utan att bli förföljda av staten. Det
            finns i nästan alla länder någonstans gränser för vilka åsikter
            som kan accepteras och också föras till torgs. Men i väldigt många
            länder som kallar sig demokratiska rättsstater finns det också
            blinda fläckar, som har med den här saken att göra.
          </note>
          <note>
            Det visar sig att demokratiska stater har förföljt grupper inom
            landet på ett sätt som är helt oacceptabelt.
          </note>
          <note>
            Det har skett också i Sverige.
          </note>
          <note>
            Det senaste året har vi haft en ganska intensiv debatt i det
            här landet kring just åsiktsregistrering. Det har kommit fram
            på flera sätt att den åsiktsregistrering som har bedrivits i Sverige
            knappast kan ha varit förenlig med de stadganden som finns i grundlagen
            om förbud mot just åsiktsregistrering. Den svenska regeringen
            har t.o.m. erkänt det i ett fall, i Torsten
          </note>
          <note>
            Leander-fallet, att man har gått för långt och också varit villig
            att betala någon form av skadestånd.
          </note>
          <note>
            Redan tidigt under den här debatten framgick det att Norge visade
            vägen. I Norge fanns det en majoritet i Stortinget som vågade
            ta beslut om att försöka göra rent hus i den här frågan, att försöka
            gräva fram de mörkerrester som fanns kvar från kalla kriget och
            varma kriget, ända sedan andra världskriget, i det som kan rubriceras
            som olika former av åsiktsregistrering eller förföljelse av medborgarna
            utifrån vilka åsikter som de har haft och drivit.
          </note>
          <note>
            Det är bakgrunden till att vi i Miljöpartiet bestämde oss för
            att skriva en motion om att också i Sverige genomföra en sådan
            här s.k. Lundkommission, för att få fram sanningen, för att få
            människor att under ed berätta vad som har hänt, för att vi skall
            kunna ta ställning till alla de historier som går och alla rykten
            som sprids, för att vi skall kunna veta vad som verkligen har
            hänt, för att få slut på ryktesspridningen, kunna gå vidare och
            få bort den blinda fläcken från den rättsstat som vi ändå påstår
            att Sverige är.
          </note>
          <note>
            Tyvärr har behandlingen av den här motionen i konstitutionsutskottet
            inte blivit så välvillig som jag hade hoppats. Majoriteten av
            framför allt socialdemokrater och moderater men också centerpartister
            vill fortsätta att mörka och gömma undan sanningen. Det är uppenbart
            att de rykten och historier som går ändå är bättre än att hela
            sanningen kommer fram. Det är den bedömning som man uppenbarligen
            gör. Jag tycker att den bedömningen är förskräckande.
          </note>
          <note>
            Samtidigt med behandlingen av vår motion i konstitutionsutskottet
            har vi påbörjat en granskning som gäller åtminstone delar av den
            svenska åsiktsregistrering och förföljelse av oliktänkande som
            har skett utifrån statliga direktiv. Vi har börjat en sådan granskning
            i KU. Det har handlat om de hemliga direktiv som regeringen har
            utfärdat till säpo och som ger säpo rätt att registrera, kontrollera
            och förfölja medborgare i Sverige.
          </note>
          <note>
            Jag skall inte, vilket inte heller tidigare talare gjort, gå
            in på några detaljer om vad detta har lett till.
          </note>
          <note>
            Vi skall alldeles snart justera det betänkandet i konstitutionsutskottet.
            Jag kan bara säga att jag tycker att den granskning vi har haft
            hittills har varit väldigt begränsad. Det har rört sig om åren
            mellan mitten på
          </note>
          <note>
            70-talet fram till i dag. Den har rört en liten del av den åsiktsregistrering
            som vi har behandlat. Jag tycker ändå att det är uppenbart att
            den svenska grundlagen inte har räckt till för att stoppa en omfattande
            åsiktsregistrering. Det har skett en åsiktsregistrering i strid
            med svensk grundlag i stor omfattning.
          </note>
          <note>
            Det är väldigt tragiskt att konstatera, men det lägger ännu större
            kraft bakom kravet på att vi faktiskt skall göra en ordentlig
            heltäckande undersökning av vad som har hänt under efterkrigstiden
            på detta område. Vi skall gräva fram allting, och vi skall göra
            det genom en parlamentarisk oberoende kommission som får mycket
            stora befogenheter.
          </note>
          <note>
            Den skamfläck som finns på detta område måste någon gång granskas.
            Vi måste försöka komma vidare. Jag har så svårt att förstå hur
            särskilt den svenska socialdemokratin kan fortsätta att förhala
            och förhindra insyn och stoppa en ordentlig granskning av detta
            område. De som rimligtvis drabbas mest politiskt av att frågan
            aldrig läggs åt sidan är ju socialdemokraterna själva.
          </note>
          <note>
            Det gäller alltså en motion från Miljöpartiet som vi har skrivit
            en reservation kring. Det är reservation nr 6. Också Folkpartiet
            och Vänstern har stött den reservationen, eller snarare kravet
            på en s.k. Lundkommission.
          </note>
          <note>
            Det finns också en annan stor fråga i detta betänkande. Det gäller
            skyddet för homosexuella. Homosexuella är en grupp som har varit
            förföljd under århundraden. Det är en grupp som mycket tydligt
            pekats ut av vissa som onaturlig, oacceptabel och vidrig. Man
            har sagt att det är människor som inte hör hemma hos oss. Den
            attityden får vi inte understödja.
          </note>
          <note>
            Den systematiska hets som finns mot homosexuella måste vi reagera
            mot i Sveriges riksdag.
          </note>
          <note>
            Hetsen leder till våld. Om vi inte ger klart besked om att hetsen
            är oacceptabel stöder vi indirekt också våldet, därför att det
            är svårt att komma åt när det sker i mörkret och människor springer
            undan. Vi måste försöka alla vägar för att förhindra den förföljelse
            av homosexuella som pågår än i dag här i Sverige av framför allt
            nazistiska grupper.
          </note>
          <note>
            Jag tycker att de argument som har anvisats för att vi skall
            vänta och se och låta bli att genomföra en utvidgning av lagen
            om hets mot folkgrupp har varit väldigt tunna i ganska många år.
            Det är svårt att se var den sakliga grunden för att förhindra
            en förändring egentligen finns.
          </note>
          <note>
            Jag tycker också att det är dags att införa ett förbud mot diskriminering
            mot homosexuella i grundlagen, och en lag mot diskriminering av
            homosexuella i arbetslivet. Dessa förändringar skulle sammantaget
            vara en rejäl markering för att få en förändring och ett starkare
            skydd för de homosexuella.
          </note>
          <note>
            Jag vill bara påminna om att en enhällig utredning redan 1984,
            alltså för 14 år sedan, sade att det är dags att införa ett lagskydd
            för de homosexuella när det gäller lagen om hets mot folkgrupp.
            Ännu har ingenting hänt. Det är pinsamt och svagt att det parlamentariska
            systemet inte vågar eller orkar göra någonting här.
          </note>
          <note>
            Fru talman! Jag vill därför yrka bifall till reservationerna
            3, 4 och 6.
          </note>
          <note type="speaker">
            Anf. 83 CATARINA RÖNNUNG (s):
          </note>
          <note>
            Fru talman! Jag vill börja mitt anförande med att belysa de homosexuellas
            situation. KU gör i detta betänkande två vägledande uttalanden.
            Vi säger följande: "Det är enligt utskottet viktigt att samhället
            på olika sätt söker motverka att homosexuella personer i olika
            sammanhang diskrimineras." Vi säger också att de homosexuella
            trots en ökad tolerans och vidsynthet alltjämt är en utsatt grupp.
            Det finns alltså goda skäl att i lagstiftningen ge de homosexuella
            ett särskilt skydd.
          </note>
          <note>
            Riksdagen - normgivaren - är, vill jag påstå, opinionsbildare
            och föregångare när det gäller att jämställa homosexuella med
            befolkningen i övrigt. Jag vågar påstå att människor i allmänhet
            har en mycket mer fördomsfull inställning.
          </note>
          <note>
            På en avgörande punkt diskrimineras fortfarande homosexuella,
            och det gäller rätten att adoptera barn.
          </note>
          <note>
            Inga vetenskapligt hållbara bevis finns om att barn till homosexuella
            föräldrar får en sämre start i livet. De blivande föräldrarnas
            sexuella läggning borde inte utgöra en grund för generellt adoptionsförbud
            om uppväxtförhållandena i övrigt är bra.
          </note>
          <note>
            Detta ansåg den socialdemokratiska kongressen.
          </note>
          <note>
            Detta är min åsikt. Riksdagen har nyligen beslutat att utreda
            frågan. Regeringen har kallat en utredare som lagt fram förslag
            om att en ny lag stiftas med förbud mot diskriminering i arbetslivet
            på grund av sexuell läggning, och regeringen bereder nu förslaget.
          </note>
          <note>
            Förolämpningar, förtal, hot och mycket grovt fysiskt våld mot
            homosexuella har ökat väsentligt i och med att nynazistiska organisationer
            vuxit fram.
          </note>
          <note>
            Den 1 juli 1994 trädde en bestämmelse i kraft som innebär att
            det skall vara en försvårande omständighet vid straffmätningen
            av alla typer av brott om motivet för brottet varit att kränka
            någon på grund av hans sexuella läggning.
          </note>
          <note>
            Justitiedepartementet avser att under våren tillsätta en utredning
            som skall se över lagstiftningen om hets även mot homosexuella.
            I detta avseende, Bo Könberg, tycker jag att er reservation är
            överflödig.
          </note>
          <note>
            Aktivt deltagande i sammanslutningar som sysslar med organiserad
            brottslighet kan också komma att kriminaliseras enligt utredningsförslaget.
            Frågan utreds. Vi får se var riksdagen hamnar i denna fråga.
          </note>
          <note>
            Utskottet, och det är riktigt, har fram till nu ställt sig avvaktande
            till att göra inskränkningar i TF och
          </note>
          <note>
            YGL eftersom tryck- och yttrandefrihet har ett mycket starkt
            grundlagsskydd i vårt land.
          </note>
          <note>
            Om de unga våldsbenägna nynazister som ser homosexuella som sina
            naturliga fiender blir en bestående företeelse i vårt för övrigt
            demokratiska samhälle blir läget ett annat och allvarligare. Hittills
            har man kunnat hoppas på att nynazismen skulle vara en övergående
            modenyck, kanske kopplad till viss musik.
          </note>
          <note>
            Men så är måhända inte fallet.
          </note>
          <note>
            Däremot är vi mot att i regeringsformen göra tilllägget att en
            medborgare i lag eller annan föreskrift inte skall missgynnas
            på grund av sexuell läggning.
          </note>
          <note>
            Det vore en överloppsåtgärd eftersom regeringsformen talar om
            för riksdagen vilken ram den skall agera inom. Portalparagrafen,
            att den offentliga makten skall utövas med respekt för alla människors
            lika värde och den enskilda människans frihet och värdighet, är
            tillräcklig.
          </note>
          <note>
            Som hela mitt anförande hittills velat visa har riksdagens arbete
            de senaste åren gått ut på att stärka de homosexuellas situation
            från partnerskap, som var ett socialdemokratiskt initiativ - detta
            med tanke på att vi i i debatten fått höra att det är vi som är
            bakåtsträvarna - till vad som med säkerhet blir följden av framtida
            riksdagsbeslut, förbud mot diskriminering i arbetslivet och alla
            slag av hets och tillåtelse att adoptera barn.
          </note>
          <note>
            Carl Bildts motion om grundlagsskydd för avtalsfrihet, stärkt
            minoritetsskydd vid begränsningar av medborgerliga rättigheter
            och en grundlagsfäst tolkningsregel att den enskildes rätt går
            före statens vid tillämpning av generalklausuler är motionskrav
            som likt galten Särimner slaktas varje år och som återuppstår
            under följande allmänna motionstid, för att åter gå till slakt.
          </note>
          <note>
            Starka skäl talar emot att en riksdagsminoritet kan göra anspråk
            på att kontrollera det grundlagsenliga i en majoritets handlande.
            Tolkningstvister och procedurfrågor, som vi nu är förskonade ifrån
            i Sveriges riksdag, skulle bli följden. De positiva opinionsfriheterna,
            yttrandefrihet, mötesfrihet osv., kan inskränkas genom vanlig
            lag, men det krävs att fem sjättedelar av riksdagen förenas om
            beslutet. Detta är väl om något kvalificerad majoritet. Lagförslaget
            kan skjutas på i tolv månader om minst tio ledamöter yrkar på
            detta.
          </note>
          <note>
            En utökad lagrådsgranskning och en grundlagsfäst lagprövningsrätt
            är ytterligare garantier för att viktiga friheter inte inskränks
            utan tungt vägande skäl.
          </note>
          <note>
            Europakonventionen om skydd för mänskliga rättigheter, där rätten
            att tillhöra en fackförening är inskriven, är sedan 1995 svensk
            lag. Europadomstolen har i en dom slagit fast rätten att inte
            tillhöra någon organisation. Till grund för nyligen gjorda grundlagsändringar
            och införlivande av Europakonventionen i svensk lag låg en överenskommelse
            mellan partierna. Vänstern anser att äganderätten på bekostnad
            av miljö och de anställdas rättigheter fått ett för starkt skydd.
            Utskottet är inte nu berett att föreslå en ny utredning, men grundlagarna
            ses regelbundet över.
          </note>
          <note>
            Vänstern har givetvis möjlighet att återkomma. Jag håller med
            Kenneth Kvist om att kampen för demokratin aldrig får avstanna.
          </note>
          <note>
            Enligt regeringsformens 2 kapitel 3 § får inte medborgare registreras
            endast på grund av politisk åskådning utan eget samtycke. Regeringen
            har tillsatt utredningar för att klarlägga om och hur sådan registrering
            har ägt rum av civila och militära underrättelsetjänster. Registernämnden
            skall undersöka hanteringen av personuppgifter i samband med personalkontroll
            och om personuppgifterna i Säpos register har hanterats på ett
            rimligt sätt när det gäller anställningsförhållanden - detta apropå
            bl.a. fallet Leander.
          </note>
          <note>
            Felaktigheter kan naturligtvis förekomma och bör komma upp i
            ljuset. Humanistisksamhällsvetenskapliga forskningsrådet skulle
            under en femårsperiod grundligt belysa hur den militära underrättelsetjänsten
            och säkerhetstjänsten skött sig under en längre tidsperiod bakåt
            och hur de har uppträtt gentemot både organisationer och enskilda.
            Försvarets underrättelsenämnd skall studera tillgången på källmaterial,
            och personer verksamma inom underrättelseområdet skall få lämna
            uppgifter. Det är tre avgörande moment till att komma sanningen
            på spåren och för att få de felaktigheter och övertramp som måhända
            har begåtts att komma upp i ljuset. Jag är den första att tillstå
            att detta är behövligt i en rättsstat.
          </note>
          <note>
            Utskottet slutar med att säga att man bör avvakta vad dessa utredningar
            kommit fram till. Därför, fru talman, yrkar jag bifall till utskottets
            hemställan.
          </note>
          <note type="speaker">
            Anf. 84 BO KÖNBERG (fp) replik:
          </note>
          <note>
            Fru talman! Det sägs att den största seger man kan vinna är segern
            i motståndarnas hjärtan. Då man lyssnar på Catarina Rönnung, som
            nu lyfter fram allt det som socialdemokraterna bekämpade på 70-talet
            när vi hade den förra stora författningsdiskussionen, känns det
            bra att de tagit till sig detta, inte bara gjort det som en kompromiss
            utan känner starkt för det. Vi får väl hoppas att det inte tar
            lika lång tid innan dagens förslag till ändringar tränger igenom
            och accepteras av socialdemokraterna.
          </note>
          <note>
            När det gäller den negativa föreningsfriheten har
          </note>
          <note>
            Catarina Rönnung och jag samma verklighetsbild. I
          </note>
          <note>
            fråga om den konvention som Sverige anslutit sig till och som
            inkorporerats i svensk lagstiftning, alltså den europeiska konventionen
            om fri- och rättigheter, har
          </note>
          <note>
            Europadomstolen nu sagt att den omfattar negativ föreningsfrihet.
            Då är min fråga till Catarina Rönnung närmast: Varför inte se
            till att det finns med tydligt och klart i svensk lag i stället
            för på denna väg där man får hänvisa till domstolens tolkning
            av en paragraf som faktiskt inte ens nämner den negativa föreningsfriheten?
          </note>
          <note>
            Vad gäller hets mot folkgrupp är svaret från socialdemokraternas
            sida att det skall utredas. Det vi har sagt i reservation 4 är
            att riksdagen skall skicka med en hälsning till den utredningen,
            nämligen att vi vill ha ett lagförslag som gör att även homosexuella
            skyddas av bestämmelser om hets mot folkgrupp.
          </note>
          <note>
            Till sist frågan om åsiktsregistrering. Där vi fick en fyllig
            redovisning för alla de ställen där det nu skall utredas. Min
            enda och enkla fråga är: Var är det för fel med att ha det på
            ett ställe i en utredning med god kompetens och goda befogenheter?
          </note>
          <note type="speaker">
            Anf. 85 CATARINA RÖNNUNG (s) replik:
          </note>
          <note>
            Fru talman! Jag anser att domstolsutslaget är tillräckligt för
            den negativa föreningsrätten. Det är väl egentligen ingen som
            har ifrågasatt att det skulle vara något konstigt med detta trots
            att det inte är inskrivet i grundlagen.
          </note>
          <note>
            Alltså skall hets mot folkgrupp utredas. Det kan innebära att
            man får ändra i både tryckfrihets- och yttrandefrihetsgrundlagen.
            Det är ett stort steg att ta men kan vara behövligt med tanke
            på att nynazismen har smugit sig in i vårt land där nynazisterna
            agerar på ett helt oförsvarligt sätt.
          </note>
          <note>
            Jag skulle vilja ställa en motfråga till Bo Könberg:
          </note>
          <note>
            Vad är det för fel att man i tre av varandra oberoende instanser
            utreder hur säkerhets- och underrättelsetjänsterna har arbetat
            under en längre tid? Vi får väl se vad resultatet av utredningarna
            blir innan vi fördömer det som är regeringens linje i denna fråga.
          </note>
          <note type="speaker">
            Anf. 86 BO KÖNBERG (fp) replik:
          </note>
          <note>
            Fru talman! Det är inte ovanligt i politiska debatter att frågor
            möts av motfrågor, men det var ovanligt tydligt i det här fallet.
          </note>
          <note>
            Felet med att välja den uppläggning man har gjort från regeringens
            sida, att sprida ut det på en mängd olika håll, är att det inte
            blir någon heltäckande redovisning. Det blir inte heller möjligt
            för forskarna annat än på mycket långa omvägar att höra de människor
            som har någonting att berätta om den historia som det är fråga
            om. Det är nog snarare den som har valt att sprida ut det som
            har svarsbördan än de som tycker att det borde finnas på ett ställe
            och där befogenheter både vad gäller att häva tystnadsplikter
            och vad gäller att kräva ed skulle kunna finnas.
          </note>
          <note>
            Jag noterar med viss tillfredsställelse att Catarina
          </note>
          <note>
            Rönnung nu ändå säger att den negativa föreningsfriheten i Sverige
            gäller fullt ut. Det är bra. Vi andra, vi och moderaterna, har
            den enkla uppfattningen att man bör se till att detta syns tydligt
            i svensk lagstiftning.
          </note>
          <note>
            Jag tycker att det är en rimlig princip, som vi liberaler har
            hävdat på en mängd andra punkter, att den svenska grundlagen skall
            vara så tydlig som möjligt.
          </note>
          <note type="speaker">
            Anf. 87 CATARINA RÖNNUNG (s) replik:
          </note>
          <note>
            Fru talman! När utredningarna är klara angående underrättelsetjänsternas
            verksamhet och de övertramp som jag antar har förekommit där är
            det regeringens uppgift att sammanställa och för riksdagen lägga
            fram en rapport om den sammanlagda bilden. Även om
          </note>
          <note>
            Humanistisk-samhällsvetenskapliga forskningsrådet skall ta tid
            på sig kan det ju alltid komma med delrapporter.
          </note>
          <note type="speaker">
            Anf. 88 KENNETH KVIST (v) replik:
          </note>
          <note>
            Fru talman! När det gäller att skriva in ett skydd mot diskriminering
            för de homosexuella i regeringsformen anför Catarina Rönnung en
            portalparagraf om att alla skall behandlas lika. Med det sättet
            att argumentera skulle mycket av det som redan de facto står i
            grundlagen inte behövas där, eftersom vi har denna portalparagraf.
            Likväl står sådana saker som religionsfrihet och annat inskrivet.
            Därför tycker jag att det argumentet är otillräckligt. Det behövs
            uttryckliga och preciserade beslut. Portal- eller målsättningsparagrafer
            i grundlagen har inte samma juridiska bärighet som mera preciserade
            stadganden har.
          </note>
          <note>
            När det gäller frågan om åsiktsregistrering är det egentligen
            likadant: Sakta, steg för steg, pressas socialdemokraterna åt
            rätt håll. Men också här måste det vara en ordentligt oberoende
            kommission. Registernämnden, där den politiska representationen
            består av just de två partier som är för politisk åsiktsregistrering,
            är knappast en instans som väcker förtroende om att vara så oberoende,
            objektiv och kritisk att den vill dra upp den här verksamheten
            med rötterna.
          </note>
          <note type="speaker">
            Anf. 89 CATARINA RÖNNUNG (s) replik:
          </note>
          <note>
            Fru talman! Jag försökte i mitt första inlägg att tala om vad
            grundlagarna och regeringsformen skall vara till för. De skall
            ge normgivaren, riksdagen, spelregler att verka efter. Här har
            nu riksdagen under ett antal år dels sett till att vi har fått
            en lag om partnerskap, dels sett till att tre väldigt viktiga
            utredningar har kommit till - en om rätten att adoptera barn,
            en om diskriminering i arbetslivet och en om diskriminering av
            och hets mot homosexuella. Riksdagen har alltså uppfyllt vad regeringsformen
            skulle innehålla om man skrev in att de homosexuella skulle ha
            ett särskilt skydd. Detta behövs nu inte, eftersom riksdagen har
            gått före med exempel på att man faktiskt vill agera för de homosexuellas
            situation.
          </note>
          <note>
            Riksdagen är absolut opinionsbildare på den här punkten. Det
            ställe i samhället där opinionsbildningen behövs är ute bland
            vanliga människor, där fördomarna fortfarande är många och kan
            vara tröga att få bort.
          </note>
          <note>
            Detta skulle kunna vara en viktig sak för oss riksdagsledamöter
            att vara ute och agitera för, i stället för att vilja ha in en
            ändring i regeringsformen som jag bedömer skulle vara ett slag
            i luften i den här situationen.
          </note>
          <note type="speaker">
            Anf. 90 KENNETH KVIST (v) replik:
          </note>
          <note>
            Fru talman! Jag delar inte Catarina Rönnungs något begränsade
            syn på grundlagarnas och regeringsformens uppgifter. De är nog
            inte bara till för att sätta gränser för normgivaren utan behandlar
            även hur andra myndigheter skall fungera i samhället, för det
            första rent tydligt och materiellt: regeringsmakten, domstolarna
            osv. Men de är också i sig normgivande och påverkande i fråga
            om de attityder som finns i samhället. Det som står i grundlagarna
            får därigenom en särskild tyngd, och därför är det av utomordentlig
            vikt att de homosexuellas lika rättigheter också blir grundlagsfästa.
          </note>
          <note>
            Det är gott och väl att ni i delfrågor, om än under ett visst
            motstånd, har retirerat och kommit till något klokare ståndpunkter.
            Men den här frågan kommer inte att vara färdig förrän den har
            fått sin definitiva lösning.
          </note>
          <note>
            När det sedan gäller Säkerhetspolisens åsiktsregistrering, fru
            talman, får vi återkomma till den saken när vi har KU:s granskningsdebatt.
            Men jag tycker att argumentationen för att ha den här splittrade
            utredningsbilden och därmed fortsätta att dölja delar av sanningen
            är utomordentligt svag och egentligen ovärdig en stark parlamentariker
            som fru Rönnung.
          </note>
          <note type="speaker">
            Anf. 91 CATARINA RÖNNUNG (s) replik:
          </note>
          <note>
            Fru talman! Jag tycker inte att vi skall underskatta vårt eget
            arbete, vad riksdagen uttalar och vad konstitutionsutskottet säger
            i sina motivuttalanden. Vi säger att det är viktigt att samhället
            på alla sätt motverkar att homosexuella personer diskrimineras.
            Det är väl en vägledning för underlydande myndigheter att ta åt
            sig. Vi säger att de homosexuella alltjämt är en utsatt grupp,
            trots att toleransen har ökat i samhället, och att det därför
            finns goda skäl att ge de homosexuella ett bättre lagskydd. Det
            är riksdagen som står bakom de här motivuttalandena, som jag tycker
            är starka och tillräckliga.
          </note>
          <note>
            När det sedan gäller Säkerhetspolisens göranden och låtanden
            behöver det naturligtvis inte vara en svaghet att de utreds med
            litet olika vinklingar på tre olika ställen. Jag är väldigt benägen
            att tro att man i en rättsstat aldrig i längden kan dölja sanningen
            om missförhållanden som har ägt rum. Missförhållandena kan ha
            sina skäl - de kan ha ägt rum under olika faser av det kalla kriget.
            Därför är den historiska belysningen av det här skeendet ytterligt
            intressant. Även om man i nutid kan fördöma vad som har skett
            är en historisk nyansering här på sin plats.
          </note>
          <note type="speaker">
            Anf. 92 PETER ERIKSSON (mp) replik:
          </note>
          <note>
            Fru talman! I slutet av det förra replikskiftet sade
          </note>
          <note>
            Catarina Rönnung att hon inte tror att det går att stoppa sanningen
            i längden. Det håller jag verkligen med om. Jag tror inte att
            det går. Men socialdemokraterna gör verkligen allt de kan för
            att stoppa sanningen så länge som möjligt. Det är i alla fall
            mitt intryck.
          </note>
          <note>
            När vi började den här debatten för över ett år sedan sade socialdemokraterna
            att det inte finns något som helst behov av någon som helst utredning.
            Allting är utrett och färdiggranskat. Sanningen finns redan ute.
            Den attityden höll man på ganska länge med. Men det visade sig
            snart att det inte gick att hålla den. Det var alltför uppenbart
            att det var alltför mycket som var outrett. Sanningen fanns kvar
            i det fördolda, mycket har inte kommit ut.
          </note>
          <note>
            I nästa steg väljer socialdemokraterna att göra delar av den
            granskning och utredning som alla kritiker pekar på måste göras.
            Man tar några splittrade delar som man vill utreda. De ligger
            som helt isolerade öar.
          </note>
          <note>
            De olika utredningarna skall inte ha kontakt med varandra, utan
            sedan skall regeringen själv, visar det sig, kunna kontrollera
            och bestämma vad som skall komma ut och sippra ned till de sanningstörstande
            medborgarna.
          </note>
          <note>
            Det här är ju åt fanders. Det är inte trovärdigt att regeringen
            skall göra detta. Regeringen är själv insyltad i det som har hänt.
            Det är därför som det behövs en utredning som i stället utgår
            från riksdagen. Det ger inte heller någon helhetsbild som människor
            kan lita på i efterhand.
          </note>
          <note type="speaker">
            Anf. 93 CATARINA RÖNNUNG (s) replik:
          </note>
          <note>
            Fru talman! Vi måste naturligtvis avvakta resultatet av de här
            utredningarna innan vi kan fördöma dem, som Peter Eriksson gör.
            Bara för att en kommission av Miljöpartiets modell inte har vunnit
            majoritetens gehör behöver inte det alternativ som regeringen
            har lagt fram vara av det undermåliga slag som Peter
          </note>
          <note>
            Eriksson vill göra gällande.
          </note>
          <note>
            Jag tror faktiskt bättre om regeringen än att den vill dölja
            egna felsteg. Men när man genomlyser en militär underrättelsetjänst
            och en säkerhetspolitisk tjänst måste man vara aningen försiktig
            så att underrättelsetjänsten, som har kontakter med andra underrättelsetjänster,
            inte blir totalt genomlyst. Då kan man lika gärna lägga ned underrättelsetjänsten
            i det här landet.
          </note>
          <note type="speaker">
            Anf. 94 PETER ERIKSSON (mp) replik:
          </note>
          <note>
            Fru talman! Det vi kräver är inte någon kommission av miljöpartistisk
            modell, utan av norsk modell.
          </note>
          <note>
            Det är ett krav som inte bara Miljöpartiet, Folkpartiet och Vänstern
            ställer. Just det kravet ställer väldigt många människor runt
            om i Sverige.
          </note>
          <note>
            Det är än så länge här i riksdagen tre partier som inte ställer
            upp på detta. Jag tror att Kristdemokraterna också ställer upp
            mycket starkt på det. Men regeringen kämpar emot allt vad den
            kan för att inte låta sanningen komma fram. Det är det som är
            förödande, menar jag, för människors syn på politiken och på trovärdigheten
            för det politiska systemet i Sverige, att man fortsätter att försöka
            gömma undan sanningen.
          </note>
          <note>
            Sedan vill jag kort också beröra en punkt i diskussionen om de
            homosexuella, diskrimineringen och hetsen mot homosexuella. Där
            har Catarina Rönnung två gånger i dag tagit som intäkt för att
            inte göra någonting att det finns starka fördomar bland människor
            i Sverige mot homosexuella. Det är möjligt att det är så. Men
            jag skulle vilja att hon visade att hon har belägg för att det
            finns starkare fördomar bland människorna ute i Sverige än det
            gör här i riksdagen, t.ex.
          </note>
          <note>
            bland socialdemokraterna. Finns det någon undersökning som visar
            att det verkligen är så?
          </note>
          <note type="speaker">
            Anf. 95 CATARINA RÖNNUNG (s) replik:
          </note>
          <note>
            Fru talman! Jag tycker att Peter Eriksson faller in i vanlig
            sluggerstil i den sista debattomgången: Regeringen gör allt vad
            den kan för att dölja sanningen osv. Detta när man har tillsatt
            tre olika former av utredningar. Det är faktiskt inte ett bra
            sätt att argumentera på, anser jag.
          </note>
          <note>
            Man kan bara se på vad riksdagen har beslutat de senaste åren
            när det gäller de homosexuellas situation för att begripa att
            regeringen har varit opinionsbildare och föregångare i det här
            fallet. Man behöver inte gå till några undersökningar för att
            veta att människor i gemen är mycket tveksamma till adoption av
            barn i partnerskap osv. Sådant är tyvärr läget.
          </note>
          <note>
            Men alla goda opinionsbildare i riksdagen kan ju i stället för
            att slugga mot varandra gå ut och tala för de homosexuellas situation.
            Det kanske är att använda tiden litet bättre.
          </note>
          <note type="speaker">
            Anf. 96 BIRGER HAGÅRD (m) replik:
          </note>
          <note>
            Fru talman! Det är riktigt, Catarina Rönnung, att
          </note>
          <note>
            1976 års fri- och rättighetsreform, lagprövningsrättens införande
            i regeringsformen, förlängd valperiod, inslag av personval, yttrandefrihetsgrundlagen,
            avskaffandet av radio- och TV-monopolet och Europakonventionens
            inkorporering är sådant som lett till förbättringar av vår svenska
            regeringsform. Vad har de annars gemensamt? Jo, de har kommit
            till på moderat initiativ och har motarbetats av socialdemokraterna
            i början. Men så småningom har socialdemokraterna gett med sig.
          </note>
          <note>
            Nu har vi nya bra förslag som vi för fram. De kommer naturligtvis
            att föras fram även i framtiden, om än kanske i delvis förändrad
            form. Detta tycker jag inte har så mycket med galten Särimner
            att göra.
          </note>
          <note>
            Det föranleder mig snarare att tänka på den gamla latinska sentensen:
            Gutta cavat lapidem, non vi sed saepe cadendo - droppen urholkar
            stenen, ej genom sin kraft, utan genom att falla ofta.
          </note>
          <note type="speaker">
            Anf. 97 CATARINA RÖNNUNG (s) replik:
          </note>
          <note>
            Fru talman! Det är fantastiskt att det är moderaterna i denna
            kammare som åstadkommer allt vad gott heter när det gäller att
            ändra i grundlagarna. Jag trodde att det skedde efter en utredning
            där man var ense, att man hade en partiöverenskommelse och gjorde
            upp.
          </note>
          <note>
            Jag blev litet full i skratt när jag hörde Birger Hagårds första
            inlägg, där han sade att det var moderaterna som var pådrivare.
            Han gick igenom en hel allmänpolitisk debatt. Det var socialdemokraterna
            som tövade och inte gjorde så mycket.
          </note>
          <note>
            Jag trodde att själva essensen i moderaternas politiska uppfattning
            var att skynda långsamt, att ha genomtänkta och noggranna lagändringar.
            Men nu är ni någon sorts ny modern pusher på oss andra. Det är
            en ny konservativ inriktning. Jag vet inte riktigt om den är med
            sanningen överensstämmande, fru talman.
          </note>
          <note type="speaker">
            Anf. 98 BIRGER HAGÅRD (m) replik:
          </note>
          <note>
            Fru talman! Jag skall inte ta upp tiden med att gå igenom alla
            de här frågorna. Men jag kan inte minnas att man har jublat på
            socialdemokratisk sida t.ex. över tanken på en förlängd valperiod.
            Inte heller var man från början särskilt förtjust i personvalet.
            Inte var man förtjust i lagprövningsrätten. Inte var man särskilt
            förtjust i de andra förslagen heller. Men sedan, det är riktigt,
            går ni med på utredning. Okej, vi utreder tillsammans. Vi kommer
            fram till kompromisser, och så småningom resulterar det också
            i en ändring av den grundlagsstiftning som vi har. Javisst, men
            ni är litet tröga med att räcka ut handen. Jag hoppas att det
            skall bättra sig.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslutade kl. 17.58 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            9 § (forts.) Fri- och rättighetsfrågor (forts.
          </note>
          <note>
            KU32)
          </note>
          <note type="speaker">
            Anf. 99 INGRID NÄSLUND (kd):
          </note>
          <note>
            Herr talman! Jag skulle vilja ta upp ett krav som vi har i motion
            K306. Jag vill yrka bifall till det kravet på en utredning om
            rätten till liv. Det förekommer ett liknande krav också i en annan
            motion, men där är det mer direkt. Så jag håller mig till att
            yrka bifall till denna motion.
          </note>
          <note>
            Sedan vill jag också säga att vi stöder reservation
          </note>
          <note>
            6 om åsiktsregistrering. Det skall jag däremot inte dröja kvar
            vid eftersom många redan utförligt har talat om det.
          </note>
          <note>
            Regeringsformen 1 kap. 2 § innehåller en rad målsättningsstadganden.
            De är inte till sin karaktär rättsligt bindande föreskrifter som
            man kan använda som utgångspunkt för rättsliga krav gentemot det
            allmänna.
          </note>
          <note>
            Detta betyder inte att de är mindre viktiga. Det väsentliga med
            de här skrivningarna är att ålägga det allmänna att positivt verka
            för att den ifrågavarande rättigheten skyddas, främjas och i största
            möjliga utsträckning förverkligas. Man kan alltså säga att de
            här stadgandena är utformade som ett slags värdeorientering och
            att de anger regeringsformens människosyn även om de inte har
            direkt rättsliga effekter. De anger den ram som utgör grunden
            för samhällsbildningen. På så sätt bidrar regeringsformen i etiköverföringen
            till medborgarna.
          </note>
          <note>
            Rätten till mänskligt liv är av den karaktären att det borde
            åligga det allmänna att positivt verka för att den rättigheten
            skall skyddas, främjas och i största möjliga utsträckning förverkligas.
          </note>
          <note>
            Fri- och rättighetskommittén konstaterade i sitt betänkande SOU
            1993:40 att "den mest grundläggande av de mänskliga rättigheterna
            är rätten till liv". Det kan förefalla litet underligt att kommittén
            trots detta avvisade tanken på att införa ett stadgande om detta
            i den svenska grundlagen. Det skulle alltså inte finnas utrymme
            i svensk grundlag för den viktigaste mänskliga rättigheten.
          </note>
          <note>
            Kommittén angav som enda skäl mot ett grundlagsstadgande att
            befintlig lagstiftning väl motsvarar de krav som kan ställas i
            en rättsstat. Det kan man kanske säga är ett intressant konstaterande,
            och man kan fråga vilken lagstiftning det är som åsyftas.
          </note>
          <note>
            Enligt kristdemokratiskt synsätt är inte de här ståndpunkterna
            helt logiskt förenliga. Vi menar att en direkt lagstiftning om
            rätten till liv rent allmänt inte finns. Nu har vi införlivat
            konventioner där den är uttryckt, men den finns inte direkt i
            den svenska grundlagen. Vi menar att det vore väldigt viktigt
            att rätten till liv, som är den mest grundläggande mänskliga rättigheten,
            också finns med där.
          </note>
          <note>
            Nu har ju också Europakonventionen införlivats, och där framstår
            detta som en mycket viktig rättighet.
          </note>
          <note>
            Det gör det också i FN:s universella förklaring om de mänskliga
            rättigheterna, såväl som i FN:s internationella konvention om
            medborgerliga och politiska rättigheter.
          </note>
          <note>
            Det var faktiskt ett antal tunga remissinstanser som stödde en
            grundlagsfäst rätt till liv. Det var några remissinstanser som
            direkt tillstyrkte något av den kristdemokratiska reservantens
            två alternativ. Det var t.ex. Sveriges advokatsamfund, ärkebiskopen,
            Sveriges Kristna Råd och Sveriges Frikyrkosamråd, Katolska Biskopsämbetet
            och Justitia et Pax. Även andra, Svea hovrätt, Länsrätten i Stockholms
            län och
          </note>
          <note>
            Kammarrätten, ville ha en utredning om hur man skulle kunna utforma
            en sådan rättighet i grundlagen.
          </note>
          <note>
            Men regeringens behandling av betänkandet ledde inte till någon
            åtgärd på det här området.
          </note>
          <note>
            Vi kristdemokrater menar ändå att den mest grundläggande mänskliga
            rättigheten, nämligen rätten till liv, bör ingå i regeringsformens
            värdeorientering.
          </note>
          <note>
            Därför föreslår vi ett tillägg till regeringsformens
          </note>
          <note>
            1 kap. 2 §. Där står nu:
          </note>
          <note>
            "Den offentliga makten skall utövas med respekt för alla människors
            lika värde och för den enskilda människans frihet och värdighet."
          </note>
          <note>
            Där vill vi föra in: "Den offentliga makten skall utövas med
            respekt för människolivets okränkbarhet, alla människors lika
            värde och för den enskilda människans frihet och värdighet."
          </note>
          <note>
            Därför yrkar jag bifall till den här motionens krav.
          </note>
          <note type="speaker">
            Anf. 100 CATARINA RÖNNUNG (s):
          </note>
          <note>
            Herr talman! Jag skall be att få yrka avslag på motionen av den
            anledningen att Europakonventionen sedan den 1 januari 1995 är
            svensk lag. Enligt konventionens artikel 2 punkt 1 skall envars
            rätt till liv skyddas enligt lag. Det som skall göras är redan
            gjort.
          </note>
          <note>
            Dessutom säger 2 kap. 4 § i regeringsformen att dödsstraff inte
            får förekomma. Vi har skrivit på internationella konventioner
            där det också står att varje människa har rätt till liv.
          </note>
          <note>
            Det innebär alltså att det starkaste argumentet till varför motionen
            skall avslås är att problemet är löst.
          </note>
          <note>
            Europakonventionen är svensk lag sedan 1995.
          </note>
          <note type="speaker">
            Anf. 101 INGRID NÄSLUND (kd):
          </note>
          <note>
            Herr talman! Jag vill påpeka att vi kristdemokrater inte är de
            enda som anser att vi inte har löst problemet. Det var, som jag
            påpekade förut, flera tunga remissinstanser som också ansåg att
            man borde utreda detta ytterligare för att se hur man skall komma
            fram.
          </note>
          <note>
            Sedan vill jag också påpeka att både Birger Hagård och Bo Könberg
            också har velat införa saker i vår grundlag som även finns i Europakonventionen.
          </note>
          <note>
            Jag tycker att det är väldigt viktigt att denna rätt blir oerhört
            stark. Jag vill nämna Holland där eutanasi används. Det är något
            som jag tycker är mycket allvarligt.
          </note>
          <note>
            Det gäller alltså inte bara dödsstraff. Det gäller också frågan
            om vi har en skyldighet att skydda enskildas liv. Jag vill att
            konstitutionsutskottet i fortsättningen skall tänka över det här.
          </note>
          <note type="speaker">
            Anf. 102 CATARINA RÖNNUNG (s):
          </note>
          <note>
            Herr talman! Aktiv dödshjälp är förbjuden enligt svensk lag.
            Det är litet orättvist att jämföra Holland och eutanasi med vår
            svenska syn på detta.
          </note>
          <note>
            Vad som är reglerat i regeringsformen är att dödsstraff inte
            får förekomma. Jag har haft förmånen att här i kammaren få rösta
            för att dödsstraff skall förbjudas även i krigstid. Det vore ytterligare
            ett steg framåt.
          </note>
          <note type="speaker">
            Anf. 103 INGRID NÄSLUND (kd):
          </note>
          <note>
            Herr talman! När det gäller dödsstraff tror jag inte att vi har
            olika åsikter. Vi är alla överens om att detta är väldigt viktigt.
            Men jag tycker även där att det skulle vara starkare om man i
            grundlagen tog upp den absoluta rätten till liv.
          </note>
          <note>
            Jag kan hålla med om att det är bra att dödsstraff inte får förekomma,
            men vi vet att en opinion kan svänga inom loppet av ett par år.
            Därför menar jag att vi skall ta varning av vad som händer i andra
            länder som har detta problem. Dock vill jag säga att det nog är
            ganska svårt att svänga opinionen på denna punkt i
          </note>
          <note>
            Sverige.
          </note>
          <note>
            Jag anser att det är viktigt att vi värnar om livet.
          </note>
          <note>
            Det är viktigt med tanke på hur orättvist det är med rätten till
            livet.
          </note>
          <note type="speaker">
            Anf. 104 BO KÖNBERG (fp):
          </note>
          <note>
            Herr talman! Jag ansluter mig till Catarina Rönnungs yrkande
            om avslag på den kristdemokratiska motionen. Skälet till att jag
            begärde ordet var att mitt namn nämndes i samband med ett annat
            ärende som vi har diskuterat i dagens debatt. Jag tycker dock
            inte att parallellen är fullständig, i den meningen att jag själv
            i det föregående ärendet, som gällde den negativa föreningsfriheten,
            pekade på att det handlar om en konvention på europeisk nivå som
            numera är inkorporerad och att det nya var domstolens tolkning
            av paragrafen i fråga.
          </note>
          <note>
            Det som har hänt är alltså att en artikel där den negativa föreningsrätten
            inte nämns relativt nyligen har tolkats som att den även avser
            denna. Jag tyckte alltså att mycket i detta fall talade för att
            klargöra detta i svensk lagstiftning. Jag har inte förespråkat
            att allting som redan är inkorporerat också måste finnas i den
            vanliga lagstiftningen.
          </note>
          <note type="speaker">
            Anf. 105 INGRID NÄSLUND (kd):
          </note>
          <note>
            Herr talman! Jag kan helt hålla med om att parallellen inte är
            fullständig, men många av de saker som vi redan har uttryckt i
            vår grundlag förekommer i de konventioner som vi har kompletterat
            med. Det är alltså inte omöjligt att ha samma skrivning både i
            grundlagen och i konventionerna.
          </note>
          <note type="speaker">
            Anf. 106 KENNETH KVIST (v):
          </note>
          <note>
            Herr talman! Också jag ansluter mig till Catarina
          </note>
          <note>
            Rönnungs yrkande om avslag på motionen. Det är riktigt att den
            här skrivningen finns i de internationella konventioner som vi
            har anslutit oss till, men man anar under kristdemokraternas argumentation
            faktiskt att abortmotståndarnas bockfot sticker fram dold under
            detta krav.
          </note>
          <note>
            Ingen kan hävda att svensk lagstiftning eller svensk grundlag
            inte värnar livet. Det gör den. Vad ett sådant stadgande om en
            absolut rätt till liv som man talar om egentligen innebär är ett
            införande av en helt ny syn på den rätt till abort som finns i
            samhället.
          </note>
          <note type="speaker">
            Anf. 107 INGRID NÄSLUND (kd):
          </note>
          <note>
            Herr talman! Vi har som en tänkbar lydelse föreslagit "människolivets
            okränkbarhet". Det är precis samma formulering som vi har när
            vi vänder oss till lärarna och skolan och som de enligt läroplanen
            skall tillämpa. Jag tror att vi allesammans måste ställa oss bakom
            begreppet människolivets okränkbarhet.
          </note>
          <note>
            Vad gäller konsekvenserna tycker jag att vi har tagit upp abortfrågan
            på ett sådant sätt att Kenneth
          </note>
          <note>
            Kvist inte behöver ha farhågor för hur vi skall driva den. Vi
            har i motionen också mycket noga påpekat att den aktuella målsättningen
            inte kan användas för att ställa krav på rättssamhället. Jag har
            nämnt flera olika exempel. Även när vi kommer till abortfrågan
            är det väldigt viktigt att vi har klart för oss att det rör sig
            om ett människoliv, men däremot är det ibland så svåra omständigheter
            att nöd bryter lag. Det är en annan fråga.
          </note>
          <note>
            Det är här fråga om människolivets okränkbarhet, och något annat
            har vi inte föreslagit. Vi har föreslagit en utredning om detta,
            där alla har möjlighet att säga sitt.
          </note>
          <note type="speaker">
            Anf. 108 KENNETH KVIST (v):
          </note>
          <note>
            Herr talman! Det är ju bra om det inte finns några sådana bitankar,
            men jag fick när Ingrid Näslund gick vidare den misstanke som
            jag framförde i mitt förra korta inlägg. Jag är inte helt lugnad
            om kd:s avsikter på den här punkten.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 maj.)
          </note>
          <note>
            10 § Behandlingen av långtidsdömda, m.m.
          </note>
          <note>
            Föredrogs
          </note>
          <note>
            Justitieutskottets betänkande 1997/98:JuU19
          </note>
          <note>
            Behandlingen av långtidsdömda, m.m. (prop.
          </note>
          <note>
            1997/98:95)
          </note>
          <note type="speaker">
            Anf. 109 GÖTHE KNUTSON (m):
          </note>
          <note>
            Herr talman! Justitieutskottets betänkande JuU19
          </note>
          <note>
            gäller behandlingen av långtidsdömda, m.m. I betänkandet finns
            i sedvanlig ordning en förteckning över motioner. Vi moderater
            står för två partimotioner, som alltså är undertecknade av Carl
            Bildt m.fl. Vi har också en kommittémotion från vår justitiekommitté
            med Gun Hellsvik som första namn. Det finns också enskilda moderata
            motionärer som Maud Ekendahl,
          </note>
          <note>
            Jeppe Johnsson, Elizabeth Nyström och Ola Karlsson.
          </note>
          <note>
            På s. 26-34 i betänkandet finns det tolv moderata reservationer.
            Det vore frestande att yrka bifall till samtliga, men det gör
            jag inte, av tidsskäl, som vi moderater mycket noga tar hänsyn
            till. Vi begränsar oss till att yrka bifall till reservation nr
            1 i betänkandet på s. 26, rubricerad "En ny lag om verkställighet
            av fängelsestraff".
          </note>
          <note>
            Vi har, herr talman, upprepade gånger föreslagit att Fängelseutredningens
            förslag, som redovisas i betänkandet SOU 1993:76, borde ersätta
            nuvarande lag om kriminalvård. Så har dock inte skett, eftersom
            denna vår framställan inte har bifallits av regeringspartiet och
            en majoritet i riksdagen. Vi känner oss därför åtminstone i dagsläget
            tvingade att begränsa våra förslag till delreformer i den nuvarande
            lagstiftningen beträffande kriminalvården och dess anstalter.
          </note>
          <note>
            Vi anser att regeringen snarast äntligen bör ta ett samlat grepp
            om den viktiga frågan hur en ny verkställighetslagstiftning bör
            utformas för att kunna möta framtidens krav på kriminalvården.
            Mot den bakgrunden är det trots allt glädjande att regeringen
            nu föreslår att det skall införas en särskild bestämmelse om att
            kvinnor som avtjänar fängelsestraff normalt skall placeras i anstalter
            eller på avdelningar för enbart kvinnor. Detta förslag överensstämmer
            väl med de krav som vi moderater har framfört bl.a. i en motion
            av Gun Hellsvik.
          </note>
          <note>
            Vi moderater delar däremot inte regeringens uppfattning vad gäller
            förslaget om att begränsa kriminalvårdens skyldigheter att underrätta
            målsägande om att gärningsmännen vistas utanför anstalt. Förslaget
            från regeringen innebär att underrättelsen skall fylla ett verkligt
            behov, dvs. man skall inte meddela dem som känner sig hotade med
            mindre än att man i anstalten har gjort någon slags bedömning
            och kommit fram till att det finns ett särskilt behov av det.
          </note>
          <note>
            Vi moderater anser att den nuvarande underrättelseskyldigheten
            från kriminalvårdsanstalten till den eller dem som kan känna sig
            hotade skall bestå. Vi vill inte luckra upp kravet på att de som
            känner sig hotade också skall känna den trygghet det innebär att
            ha fått veta att vederbörande som utgör ett hot finns ute i mer
            eller mindre frihet.
          </note>
          <note>
            Vidare konstaterar vi moderater att regeringen inte med ett ord
            berör det alltmer tilltagande våldet på anstalterna och detta
            vålds bakomliggande orsaker, vilket är förvånande. Av en färsk
            rapport från Kriminalvårdsstyrelsen framgår det allt hårdare anstaltsklimat
            som hänger samman med narkotikans utbredda användning på anstalterna.
            Jag konstaterar åter att bruket av narkotika har fått en allt
            större omfattning på kriminalvårdsanstalter. Detta är naturligtvis
            mycket alarmerande och oroande.
          </note>
          <note>
            För att förbättra de intagnas möjligheter att verkligen utnyttja
            verkställighetstiden i anstalter på ett meningsfullt sätt upprepar
            vi moderater våra förslag om hur fängelserna kan och skall göras
            drogfria. Vi anser att tiden nu är mogen för att överväga intensivövervakning
            med elektronisk kontroll även vid permissioner och frigång.
          </note>
          <note>
            Vi moderater anser vidare att regeringen snarast bör ta initiativ
            till en ny verkställighetslagstiftning. I
          </note>
          <note>
            detta avseende vill jag hänvisa till den utförliga motion som
            vi väckt med anledning av den proposition som nu ligger. Vi har
            också tidigare med hänvisning bl.a. till den stora utredningen
            som jag har nämnt och som kom 1993 framhållit betydelsen av att
            vi behöver en ny verkställighetslagstiftning. Det var flera remissinstanser
            som tillstyrkte förslaget från den statliga utredningen.
          </note>
          <note>
            Vi reagerar naturligtvis mot den senfärdighet som uppstår när
            man inte tar vara på den möjlighet som föreligger och som regeringen
            sannskyldigt tycks vilja glida förbi, dvs. den möjlighet man har
            att samla en majoritet för att åstadkomma en lagstiftning som
            ligger i tiden och som är av behovet påkallad. Vi moderater finner
            det angeläget att regeringen snarast tar ett samlat grepp om den
            här frågan. Inte minst torde utvecklingen i riktning mot flera
            alternativa påföljdsformer ställa nya krav på verkställighetsreglerna.
          </note>
          <note>
            Inriktningen på ett sådant reformarbete bör bl.a.
          </note>
          <note>
            vara att de grundläggande principerna angående straffverkställigheten
            som Fängelseutredningen lade fast även beträffande verkställighet
            av ungdomsstraff är en angelägenhet av stor vikt. Vi anser att
            lagstiftningen om ungdomsstraff bör utformas i anslutning till
            arbetet med en ny verkställighetslag. Vi moderater har också den
            uppfattningen att det är en stor pedagogisk poäng med att benämna
            en ny straffverkställighetslagstiftning med ett namn som överensstämmer
            med lagstiftningens syfte, nämligen att anvisa reglerna för hur
            verkställigheten av fängelsestraff skall genomföras. Självfallet
            anser vi att regeringen skyndsamt bör ta de initiativ som behövs.
          </note>
          <note>
            Vi har i bl.a. den motion som väcktes med anledning av propositionen
            ett betydande avsnitt som disciplinåtgärder även för livstidsdömda.
            Det borde vara naturligt att också den livstidsdömda brottslingen
            på något sätt skall avhållas från nya straffbara handlingar. Det
            skall inte vara som i dag att vederbörande inte behöver riskera
            någonting även om han - och det är som regel endast män - har
            gjort något som innebär brott enligt den lagstiftning som gäller
            för alla andra, även inne i fängelser.
          </note>
          <note>
            Vi har i denna vår motion med anledning av propositionen också
            ett avsnitt om kriminalvårdens underrättelseskyldighet gentemot
            brottsoffer och att denna underrättelseskyldighet inte får begränsas.
          </note>
          <note>
            Herr talman! Vi har också noga understrukit kravet att drogfria
            anstalter blir ett faktum i större utsträckning. Det är alltför
            få platser tillgängliga för dem som är drogfria. För den skull
            upprepar vi våra krav på att möjligheterna till provtagning måste
            användas i fortsatt stor utsträckning. Personalen på anstalternas
            olika avdelningar skall göra narkotikavisitationer så ofta som
            möjligt, och dessa skall givetvis inte ske på regelbundna tider.
            Urinprov skall vara ofta förekommande.
          </note>
          <note>
            Vidare skall besök kunna kontrolleras så att varken den intagne
            eller besökaren kan överlämna föremål till den andre eller ha
            fysisk kontakt. Har upprepar vi kravet på någon form av glasruta
            eller annat genomskinligt material som kan appliceras där den
            intagne får besök och det finns en risk för att besökaren överlämnar
            narkotika.
          </note>
          <note>
            Vidare kräver vi välutbildade narkotikahundar.
          </note>
          <note>
            Sådana måste i större utsträckning anskaffas till våra anstalter.
            Häromdagen fick jag i riksdagens justitieutskott av våra norska
            gäster som tillhör motsvarande utskott i norska Stortinget veta,
            och det har säkert flera andra också noterat, att Kriminalvårdsstyrelsens
            generaldirektör Bertel Österdahl aviserat om fler narkotikahundar
            till den svenska kriminalvården.
          </note>
          <note>
            Dessutom bör regeringen kontinuerligt för riksdagen redovisa
            narkotikasituationen på landets fängelser. Detta sistnämnda är
            ett krav från oss moderater.
          </note>
          <note>
            Slutligen, herr talman, hoppas vi att Kriminalvårdsstyrelsens
            rapportering skall innebära att vi får praktiskt taget löpande
            information, bl.a. om narkotikaläget på fängelserna. Jag är övertygad
            om att med de insatser som vi moderater föreslår kommer situationen
            att bli bättre. Man skall inte behöva riskera att bli narkoman
            om man har gjort sig straffskyldig och hamnar på ett fängelse
            där det inte finns utrymme för icke-narkomaner.
          </note>
          <note>
            Anf. 110 Andre vice talman GÖREL
          </note>
          <note type="speaker">
            THURDIN (c):
          </note>
          <note>
            Herr talman! Detta betänkande handlar om en hel del saker som
            berör intagna på våra kriminalvårdsanstalter men jag skall ägna
            mig åt en speciell sak. I och för sig kan jag instämma med föregående
            talare; det är nödvändigt t.ex. med narkotikafria anstalter. Vi
            i
          </note>
          <note>
            Centerpartiet står bakom flera reservationer, bl.a. en reservation
            på nämnda område. Vi har också en del motionsyrkanden.
          </note>
          <note>
            Jag vill inledningsvis yrka bifall till reservation nr 15 under
            mom. 17. Det gäller barn med föräldrar i anstalt. Det är den saken
            som jag tänker ägna några minuter åt.
          </note>
          <note>
            I dag när propositioner läggs fram och när förslag presenteras
            ute i samhället, liksom när det gäller statistik och beskrivningar
            av hur samhället ser ut, är barnen ofta osynliga. De finns inte
            med. De lyfts inte fram och man fokuserar inte på barnens situation
            under olika förhållanden. Man är i stället mycket koncentrerad
            på den vuxnes speciella situation. Ju mera jag har satt mig in
            i frågan om fångarnas barn -
          </note>
          <note>
            om man får kalla dem så - desto mera har jag insett vilka ofantliga
            tragedier som ligger bakom varje fånge, varje intagen, som har
            barn - tragedier speciellt kopplade till barnet men naturligtvis
            också till andra anhöriga, och många gånger även till den intagne
            själv.
          </note>
          <note>
            I betänkandet hänvisas till att utredning pågår, vilket är helt
            rätt. Utredningen skall vara avslutad den
          </note>
          <note>
            1 december i år. Samtidigt vet vi att många barn under tiden
            far illa. Varje år tas det in ganska många på anstalt. Det är
            ungefär 14 000 personer som årligen tas in på anstalt eller som
            hamnar i fängelse. Många av dem har barn, ibland flera barn.
          </note>
          <note>
            På något sätt måste vi lyfta den diskussionen.
          </note>
          <note>
            Även om utredning pågår tror jag att det är viktigt att göra
            det, för de här barnen går i skola t.ex. Det finns ingen beredskap
            i skolan för att möta barn till fängslade personer och för att
            ta tag i den här problematiken i syfte att stötta också barnen.
            Barnen har ju inte begått någon kriminell handling. De måste få
            de allra bästa möjligheter att växa upp till personer som inte
            bryter mot lagen. Många gånger uppstår, både i samband med arresteringen
            och under fängelsetiden, situationer som är sådana att barnet
            aldrig kan hämta sig. I stället hamnar barnet i samma spår och
            känner sig sviket av samhället.
          </note>
          <note>
            Jag fick i dag tag på en bok, Fångarnas barn, som journalisten
            Mie Melin har skrivit. Hon har varit i kontakt med intagna pappor
            - det är väldigt mycket det som det handlar om - som har berättat
            att även de kan sakna sina barn och relationen till dessa. Men
            kanske är det så att barnen ännu mera saknar en förälder.
          </note>
          <note>
            En arrestering kan gå till på följande vis, som en mamma berättar:
            Det var fruktansvärt. Jag var höggravid när polisen stormade in
            tidigt en morgon. Mina två äldsta pojkar låg och sov. De tog allt;
            alla saker, alla barnens kläder - allt. Jag fick inte behålla
            någonting, inte ens mitt ofödda barns kläder.
          </note>
          <note>
            Hos de barn som låg och sov och som vaknade och upplevde detta
            sätter sådant här mycket djupa spår. I vårt samhälle har vi ännu
            inte lärt oss att ta särskild hänsyn till barn och att se hur
            vi kan undvika den här sortens traumatiska upplevelser. Även väldigt
            små barn kan fara oerhört illa av att pappan helt plötsligt försvinner
            ur deras liv. Detta finns beskrivet i boken. En flicka som är
            fyra år satt i sängen om kvällarna och skrek och grät: Var är
            min pappa? Var är min pappa? Det första året efter pappans försvinnande
            upprepades detta varenda kväll.
          </note>
          <note>
            Det är klart att den flickan är oerhört påverkad av att en relation,
            som för henne var betydelsefull, avbröts. Ett barn kan inte förstå
            den typen av händelser.
          </note>
          <note>
            Därför tycker jag att det är viktigt att vi ibland, även om utredningar
            avvaktas, uttalar vissa saker väldigt tydligt i våra beslut här
            i riksdagen och går före med värderingar. Det handlar då om hur
            vi ser på hur samhället bör uppföra sig t.ex. gentemot barn.
          </note>
          <note>
            Det gäller exempelvis permissioner. Då ställs vi inför en konflikt
            när det gäller detta med att vara restriktiv med permissioner
            så att det inte blir återfall och så att det inte sker otäcka
            saker igen. Samtidigt är de barn som inte får träffa en förälder
            väldigt utsatta.
          </note>
          <note>
            En permission kan ju innebära att barnet kan träffa föräldern
            under ganska normala betingelser.
          </note>
          <note>
            Det pågår försök ute på anstalterna. Försöken gäller att skapa
            andra sorters miljöer än de små utrymmen där man skall vistas
            i flera timmar och där man skall trycka på en knapp när man skall
            gå på toaletten. För ett barn är sådant kanske en väldigt negativ
            upplevelse. Till slut vill inte barnet komma till anstalten.
          </note>
          <note>
            Hela tiden måste vi göra avvägningar i vårt samhälle. Det kan
            vara fråga om nog så svåra avvägningar men vi måste vara medvetna
            om saker och ting när avvägningarna skall göras. Jag tycker att
            det är bra att det utreds. Det är alldeles klart så. Det finns
            ett stort behov av att frågan lyfts fram och att den diskuteras
            ute i samhället eftersom det trots allt är så många barn som berörs
            av detta. Dessutom är det viktigt att skapa en beredskap för att
            möta de här barnen så att de inte blir isolerade och fullständigt
            hamnar vid sidan av ett vanligt liv. Annars kommer vi nämligen
            framgent att möta de här barnen på ett annat sätt, i negativa
            former.
          </note>
          <note>
            Mot den bakgrunden kände jag ett behov av att lyfta fram just
            den här speciella frågan. Sett in i framtiden tror jag att detta
            med hur vi gör med våra barn väldigt mycket är avgörande för hur
            framtiden kommer att te sig. Vi måste våga diskutera saker på
            ett helt annat sätt. Det gäller också vuxna emellan. I dag är
            vi i vårt samhälle rädda för att prata om döden. Ja, vi är rädda
            för en mängd saker som faktiskt måste diskuteras, också tillsammans
            med barn. Det gör att det blir svåra situationer i skolan där
            vuxna inte vågar prata med varandra och än mindre med de unga
            människorna eller med barnen.
          </note>
          <note>
            Vi har ett ledarskap att utöva härifrån riksdagen, oavsett vad
            det gäller. Därför är våra signaler väldigt betydelsefulla. Jag
            anser att man kan signalera om saker även om utredningar pågår.
            Värderingar och synsätt skall vi stå fast vid och väldigt tydligt
            deklarera härifrån, även om vi åberopar att vi kanske får vänta
            på detaljerade förslag till dess att en utredning har lagts fram,
            varit ute på remiss osv. och vi får en proposition.
          </note>
          <note type="speaker">
            Anf. 111 ALICE ÅSTRÖM (v):
          </note>
          <note>
            Herr talman! Jag skall inleda med att instämma i precis vartenda
            ord som föregående talare sade. Det är oerhört viktigt att de
            här barnens situation uppmärksammas. Det är också därför jag står
            med på den reservationen. Varje dag är det nya barn som blir utsatta.
            Det är oerhört viktigt att vi som politiker, vi som har det här
            som vårt ansvarsområde, är de som lyfter fram det här och ser
            de här barnens situation.
          </note>
          <note>
            Herr talman! Jag vill annars börja med att säga att det här är
            ett väldigt positivt betänkande från justitieutskottet - även
            om vi från Vänsterpartiet har en del reservationer. De flesta
            av reservationerna kanske handlar om att vi skulle vilja gå ett
            litet steg längre.
          </note>
          <note>
            Men de förslag som majoriteten står för i betänkandet är positiva.
            De innebär ett steg i rätt riktning.
          </note>
          <note>
            Herr talman! En av de viktigare förändringarna i det här betänkandet
            är förändringen för de långtidsdömda. Det gäller att man skall
            fatta ett särskilt beslut i varje enskilt fall. Detta beslut skall
            ange de särskilda villkor som skall gälla för verkställigheten.
            Det blir en individuell bedömning när det gäller anstaltsplacering
            och permission.
          </note>
          <note>
            Herr talman! I det system som finns i dag med 7 §
          </note>
          <note>
            tredje stycket har man bara gjort bedömningen utifrån strafftidens
            längd, alltså vilka inskränkningar den dömde kommer att ha under
            strafftiden. Därför är det oerhört positivt att man nu förändrar
            sin syn, att man gör den individuella prövningen och inte bara
            kopplar det här till strafftiden.
          </note>
          <note>
            Det är oerhört viktigt att varje intern får den rätta anstaltsplaceringen
            och de rätta restriktionerna - både ur samhällsskyddsperspektiv
            och utifrån den enskilda internens perspektiv och rättssäkerhetsperspektivet.
          </note>
          <note>
            Vi från Vänsterpartiet ser det alltså som väldigt positivt att
            regeringen nu har kommit med en sådan förändring.
          </note>
          <note>
            Ytterligare en positiv förändring är den förstärkning som man
            gör när det gäller kvinnors möjligheter att bli placerade i en
            anstalt med bara kvinnor. FN-
          </note>
          <note>
            konventionen stadgar att män och kvinnor skall hållas åtskilda.
            Sverige har inte tidigare kunnat följa den. Nu går man ett steg
            längre. Man säger att kvinnor inte skall bli placerade i blandade
            anstalter. Det gör man bl.a. utifrån att man vet att kvinnor i
            de här kategorierna och de här miljöerna oftast är utsatta för
            ett förtryck. Detta förtryck är mycket större än det som kvinnor
            råkar ut för i det vanliga samhället. Kvinnorna har ofta själva
            varit utsatta för brott. De har levt i miljöer där man blir misshandlad.
            De har själva varit prostituerade, utnyttjade. Samtidig har de
            begått brott som man blir dömd för.
          </note>
          <note>
            Vi i Vänsterpartiet anser att regeringen borde ha gått ett steg
            längre. I dag säger regeringen äntligen att kvinnor blir utsatta
            för det här förtrycket, och att de därför skall bli placerade
            på anstalter för kvinnor -
          </note>
          <note>
            om kvinnan inte medger något annat. Men från
          </note>
          <note>
            Vänsterpartiets sida anser vi att det borde vara en omöjlighet
            att säga att om en kvinna medger det själv kan hon få bli placerad
            på blandad anstalt även om vi vet att hon blir utsatt för förtryck,
            även om vi vet att det inte är en positiv situation för de här
            kvinnorna.
          </note>
          <note>
            Det är att lägga ett oerhört stort ansvar på de här kvinnorna
            att de själva får fatta detta beslut när vi vet att det är en
            nedbrytande miljö och att det inte är positivt för deras utveckling.
            Då anser vi i Vänsterpartiet att lagstiftningen i stället borde
            ha utgått från att män och kvinnor inte skall placeras på samma
            anstalt. Bara om det finns mycket särskilda skäl - när kvinnan
            begär det själv och lämnar särskilda skäl som kan prövas - skall
            man i undantagsfall kunna placera kvinnor i blandad anstalt.
          </note>
          <note>
            Ett exempel på sådana skäl kan vara något som har med barnsituationen
            att göra. Kvinnor på anstalter har nämligen oftast också ansvar
            för barn. Där kan det finnas skäl att i vissa fall göra undantag
            för att underlätta kontakten med barnen osv. Men man hade behövt
            gå ett steg längre.
          </note>
          <note>
            Sedan, herr talman, är det också oerhört viktigt att man ute
            på anstalterna får ett mer anpassat behandlingsinnehåll för kvinnorna.
            Det underlättas också av att ju mer renodlade anstalter vi har,
            desto mer kan vi utveckla de behandlingsmetoder som behövs. Även
            om den här utvecklingen pågår skulle det vara lättare, och också
            driva på utvecklingen mycket fortare, om man hade de enskilda
            anstalterna.
          </note>
          <note>
            Med det, herr talman, vill jag yrka bifall till reservation 4.
          </note>
          <note>
            Sedan, herr talman, vill jag också ta upp en fråga som finns
            i det här betänkandet som handlar om vaktbolag inom kriminalvården.
            Det har tidigare skett inom kriminalvården att man har använt
            sig av privata vaktbolag. Det har även skett inom polisen vid
            något tillfälle. Men justitiekanslern har sagt att det här inte
            är i överensstämmelse med vår lagstiftning. Därför kommer nu regeringen
            med en lagstiftning som gör det möjligt att i vissa fall ta in
            privata vaktbolag till bevakningsuppdrag inom kriminalvården.
          </note>
          <note>
            Vi i Vänsterpartiet ser det som en mycket oroande utveckling
            att man släpper in privata vinstintressen på ett så viktigt område
            som den repressiva delen av staten. Även om de privata vaktbolagen
            inte skall vara inkopplade direkt i behandlingsarbetet utan bara
            ha övervakningsuppdrag handlar det om att man ändå öppnar för
            den möjligheten. Vi i Vänsterpartiet anser att om man inom kriminalvården
            har problem att med befintlig personal klara av den typ av övervakningsuppdrag
            och transportuppdrag som kan förekomma, så är man nog underbemannad.
          </note>
          <note>
            Vi yrkar avslag på förslaget om att öppna för den här möjligheten.
            Med det yrkar jag bifall till reservation 10.
          </note>
          <note>
            Vi i Vänsterpartiet har också en del andra reservationer som
            vi givetvis står bakom. Vi kommer dock inte att yrka bifall till
            dessa för tids vinnande och för att kammaren inte skall behöva
            bli så pressad.
          </note>
          <note>
            Jag vill bara avslutningsvis litet kort ta upp frågan om narkotika
            inne på anstalterna. Precis som Moderaterna - och även alla övriga
            partier i utskottet - anser vi att det är oerhört viktigt att
            våra anstalter hålls narkotikafria. Men vi känner också till de
            stora svårigheter som finns med att genomföra detta.
          </note>
          <note>
            Från Moderaternas sida lyfter man hela tiden fram de repressiva
            bitarna. Det gäller hur man kan öka repressiviteten, hur man kan
            skärpa besökskontrollen, visitationerna och sådana bitar. Det
            kan vara viktiga instrument. Men vi från Vänsterpartiet anser
            också att det är oerhört viktigt att man arbetar vidare med behandlingsmetoder
            för dem som är missbrukare inne på anstalterna. Man måste också
            arbeta utifrån ett positivt synsätt.
          </note>
          <note>
            Ibland måste jag säga att jag kan tycka att det är ganska starkt
            att så många, med tanke på hur otroligt många av dem som döms
            till fängelsestraff i dag som är narkomaner, faktiskt under en
            så pressad situation som strafftiden är lyckas hålla sig drogfria.
          </note>
          <note>
            Det vore mer intressant om vi någon gång i utskottet och i den
            här debatten också kunde diskutera vad det är för effekter som
            gör att vissa människor klarar av att hålla sig undan. Vad var
            det för insatser? Vad var det för metoder man använde för att
            lyckas med detta?
          </note>
          <note>
            Det handlar om att utveckla de positiva metoderna och inte bara
            stirra sig blind på de repressiva delarna.
          </note>
          <note>
            Samtidigt måste vi ändå se till att vi har anstalter med rättssäkerhet
            för internerna. Vi måste ha anstalter där man inte har ett klimat
            som omöjliggör ett samarbete mellan personalen och de intagna.
          </note>
          <note>
            Herr talman! Med detta yrkar jag bifall till hemställan i resten
            av betänkandet.
          </note>
          <note type="speaker">
            Anf. 112 GÖTHE KNUTSON (m) replik:
          </note>
          <note>
            Herr talman! Jag begärde replik med anledning av det Alice Åström
            sade på slutet i sitt inlägg om narkotikafria anstalter. Det är
            inte så att vi moderater inte vill medverka till genomförandet
            av sådana åtgärder som Alice Åström föreslår. När vi talar om
            behandlingsprogram bör det ju rimligen också inrymma den här farsoten
            som drabbar de intagna på anstalterna där det bokstavligen flyter
            omkring narkotika. Det är en fruktansvärd situation, framför allt
            för dem som vill komma undan detta hemska nedbrytande gift.
          </note>
          <note>
            Jag kan inte ett ögonblick tänka mig att vi i Moderata samlingspartiets
            riksdagsgrupp skulle vilja frånhända kriminalvården de möjligheter
            som kan ges den intagne att bli befriad från det som det är oerhört
            svårt att skilja sig ifrån.
          </note>
          <note>
            Eftersom Alice Åström nämnde rökningen vill jag säga att där
            har vi politiker varit väldigt tafatta. Vi hade ju en diskussion
            om rökning och rökavvänjning här i kammaren för några veckor sedan.
            Jag tror faktiskt att vi har bättre förutsättningar att göra insatser
            av bestående värde på anstalterna i kriminalvården.
          </note>
          <note type="speaker">
            Anf. 113 ALICE ÅSTRÖM (v) replik:
          </note>
          <note>
            Herr talman! Jag vill börja med att invända mot
          </note>
          <note>
            Göthe Knutsons beskrivning av det oerhörda flödet av narkotika
            inne på anstalterna där det kommer som vågor och där man inte
            kan värja sig. Situationen på väldigt många av våra anstalter
            är faktiskt mycket bra i just det hänseendet att det finns litet
            narkotika. Däremot vet vi att vi periodvis och på olika anstalter
            ibland har fått uppgångar i narkotikamissbruket. Det är allvarligt,
            men jag tycker att det är viktigt att man håller sig till en relativt
            sann verklighetsbeskrivning.
          </note>
          <note>
            Jag är helt övertygad om att Moderaterna, precis som vi i Vänsterpartiet,
            tycker att behandlingsinsatserna inne på anstalterna är oerhört
            viktiga. Men det jag sade om Moderaterna var att ni i den här
            debatten bara talade om urinprovstagning, narkotikahundar, plexiglasskivor,
            kroppsvisitering och liknande. Jag tror att det finns en fara
            i att ha en övertro på dessa mycket repressiva metoder.
          </note>
          <note>
            På Österåkeranstalten är det litet annorlunda eftersom folk har
            sökt sig dit frivilligt. Där använder man sig av den frivilliga
            urinprovstagningen. Det är villkoret för att man skall få vara
            där. Man får mycket goda resultat där genom att man samarbetar
            och har möjlighet att arbeta på ett annat sätt. Jag tror att det
            är oerhört viktigt att vi lyfter fram de positiva exemplen och
            att vi ser att man lyckas med en stor grupp som kommer in på anstalten
            som missbrukare och faktiskt kommer ut drogfria. Vi skulle behöva
            analysera vad dessa framsteg beror på i stället för att bara titta
            på det som vi misslyckas med.
          </note>
          <note type="speaker">
            Anf. 114 GÖTHE KNUTSON (m) replik:
          </note>
          <note>
            Herr talman! Tack för uppmärksamheten på det här området, Alice
            Åström! Det är oerhört viktigt för den intagne att få all tänkbar
            vettig hjälp för att komma undan narkotikabruket. Antingen det
            kallas last eller någonting annat är det ett elände för envar.
            Jag tror inte att det är så många - jag säger att jag tror för
            jag kan inte veta det - narkomaner som inte skulle vilja slita
            sig ur detta. Som många andra som sitter i kammaren här har jag
            talat åtskilliga gånger med dem som har skaffat sig ett beroende
            av narkotika - och det har de skaffat sig själva.
          </note>
          <note>
            Alice Åström nämnde Österåker. Det är naturligtvis bra att Österåker
            finns och att man har genomfört dessa framgångsrika program där.
            Men det är ju faktiskt så att man har tagit fram en gräddfil.
            Det är möjligt att det är ett synnerligen olämpligt uttryckssätt
            av mig. Det är de som verkligen har en hundraprocentig motivation
            för att bli av med narkotikaberoendet som får komma dit. Dessvärre
            är det emellertid så att på somliga anstalter förekommer det mer
            narkotika som bokstavligen flödar än på andra anstalter. Det går
            etappvis eller i olika omgångar. Det är till stort bekymmer för
            personalen. Därför anser vi moderater att vi är tvungna att ta
            till speciella åtgärder som glasskivor och vissa andra repressiva
            åtgärder.
          </note>
          <note type="speaker">
            Anf. 115 ALICE ÅSTRÖM (v) replik:
          </note>
          <note>
            Herr talman! Man skall kanske inte säga gräddfil, men det är
            ett uttryck som används ibland när det gäller Österåker. På Österåker
            har man inte haft något speciellt lätt klientel. Många gånger
            har det varit människor som har varit inne i ett oerhört djupt
            drogmissbruk under en mycket lång period. Men man har faktiskt
            många gånger fått ett bättre resultat inne på Österåkeranstalten
            än vad man har fått ute på behandlingshem. Det har funnits en
            metodutveckling på
          </note>
          <note>
            Österåker. Man har varit mycket framgångsrika och lyckats rehabilitera
            väldigt tunga missbrukare till ett drogfritt liv.
          </note>
          <note>
            Det är självklart att vi skall sträva efter att alla anstalter
            skall vara narkotikafria. Men vi vet att det har varit kö till
            Österåker under många år. Det är kö ute på de anstalter där man
            kan söka sig till speciella narkotikafria avdelningar där man
            får ta urinprov osv.
          </note>
          <note>
            Samhället, staten och kriminalvården har inte ens kunnat erbjuda
            dem som själva verkligen strävar efter att bli drogfria den möjligheten.
            Då känns det inte riktigt att använda sig av de repressiva metoderna.
          </note>
          <note>
            Det är oerhört viktigt att vi strävar efter att få alla narkotikafria
            och använder alla de positiva metoder som vi kan hitta. Det är
            viktigt att vi inte bara tittar på de repressiva sidorna utan
            faktiskt tittar på de lyckade resultaten och använder oss av dem
            i fortsättningen.
          </note>
          <note type="speaker">
            Anf. 116 BIRTHE SÖRESTEDT (s):
          </note>
          <note>
            Herr talman! Kriminalvården har genomgått ett flertal förändringar
            sedan 1974 års kriminalvårdsreform infördes. Organisationen har
            effektiviserats, beslut har decentraliserats och det har skett
            en utveckling av verkställighetsinnehållet. Utbildning, påverkans-
            och behandlingsprogram har fått en central roll.
          </note>
          <note>
            De huvudprinciperna i lagen om kriminalvård är alltjämt giltiga.
            De tar sin utgångspunkt i att frihetsberövandet kan påverka skadligt
            och att åtgärder måste sättas in för att motverka detta.
          </note>
          <note>
            Tiden i anstalt skall främja den intagnes anpassning till ett
            icke-kriminellt liv. Till huvudprincipen hör också att det inte
            får innebära att samhällsskyddet sätts åt sidan. Utvecklingen
            inom kriminalvården innebär inga förändringar när det gäller den
            s.k. behandlingstanken och dess betydelse för verkställigheten.
            Förberedelserna inför frigivning har också en central roll för
            att den intagne skall avhålla sig från ett kriminellt liv.
          </note>
          <note>
            Det finns inte skäl att frångå dessa principer. Alltså skall
            kriminalvårdens verksamhet kännetecknas av en human människosyn,
            god omvårdnad och ett aktivt påverkansarbete med en hög grad av
            säkerhet, respekt för den enskildes integritet och rättssäkerhet.
          </note>
          <note>
            Fängelseutredningen hade till uppgift att utreda en ny lagstiftning
            och fick blandade synpunkter. En del av förslagen är inaktuella.
            I betänkandet tas upp en del förändringar av kriminalvården i
            anstalt. Jag vill belysa några av dem.
          </note>
          <note>
            Jag börjar först med den särskilda klassificeringen för särbehandling
            av långtidsdömda enligt 7 § tredje stycket lagen om kriminalvård
            i anstalt, de s.k. sjutreorna. Denna paragraf skall avskaffas,
            och en mer individuell bedömning skall införas. Den nuvarande
            klassificeringen är trubbig och föga flexibel. Den har alltsedan
            den infördes kritiserats av såväl de intagna som av företrädare
            för anstalterna. Regeln har upplevts som orättvis och svårhanterad.
            I och med att man inom kriminalvården har inrättat en särskild
            utredningsavdelning, kan det göras en mer adekvat bedömning i
            det enskilda fallet. De villkor som skall gälla under verkställighet,
            placering och förflyttning och vistelse utanför anstalten skall
            bli mer individuellt anpassade och ge den intagne större möjlighet
            att aktivt arbeta med sin situation. Samtidigt påverkas den inre
            säkerheten på anstalten.
          </note>
          <note>
            Bedömningarna skall utgå från en risk- och behovsprofil, dvs.
            risken för återfall i brottslighet. Det innebär att kravet på
            starkt samhällsskydd kvarstår.
          </note>
          <note>
            Normalt skall kvinnor placeras på anstalter eller avdelningar
            enbart för kvinnor. Så sker i regel. Det är angeläget att det
            nu uttryckligt i lagen framgår att kvinnor har en ovillkorlig
            rätt att avtjäna sitt straff utan att komma i kontakt med män.
          </note>
          <note>
            Eftersom det har funnits en begränsad tillgång på platser för
            kvinnor vid frigång och för att komma nära barn och familj har
            placering ibland skett på annat sätt. Men ändringen i lagstiftningen
            kommer att stärka den utbyggnad som kommer att ske av utslussningsplatser
            och också utvecklingen av programverksamhet för att tillgodose
            kvinnors behov. Riksdagen har vid flera tillfällen uttalat att
            detta måste tillgodoses.
          </note>
          <note>
            Vistelser utanför anstalter är ett viktigt led för att underlätta
            rehabiliteringen. Det motverkar den skadliga påverkan som fängelsestraff
            har. Permissioner för att träffa anhöriga, frigång och fritidsaktiviteter
            medverkar till ett icke-kriminellt liv. De nuvarande reglerna
            är en lämplig avvägning mellan olika intressen som tar hänsyn
            till samhällsskyddet, men också den intagnes behov skall beaktas.
          </note>
          <note>
            Tillämpningen av reglerna fungerar för närvarande tillfredsställande.
            99 % av de permissioner som har genomförts under 1997 har skett
            utan misskötsamhet.
          </note>
          <note>
            Därför finns det inte behov av att strama upp permissionsbestämmelserna.
            Det finns inget förslag till ändring i lagstiftningen. I stället
            föreslås terminologin ändras till de begrepp som används inom
            kriminalvården. Normalpermission och särskild permission ersätter
            benämningen korttidspermission.
          </note>
          <note>
            Det är också angeläget att placeringen utanför anstalt i enlighet
            med § 34 skall vara kvar för samma ändamål som i dag. Det är ett
            viktigt institut för att ge drogmissbrukare vård och behandling.
            Målet är att utveckla verksamheten.
          </note>
          <note>
            Det är viktigt för att nå resultat vid placering i behandlingshem
            att behandlingen fullföljs utan att avbrytas. Myndigheterna bör
            vara ense om betalningsansvaret. Det är dels problem med § 34-placeringar
            men också vid kontraktsvård om hur de ekonomiska problemen skall
            lösas. Nu tas dessa frågor upp i en utredning för att få en slutlig
            lösning på de ekonomiska problemen.
          </note>
          <note>
            Vid några speciella tillfällen - som också Alice
          </note>
          <note>
            Åström tog upp - har bevakningsföretag anlitats för rutinmässiga
            bevakningsuppdrag. Det har inte funnits något lagstöd för detta.
            Därför får det inte förekomma. Nu ändras lagen så att det kan
            finnas möjlighet till att vid alldeles speciella tillfällen anlita
            vaktbolag.
          </note>
          <note>
            Det kan vara dygnet-runt-bevakning vid sjukhusvistelse eller
            om det under särskilda omständigheter på häkten och anstalter
            behövs en minutbevakning.
          </note>
          <note>
            Det är helt klart att detta bara får förekomma i alldeles speciella
            fall och får inte gälla ordinära bevakningsuppgifter. Det får
            inte heller ske någon behandlingskontakt med de intagna.
          </note>
          <note>
            Kriminalvården har skyldighet att underrätta målsägande, om målsägande
            så önskar, när den intagne vistas utanför anstalten. De nuvarande
            reglerna har medfört tillämpningsproblem. Detta har bl.a. uppmärksammats
            av JO. Nu utvidgas underrättelseskyldigheten. Den skall avse alla
            fall där den intagne kan vistas utanför anstalten utan bevakning.
            Men det skall finnas vissa restriktiva undantag, dvs. om det finns
            bevakning eller om det uppenbart är obehövligt att underrätta
            målsäganden.
          </note>
          <note>
            I anslutning till lagstiftningsförslagen har det i motioner framförts
            krav och problem. Görel Thurdin talade varmt om barnens situation.
            Det är problem som har uppmärksammats. De måste diskuteras framöver.
            Små barn som finns tillsammans med föräldrar i anstalt påverkas
            tidigt. Det är olämpligt att ha barn i anstalten. Man måste utgå
            från barnens bästa.
          </note>
          <note>
            Jag tycker att det framgår av utskottsbetänkandet att problemen
            skall lösas för barnens bästa. Det kan inte bara kriminalvården
            göra. Det måste ske i samverkan med socialtjänst och andra myndigheter.
          </note>
          <note>
            Det har kommit förslag i en utredning. Vi måste invänta beredningen
            av de konkreta förslagen.
          </note>
          <note>
            Jag vill säga till Görel Thurdin att jag tycker att det är klart
            uttalat att vi måste lösa problemen utifrån barnens bästa.
          </note>
          <note>
            En annan fråga som aktualiseras är kampen mot droger. Vi socialdemokrater
            sätter denna kamp högt.
          </note>
          <note>
            Regeringen har också i budgetpropositionen klart uttalat att
            kriminalvården skall verka för att häkten och anstalter hålls
            fria från narkotika. Regeringen har satt ett krav på kriminalvården
            att avrapportera vilka åtgärder som vidtas.
          </note>
          <note>
            En nyligen publicerad undersökning visar att det på de allra
            flesta anstalter aldrig eller sällan förekommer narkotika. Jag
            vill därför säga till Göthe
          </note>
          <note>
            Knutson att ingen riskerar att bli narkoman på anstalt.
          </note>
          <note>
            Det är en myt, som Göthe Knutson gärna för vidare varje gång
            vi här i kammaren diskuterar narkotikaproblemen.
          </note>
          <note>
            På några få anstalter förekommer det ofta narkotika, och det
            är naturligtvis ett problem. Nästan hälften av de intagna har
            missbruksproblem, och vi skall vara medvetna om att det är nästan
            ogörligt att helt stoppa förekomsten så länge det finns en efterfrågan.
          </note>
          <note>
            Jag skall citera Anders Backman, som är chef för kriminalvårdsanstalten
            Kirseberg i Malmö. Han säger:
          </note>
          <note>
            "Att påverka de intagna att välja bort drogerna är nog det bästa
            sättet att komma åt problemet. Så länge de vill ha narkotika kan
            de alltid på ett eller annat sätt få tag i det."
          </note>
          <note>
            Drogbekämpningen inom kriminalvården måste ske med åtgärder av
            olika slag, precis som i samhället i övrigt. Det gäller att differentiera
            de intagna, motivera dem att delta i behandlingsprogram, se till
            att det finns tillgång på platser för missbrukarvård, kontrollera
            genom urinprov och visitationer och ta initiativ till särskilda
            projekt som vänder sig till dem som har missbruksproblem. Dessutom
            behöver behandlingsmetoderna utvecklas.
          </note>
          <note>
            Kriminalvården har i ett projekt kartlagt problemen med att bedöma
            omfattningen för att man skall kunna följa upp åtgärder och förbättra
            metoderna för att kunna ge en adekvat vård.
          </note>
          <note>
            Under 1997 har insatserna ökat på narkotikaområdet. Antalet deltagare
            i narkotikarelaterade program och andra behandlingsåtgärder har
            ökat. Antalet motivations- och behandlingsplatser för narkotikamissbrukare
            har också ökat.
          </note>
          <note>
            I en rapport om våldet på anstalterna tar man upp narkotikahanteringen
            och de problemen. En del förslag till åtgärder är under beredning
            inom kriminalvården. Utskottet är enigt om att det är angeläget
            att detta följs upp och skyndas på. Det vill vi också ge regeringen
            till känna.
          </note>
          <note>
            Herr talman! Jag yrkar bifall till hemställan i justitieutskottets
            betänkande och avslag på reservationerna.
          </note>
          <note type="speaker">
            Anf. 117 ALICE ÅSTRÖM (v) replik:
          </note>
          <note>
            Herr talman! Jag kan hålla med om det mesta i
          </note>
          <note>
            Birthe Sörestedts anförande och intentionerna med de förändringar
            som har skett. Jag sade ju tidigare att jag tyckte att det var
            väldigt positivt.
          </note>
          <note>
            Jag vill ändå lyfta upp frågan om situationen för kvinnorna och
            den förändring som görs i dag. Den förändring som Vänsterpartiet
            vill ha tycker jag är oerhört viktig. Då handlar det om att kvinnor
            har den ovillkorliga rätten. Regeringens förslag är att en kvinna
            inte utan eget medgivande får placeras i en annan anstalt.
          </note>
          <note>
            Det vi från Vänsterpartiet hade velat se är i stället att undantag
            kan medges om kvinnan själv begär det och det finns starka skäl
            för en annan placering. Att totalt förbjuda det tror vi också
            skulle vara en omöjlighet. Men med öppningen att man får placera
            kvinnan i en annan anstalt om hon ger sitt eget medgivande utan
            att det finns särskilda skäl är att inte ta ett steg längre, vilket
            vi behöver göra. Faktum är, precis som
          </note>
          <note>
            Birthe Sörestedt sade, att man i dag följer detta i stor utsträckning.
            Men vi behöver gå längre för att förändra situationen ännu mer.
          </note>
          <note>
            Jag vill bara kort ta upp frågan om de privata vaktbolagen. Det
            är bara i mycket särskilda fall som de skall användas, och de
            skall inte användas i någon större utsträckning. Då kan vi från
            Vänsterpartiets sida inte förstå varför det skall vara så viktigt
            att göra en förändring i lagstiftningen och därmed öppna möjligheten
            för privata vaktbolag. Är det inte rimligare att hålla statens
            repressiva del ren från privata vinstintressen och att staten
            i de särskilda fallen tar på sig kostnaderna för att detta skall
            klaras av inom kriminalvården?
          </note>
          <note type="speaker">
            Anf. 118 BIRTHE SÖRESTEDT (s) replik:
          </note>
          <note>
            Herr talman! Vi menar att genom att kvinnor får en lagstadgad
            rätt till platser som är skilda från män stärks kvinnornas situation
            inom kriminalvården. Det medverkar också till att det tas fram
            platser för kvinnor med bra program, som kanske blir delar av
            anstalter. Därmed finns det möjlighet för kvinnor som vill komma
            nära hemorten att också ta del av programverksamhet och vara placerade
            på ett önskvärt sätt.
          </note>
          <note>
            När det gäller vaktbolagen är det tänkt att de skall användas
            i väldigt speciella fall. Det har också varit i väldigt speciella
            fall som de har använts tidigare. Det har t.ex. varit när man
            inom sjukvården har behövt en dygnsbevakning. Man kan då tänka
            sig att bevakningen i ett sådant fall görs av någon som inte är
            anställd av kriminalvården. Likaså om man t.ex. skall ha bevakning
            av någon som har svalt narkotika kan detta ske inom anstalter
            och häkten. Men det skall vara i sådana fall när det inte krävs
            någon behandlingskontakt eller pågår ordinarie verksamhet.
          </note>
          <note type="speaker">
            Anf. 119 ALICE ÅSTRÖM (v) replik:
          </note>
          <note>
            Herr talman! Vi från Vänsterpartiet anser nog att även den här
            typen av icke direkta behandlingsinsatser, utan när det gäller
            bevakning av någon som har svalt narkotika, någon som är tvungen
            att ligga på sjukhus m.m., är och bör ses som en ordinarie verksamhet
            vid en kriminalvårdsanstalt. Det är inga specifika situationer.
            Det är just möjligheten för de privata vaktbolagen som vi vänder
            oss emot, men där har vi uppenbarligen skilda åsikter.
          </note>
          <note>
            Herr talman! När det gäller frågan om kvinnor i anstalt är skrivningen
            i regeringens förslag att en kvinna normalt skall placeras i en
            anstalt som är avsedd för enbart kvinnor och att en kvinna inte
            utan eget medgivande får placeras i en annan anstalt. Det innebär
            inte nödvändigtvis att allt kommer att brytas upp. Vi vet att
            kvinnor som lever i den kriminella världen under det här förtrycket
            många gånger har väldigt svårt att bryta sig loss.
          </note>
          <note>
            När diskussionen har gällt att renodla till kvinnoanstalter har
            vi fått protester från kvinnor som finns på blandade anstalter
            som säger att de gärna vill vara kvar i den miljön. Vi i Vänsterpartiet
            anser att man inte bör ställa upp på det.
          </note>
          <note>
            Med vårt förslag, att undantag kan medges om kvinnan själv begär
            det och det finns starka skäl för en annan placering, ser man
            till att ge de här kvinnorna skydd och möjlighet, även om de själva
            inte klarar av att bryta upp från dessa mönster utan kanske ger
            sitt medgivande till att placeras i en blandad anstalt.
          </note>
          <note>
            Det är viktigt att vi ser hur strukturerna är i den här världen
            och hur situationen är för dessa kvinnor som lever i den kriminella
            världen. Om vi kan bidra till att stärka möjligheterna att förändra
            det här tycker jag att vi skall ta det ansvaret. Våra formuleringar
            öppnar ändå för möjligheten att ta hänsyn till barn eller om det
            skulle finnas speciella behandlingsprogram.
          </note>
          <note type="speaker">
            Anf. 120 BIRTHE SÖRESTEDT (s) replik:
          </note>
          <note>
            Herr talman! Det finns inte så många kvinnor att det finns underlag
            för att bygga upp anstalter och avdelningar runt om i Sverige.
            Vi har tre anstalter -
          </note>
          <note>
            Hinseberg, Färingsö och Ljustadalen - som är avdelade enbart
            för kvinnor. Sedan finns det anstalter där man har avdelningar
            som är helt för kvinnor - Lindome och Ystad.
          </note>
          <note>
            Nu anser man att det är viktigt att man också på andra platser
            skall kunna ha mindre avdelningar och utslussningsavdelningar,
            där kvinnor kan få vara en tid innan de lämnar anstalten.
          </note>
          <note>
            Genom att kvinnor får en ovillkorlig rätt att vistas på avdelningar
            fria från män tror vi att utvecklingen mot fler platser av detta
            slag stärks.
          </note>
          <note>
            Anf. 121 Andre vice talman GÖREL
          </note>
          <note type="speaker">
            THURDIN (c) replik:
          </note>
          <note>
            Herr talman! Jag vill till Birthe Sörestedt säga att den proposition
            som är framlagd är en positiv proposition. Det tycker vi i Centerpartiet
            också. Den för flera frågor vidare.
          </note>
          <note>
            Jag kan koppla det t.ex. till möjligheterna till kontakt med
            barn. Man ger nu möjlighet till en individuell bedömning på ett
            helt annat sätt än tidigare.
          </note>
          <note>
            Man ställer verkligen det kravet. Då kan man också göra den bedömningen
            utifrån kopplingen till barn som den intagna har. Det har hänt
            att man har placerat intagna så långt ifrån barn som är så pass
            stora att de har haft behov av kontakt att kontakten har varit
            omöjlig att upprätthålla. Här har man möjligheter att förbättra
            detta.
          </note>
          <note>
            Vi bryter faktiskt mot barnkonventionen när vi inte ger barnen
            dessa möjligheter i de fall det är till barnens bästa. Barnkonventionen
            säger att barnet har rätt till båda sina föräldrar. Om det blir
            ett avbrott i familjeförhållandet har barnet rätt att upprätthålla
            en personlig kontakt med den förälder som inte finns där barnet
            bor. Vi bryter mot barnkonventionen om vi inte i varje fall prövar
            möjligheterna.
          </note>
          <note>
            Jag tror också att vi minskar möjligheten till rehabilitering.
            Varje intagen behöver ett socialt nätverk någon annanstans än
            i fängelset för att kunna komma tillbaka till samhället. En kontakt
            med ett barn kan också göra att den intagna är mer villig att
            ställa upp på rehabiliteringsprogram när det gäller att vänja
            sig av med narkotikaberoende, t.ex. Barnens inverkan tror jag
            har mycket större betydelse än man har beaktat tidigare. Det är
            därför jag är så ivrig när det gäller att lyfta fram denna fråga.
            Det har ekonomiska konsekvenser, förutom sociala.
          </note>
          <note type="speaker">
            Anf. 122 BIRTHE SÖRESTEDT (s) replik:
          </note>
          <note>
            Herr talman! Jag tror att vi är helt överens om att vi måste
            tillgodose barnens bästa och att vi måste arbeta med dessa problem.
          </note>
          <note>
            Det finns motstridiga intressen. Inlåsningen och slutenheten
            i kriminalvården motverkar naturligtvis kontakterna med barn och
            med familj. Nu har man på vissa håll försökt att underlätta besök
            av barn och familj genom att man inrättar besökslägenheter. De
            kan naturligtvis användas för vissa av de intagna.
          </note>
          <note>
            En annan åtgärd har vidtagits för dem som är långtidsdömda. De
            har ett behov av att träffa familjen.
          </note>
          <note>
            Då placerar man dessa på Gruvberget, som är en plats för semestervistelse
            för långtidsdömda intagna med familj. De får möjlighet att träffas
            och umgås under lättare former utanför anstaltsmiljön.
          </note>
          <note>
            Det går bra för vissa långtidsdömda. Det är klart att det finns
            svårigheter för en mindre grupp när det gäller att tillgodose
            barnens behov av att träffa sina föräldrar. Men problemen är uppmärksammade.
            Vi måste hela tiden arbeta vidare på den inslagna vägen.
          </note>
          <note>
            Anf. 123 Andre vice talman GÖREL
          </note>
          <note type="speaker">
            THURDIN (c) replik:
          </note>
          <note>
            Herr talman! Jag uppfattar att vi har samma mål -
          </note>
          <note>
            att försöka åstadkomma denna förändring. Det har förts en diskussion
            om metodutveckling förut. Jag tror att det handlar om det här
            också. Det gäller att utveckla ett synsätt och metoder, eftersom
            vi inte har jobbat så väldigt mycket med just frågan om barns
            relationer till föräldrar som sitter i fängelse.
          </note>
          <note>
            AnnBritt Grünewald har berättat att de som sitter på Österåker,
            t.ex. - det är män - har en sak gemensamt. De har flera saker
            gemensamt, men bl.a. en sak.
          </note>
          <note>
            Det är att de har saknat en pappa under sin uppväxt -
          </note>
          <note>
            en förebild.
          </note>
          <note>
            Om man avbryter ett barns relation till sin pappa, som man ju
            har gjort tidigare, kommer även detta barn att sakna en manlig
            förebild. Familjen blir ofta isolerad. Mamman blir ofta isolerad
            från övriga samhället tillsammans med barnen.
          </note>
          <note>
            Jag tror att debatten för detta synsätt och detta perspektiv
            vidare hela tiden. Man upptäcker mer och mer att det också finns
            möjligheter. Jag tror att debatten inom fängelserna, bland internerna,
            också kan göra att det utvecklas en känsla av att det finns möjligheter
            att hålla kvar relationer och komma ut och faktiskt ha en familj.
            Avbrottet är inte fullständigt.
          </note>
          <note>
            Det tror jag också möjliggör rehabilitering och att de intagna
            kan komma tillbaka på ett helt annat sätt.
          </note>
          <note>
            Jag ser fram emot den utredning som skall komma den 1 december.
            Förhoppningsvis kommer det en proposition på denna.
          </note>
          <note type="speaker">
            Anf. 124 GÖTHE KNUTSON (m) replik:
          </note>
          <note>
            Herr talman! Jag vill som replik framhålla att vi moderater anser
            att kraven på underrättelseskyldigheten från fängelsernas sida
            gentemot målsägande inte får blir mindre. När en person som sitter
            inne för straffverkställighet skall släppas fri, mer eller mindre
            på permission, skall de människor i omgivningen som är utsatta
            för vederbörandes hot också få underrättelse om det.
          </note>
          <note>
            Vi motsätter oss inte bara av principiella skäl utan också med
            tanke på människorna att man skall göra någon gradering av skyddsbehovet
            för olika personer.
          </note>
          <note>
            Det är detsamma som en gradering av de människor som känner rädsla
            för den som utgjort ett hot och som fortsatt utgör hot när vederbörande
            kommer ut i det fria.
          </note>
          <note>
            Birthe Sörestedt sade att det är en myt att man riskerar att
            bli narkoman därest man sitter på fängelse.
          </note>
          <note>
            Det är i vilket fall innebörden av det socialdemokratiska försvaret
            för den uppluckring som nu är på gång.
          </note>
          <note>
            Hälften har missbruksproblem, säger Birthe Sörestedt.
          </note>
          <note>
            Då föreligger ju ett faktum som skriften på väggen.
          </note>
          <note>
            Luckra inte upp möjligheterna att få veta vilka det är som har
            problem med narkotikan.
          </note>
          <note type="speaker">
            Anf. 125 BIRTHE SÖRESTEDT (s) replik:
          </note>
          <note>
            Herr talman! När det först gäller underrättelseskyldigheten vill
            jag säga att det var behövligt med en nyansering för att få det
            att fungera. Det skall inte vara så att en målsägare som är i
            behov av att bli underrättad inte skall få underrättelsen. Det
            är bara när det inte alls behövs som man skall underlåta att underrätta
            målsägande.
          </note>
          <note>
            Jag måste fråga Göthe Knutson: Vad har Göthe
          </note>
          <note>
            Knutson för belägg för att påstå att den som aldrig missbrukat
            blir missbrukare därför att man kommer in på en anstalt? Jag ställer
            den frågan därför att en majoritet av anstalterna faktiskt inte
            har några problem med droger eller mycket få. Man har kunnat,
            allra helst i dag när det har varit ganska gott om platser inom
            anstaltsvården, differentiera de intagna. Jag vill påstå att det
            är en myt att man blir missbrukare därför att man blir intagen
            på en kriminalvårdsanstalt.
          </note>
          <note>
            Sedan får jag väl poängtera att jag ser att Göthe
          </note>
          <note>
            Knutson och moderaterna menar att man genom mer straff, mer kontroll
            och mer visitation kommer till rätta med problemen. Jag tror att
            insatser av helt annat slag i många fall kan leda till att man
            kan lösa problemen.
          </note>
          <note type="speaker">
            Anf. 126 GÖTHE KNUTSON (m) replik:
          </note>
          <note>
            Herr talman! Låt oss konstatera att problemen har växt på anstalterna.
            Det är ett ökande våld. Vi har dessvärre noterat flera mord på
            anstalter. Detta förklaras av personal och ansvariga på anstalter
            med att narkotikan har kommit in i större omfattning. Sedan har
            det varit betydande nedskärningar, som vi känner till. Birthe
            Sörestedt och jag som sitter i styrelsen för
          </note>
          <note>
            Kriminalvårdsstyrelsen vet detta utomordentligt väl.
          </note>
          <note>
            När Birthe Sörestedt efterlyser källor kan jag säga att vi så
            lätt kan få veta hur läget är på olika anstalter.
          </note>
          <note>
            Det har jag i alla fall tagit reda på. Personal på anstalter
            över hela Sverige vittnar om att narkotikan alltfort är ett problem
            och på vissa anstalter i större omfattning.
          </note>
          <note>
            När det så gäller underrättelseskyldigheten kvarstår det faktum
            att vi moderater inte vill ha någon gradering av underrättelseskyldigheten.
            Vi anser att det är det presumtiva offret som skall skyddas i
            varje läge, inte minst när det är kriminalvården som tagit över
            ansvaret för en person som tidigare har visat sig vara allmänt
            farlig för omgivningen och i synnerhet för de personer som känner
            sig hotade.
          </note>
          <note type="speaker">
            Anf. 127 BIRTHE SÖRESTEDT (s) replik:
          </note>
          <note>
            Herr talman! Jag har inte förnekat att det finns problem på vissa
            anstalter. Den socialdemokratiska regeringen har gett kriminalvården
            i uppdrag att aktivt verka för att anstalterna skall bli narkotikafria.
            Målsättningen är helt klar. Där tror jag inte att vi skiljer oss
            från varandra utan är helt överens. Vi kanske inte har samma uppfattning
            om hur vi skall komma till rätta med problemen. Jag tror att det
            behövs en rad olika insatser, naturligtvis också kontroll, men
            inte bara repressiva åtgärder. Som jag nämnde i fråga om
          </note>
          <note>
            Kirsebergsanstalten måste man se till att det inte finns några
            missbrukare som är intresserade av att få tag på narkotika. Där
            måste insatser sättas in. Det pågår ett särskilt berednings- och
            utvecklingsarbete för att komma fram till bättre behandlingsmetoder
            och kunna ge adekvat vård och göra adekvata placeringar.
          </note>
          <note type="speaker">
            Anf. 128 SIW PERSSON (fp):
          </note>
          <note>
            Herr talman! Jag vill med detta mitt inlägg ge en förklaring
            till varför Folkpartiet inte fanns med vid justeringen av protokollet
            och varför vi inte är med på några reservationer. Det berodde
            på sjukdom. Det är därför jag vill ta litet tid i anspråk i dag
            och tala för några av reservationerna som vi står bakom.
          </note>
          <note>
            Först vill jag säga att vi i Folkpartiet tycker att det är mycket
            bra att man i propositionen ändrar på denna förhatliga 7 § för
            vissa långtidsdömda och att det blir en individuell bedömning.
            Det finns ingenting som är så destruktiv för någon, speciellt
            för dem som sitter intagna, som att man känner att man är dömd
            ohörd.
          </note>
          <note>
            Vad gäller placeringen av kvinnor på anstalt har jag ena stunden
            varit för propositionen, andra för
          </note>
          <note>
            Vänsterpartiets reservation. Jag har stannat för att biträda
            propositionen i detta läge, men jag hoppas nu verkligen att regeringen
            och speciellt Kriminalvårdsstyrelsen följer detta noggrant. Jag
            hoppas att Alice
          </note>
          <note>
            Åström, jag och många till kan följa upp detta väldigt noga.
            Vi kan ganska snabbt se om det verkligen blir någonting av det.
            Det är väldigt viktigt att se till att det blir hållplatser och
            att man slår larm om det inte blir så som det var tänkt.
          </note>
          <note>
            I propositionen tar man också upp sysselsättning och annan verksamhet
            på anstalter. Jag brukar elakt säga: Låt de intagna vika litet
            mindre bakplåtspapper och låt dem i stället få lära sig att läsa,
            skriva och räkna så att de får en bättre start tillbaka i livet.
            Det är en tragedi att så fruktansvärt många av dem som sitter
            inne har oerhörda läs- och skrivsvårigheter. Det är den bästa
            starten tillbaka ut i det allmänna livet igen att ge dem den undervisning
            som de av olika skäl inte fick i den skola de en gång gick i.
          </note>
          <note>
            Låt oss då titta på de olika reservationerna. Jag vill först
            tala om för kammaren vilka reservationer vi står bakom. Naturligtvis
            tycker Folkpartiet, precis som andra som står bakom reservation
            6, att det är väldigt viktigt att man är restriktiv när det gäller
            permissioner. Detta skall ingå i en allmän plan så att man ser
            över, speciellt när det gäller återfallsförbrytare, om man kan
            använda intensivövervakning och t.ex. elektronisk övervakning.
          </note>
          <note>
            Beträffande reservation 11 om underrättelse till målsägande vid
            fängelse tycker vi att det är oerhört viktigt att den som en gång
            drabbats skall veta, om hon eller han känner för det, när den
            person kommer ut som en gång gjort vederbörande så illa. Det är
            också extra viktigt med underrättelse till målsägande vid rättspsykiatrisk
            vård. Det tas upp i reservation 12
          </note>
          <note>
            som vi också står bakom.
          </note>
          <note>
            Reservation 14 gäller rättspsykiatrisk vård i avvaktan på dom.
            Man kan fråga sig varför det så ofta skall vara skillnad mellan
            offentliga och privata alternativ i Sverige. Det är därför vi
            står bakom denna reservation. Det skall inte spela någon roll
            om det är rättspsykiatrisk vård i offentlig eller privat regi.
          </note>
          <note>
            Sverige skrev under 1989 barnkonventionen och var det första
            landet som har tittat på hur väl den svenska lagstiftningen stämmer
            överens med barnkonventionens intentioner. Tyvärr visar det sig
            att det inte var så bra heller i Sverige när det gäller att ta
            till vara barnens rättigheter ute i samhället. Extra besvärligt
            är det för de barn som har föräldrar i anstalt. Vi har här från
            Folkpartiet en vädjan, som jag är övertygad om att alla andra
            partier också har, att göra någonting. Här är det verkligen viktigt
            att jobba förebyggande. Dessa barn har så hemskt mycket mer i
            ryggsäcken genom att någon av deras föräldrar har begått ett brott.
          </note>
          <note>
            I reservation 17 står Folkpartiet bakom att det skall vara hårdare
            kontroll mot narkotika. Vi måste på olika sätt verkligen se till
            att man kontrollerar. I detta sammanhang vill jag passa på att
            påpeka en sak. Senast i dag läste jag i någon av morgontidningarna
            hur dåligt man har lyckats att rehabilitera bl.a. dem som använder
            rökheroin. Jag är övertygad att en av de största orsakerna till
            att vi inte klarat av detta är att vi först under de senaste åren
            genom uppfinningar börjat kunna upptäcka de signalsystem som finns
            i vår hjärna och som visar att hjärnan har lärt sig minnesfunktioner.
            Och man är inte lättjefull eller lat när man återfaller, utan
            det är faktiskt inte så himla enkelt att helt plötsligt bara sluta.
            Man måste vänja hjärnan vid någonting annat.
          </note>
          <note>
            Det är därför, herr talman, jag vill avsluta med att yrka bifall
            till reservation 8, som gäller kostnadsansvaret för § 34-placering.
            Det kan inte nog understrykas hur viktigt det är att missbrukare
            får en adekvat och vettig rehabilitering. Och det är inte bara
            så som det står i reservationen, att det finns en risk att de
            inte får den här rehabiliteringen på grund av att kommunen har
            dålig ekonomi - alltför ofta är det ett faktum att så är fallet.
          </note>
          <note>
            Nu pågår det i och för sig utredningar. Men för att markera hur
            viktigt det är att detta går fort vill Folkpartiet yrka bifall
            till reservation 8.
          </note>
          <note type="speaker">
            Anf. 129 BIRTHE SÖRESTEDT (s):
          </note>
          <note>
            Herr talman! Det är alldeles ofrånkomligt att man måste lösa
            problemet med det ekonomiska ansvaret när det gäller § 34-placeringar.
            Man måste ha en samverkan eller lägga ansvaret på en av myndigheterna.
            Men man måste samverka om att den planerade behandlingen kan fullföljas;
            annars finns det ingen mening med att påbörja en sådan.
          </note>
          <note>
            Jag har kommenterat de flesta av de reservationer som Siw Persson
            tog upp, men jag vill också poängtera att regeringen inom en snar
            framtid tillsätter en narkotikakommission. Denna kommer att ha
            som uppgift, förutom att utvärdera de narkotikapolitiska insatserna,
            just att se över metodutveckling m.m. för att man skall kunna
            rehabilitera missbrukarna på ett adekvat sätt.
          </note>
          <note type="speaker">
            Anf. 130 SIW PERSSON (fp):
          </note>
          <note>
            Herr talman! Egentligen behöver det inte utredas mycket mer när
            det gäller vikten av kostnadsansvar och vikten av rehabilitering
            för missbrukare. Därför är det en dålig del i propositionen att
            man inte har tagit till medelsanvisningen så att man kan ta över
            det fulla kostnadsansvaret här. Det är nämligen väldigt väl sparade
            pengar långsiktigt.
          </note>
          <note type="speaker">
            Anf. 131 GÖTHE KNUTSON (m):
          </note>
          <note>
            Herr talman! Det gäller alltså kostnadsansvaret för
          </note>
          <note>
            § 34-placering, reservation 8. Jag vill gärna läsa innantill:
            "Vi anser att de missbrukare som påbörjat missbruksbehandling
            inom kriminalvården bör ges bättre möjligheter att fullfölja påbörjad
            behandlingsplan. I annat fall riskerar de resurser som dittills
            lagts ner på behandlingen att bli till ingen nytta."
          </note>
          <note>
            Vidare konstaterar vi i reservationen att behandlingsmöjligheterna
            blir bättre om man kan låta detta fortsätta och att en lösning
            skulle kunna vara att låta kriminalvården ta över det ekonomiska
            ansvaret. Men har man påbörjat en behandling skall den fullföljas.
          </note>
          <note>
            Sedan utgår vi från att den också blir lyckad. Det bör bli ett
            lyckat resultat. Det blir i alla fall ett misslyckande om man
            avbryter en behandling i och med att vederbörande släpps ut från
            anstalten.
          </note>
          <note type="speaker">
            Anf. 132 BIRTHE SÖRESTEDT (s):
          </note>
          <note>
            Herr talman! Den som kommer ihåg Fängelseutredningen vet att
            man där lade fram förslaget att kriminalvården skulle ta över
            hela det ekonomiska ansvaret. Detta fick dock ett blandat mottagande.
            Det är därför man kanske bör penetrera den här frågan vidare,
            så att man slutligen kan lösa den en gång för alla.
          </note>
          <note>
            Det är ju viktigt att en påbörjad behandling kan fortsätta och
            naturligtvis också att den kan få ett bra resultat.
          </note>
          <note type="speaker">
            Anf. 133 GÖTHE KNUTSON (m):
          </note>
          <note>
            Herr talman! Det finns ju omständigheter att komma till rätta
            med. Inom landstinget diskuteras redan, på grundval av motioner,
            att de som har tilldömts sluten psykiatrisk vård skall placeras
            på landstingens bekostnad. Man kan också vända på det:
          </note>
          <note>
            Har i detta fall staten genom rättsvården tilldömt en person
            ett visst omhändertagande bör också kostnadsansvaret ligga där.
            De här frågorna kan måhända utredas tillsammans, men det viktiga
            är att den som har fått en behandling också skall kunna fortsätta
            att bli föremål för denna behandling och att den inte skall avbrytas
            därför att vederbörande - visserligen till lycka, men ändå - kommer
            ut ur fängelset.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 maj.)
          </note>
          <note>
            11 § Europa-Medelhavsinterimsavtal mellan
          </note>
          <note>
            EG och PLO
          </note>
          <note>
            Föredrogs
          </note>
          <note>
            Utrikesutskottets betänkande 1997/98:UU10
          </note>
          <note>
            Europa-Medelhavsinterimsavtal mellan EG och PLO
          </note>
          <note>
            (skr. 1997/98:74)
          </note>
          <note type="speaker">
            Anf. 134 BERNDT EKHOLM (s):
          </note>
          <note>
            Herr talman! Vi skall nu behandla en skrivelse från regeringen
            som i och för sig inte kräver något beslut av riksdagen men som
            ändå har föranlett en del reflexion och några motioner. Det är
            en redogörelse, för att vara alldeles exakt, för ett Europa-
          </note>
          <note>
            Medelhavsinterimsavtal om associering samt om handel och samarbete
            mellan Europeiska gemenskapen och den palestinska befrielseorganisationen
            PLO
          </note>
          <note>
            för den palestinska myndigheten på Västbanken och i
          </note>
          <note>
            Gaza.
          </note>
          <note>
            I EU:s arbete för att väva samman länderna kring
          </note>
          <note>
            Medelhavet finns det något som kallas för Barcelonaprocessen.
            I den processen ingår bl.a. att försöka tillskapa s.k. associeringsavtal,
            något som vi för övrigt har också med en del länder i Östeuropa,
            med länderna kring Medelhavet - söder och öster om
          </note>
          <note>
            Medelhavet, för att vara exakt. Dessa avtal syftar till både
            förbättrade handelsmöjligheter genom bl.a.
          </note>
          <note>
            tullfrihet, ett socialt samspel och en politisk dialog.
          </note>
          <note>
            Det har förhandlats färdigt avtal när det gäller Marocko, Tunisien
            och Jordanien samt Israel. Nu gäller det alltså ett avtal med
            PLO. De andra avtalen har varit s.k. blandade avtal, dvs. de har
            gällt gemenskapskompetensen, medlemsländerna och den europeiska
            kol- och stålgemenskapen, och har fordrat riksdagsbeslut för att
            ratificeras. Det gör inte det här avtalet, eftersom det inte sträcker
            sig längre än gemenskapskompetensen. Det är alltså ett avtal mellan
            EG och
          </note>
          <note>
            PLO.
          </note>
          <note>
            Detta gör dock inte avtalet mindre viktigt. I sak är det ett
            viktigt avtal, men jag skulle nog vilja påstå att det politiskt
            är ännu viktigare. Det markerar nämligen palestiniernas betydelse
            i den här regionen och även deras rätt till självbestämmande.
            I den meningen är det ett mycket viktigt avtal.
          </note>
          <note>
            Jag skall be att få yrka bifall till utskottets förslag att vi
            lägger regeringens skrivelse till handlingarna, som det heter,
            i det riksdagsbeslut som följer i morgon bitti.
          </note>
          <note>
            Det finns inga reservationer till det här betänkandet, men det
            finns alltså några motioner. Jag skall mycket kort kommentera
            dem.
          </note>
          <note>
            Vänsterpartiet har ett första yrkande där man lyfter fram ursprungsbeteckningar
            för olika produkter. Man vill att importörer och konsumenter skall
            ha klart för sig om produkter kommer från Israel, de palestinska
            områdena och de av Israel ockuperade områdena.
          </note>
          <note>
            Avtalet inrymmer i sig att en tydlig ursprungsangivelse skall
            fogas till de här produkterna i en särskild handling. Produkten
            måste alltså bestå av i huvudsak palestinskt innehåll för att
            den skall kunna säljas som palestinsk. Likadant är det i princip
            med det litet mer vittomfattande avtal som gäller Israel. På det
            sättet kan man alltså veta varifrån produkten kommer.
          </note>
          <note>
            Samtidigt sträcker sig kanske inte konsumenten så långt att han
            eller hon letar i en massa papper för att få besked, utan man
            ser på produkten.
          </note>
          <note>
            Det finns inga krav i EU på att man skall märka produkter. Det
            finns däremot en pågående diskussion om märkning är rätt eller
            fel. Vi har den också i Sverige. Mig veterligt finns det bara
            ett beslut om märkning av produkter, och det gäller nötkött. Det
            skall träda i kraft den 1 juli 1998, i år alltså.
          </note>
          <note>
            Det finns inga krav på att en produkt som tas in till
          </note>
          <note>
            EU skall vara märkt med ursprungsland. Det är någonting som konsumenterna
            måste driva mot importörerna.
          </note>
          <note>
            Samtidigt är det viktigt att tillägga att Parisprotokollet, som
            är fogat till interimsavtalet, egentligen syftar till att man
            skall skapa en de facto-tullunion.
          </note>
          <note>
            Det är inte säkert att tydliga ursprungsangivelser från
          </note>
          <note>
            Palestina och Israel egentligen gynnar vare sig palestinierna
            eller israelerna. Den här tullunionen, som kan harmonisera ursprungsreglerna
            mellan EU-PLO och
          </note>
          <note>
            EU-Israel, kan i det långa loppet på ett bättre sätt gynna handeln
            för båda parter. Klara ursprungsbeteckningar har både sina för-
            och nackdelar. Det är klart att märkning av produkter i och för
            sig vore bra, men det faller inom ramen för en allmän EU-
          </note>
          <note>
            diskussion.
          </note>
          <note>
            Jag kanske när det gäller att närma sig Parisprotokollet skall
            säga att man från svensk sida fogat en förklaring till avtalet
            som innebär att Sverige i kommande förhandlingsomgångar vill medverka
            till att driva ursprungsreglerna mot en harmonisering för att
            underlätta handeln. Det är också meningen att det skall bli ett
            riktigt associeringsavtal, inte bara ett interimsavtal med PLO.
          </note>
          <note>
            Det finns ett yrkande som handlar om att vi skall öka kvoterna
            inom jordbruks- och fiskerinäringen.
          </note>
          <note>
            Redan nu ingår i några artiklar i avtalet att man skall arbeta
            i riktningen att liberalisera handeln så att kvoterna kommer att
            öka. Dessutom har Sverige fogat en särskild förklaring till avtalet
            när det gäller jordbruksprodukter.
          </note>
          <note>
            Det finns en diskussion om ockupationsmaktens rätt att utnyttja
            arbetskraft och naturtillgångar. Det är en mycket komplicerad
            fråga, som vi har försökt att något reda ut. För man frågan till
            folkrättens nivå kan man konstatera att själva bosättningarna
            och bosättningspolitiken otvivelaktigt är folkrättsstridiga. Det
            råder inget tvivel om det. Däremot är det betydligt mer oklart
            när det gäller handeln. Man kan inte utan vidare hävda att handeln
            från bosättningarna skulle vara det. Däremot torde utnyttjandet
            av ändliga naturresurser vara folkrättsstridigt och ett folkrättsbrott.
          </note>
          <note>
            När det gäller utnyttjande av arbetskraft, som det här motionsyrkandet
            också berör, är det helt beroende på hur arbetskraften utnyttjas.
            Om det är under tvång kan man möjligen hävda att det är regelvidrigt.
            Men är det inte tvång kan man inte hävda det. Frågan är väldigt
            komplicerad. Om man ser litet pragmatiskt och praktiskt på den
            kan man väl säga att alltför mycket petande i de juridiska detaljerna
            knappast är något som gynnar palestinierna. Jag tror inte det.
          </note>
          <note>
            Vi har också ett par yrkanden som handlar om
          </note>
          <note>
            MR-frågor, och jag skall avsluta med dem. Ett yrkande från Vänsterpartiet
            tar upp vikten av att markera i
          </note>
          <note>
            MR-frågor också när det gäller Palestinas sätt att sköta sina
            angelägenheter och inte minst avseende de frivilliga organisationernas
            sätt att jobba. Den svenska regeringen har vid ett antal tillfällen
            gjort markeringar, inte minst beträffande frivilligorganisationerna.
            De är oerhört viktiga när det gäller att bygga demokrati och stödja
            mänskliga rättigheter.
          </note>
          <note>
            Även en miljöpartimotion tog upp MR-frågorna.
          </note>
          <note>
            Jag låter mig nöja med detta. Det finns som sagt inga reservationer
            att yrka avslag på. Detta var några kommentarer till motionsyrkandena.
            I övrigt har jag tillstyrkt att vi lägger den här skrivelsen till
            handlingarna.
          </note>
          <note type="speaker">
            Anf. 135 GÖRAN LENNMARKER (m):
          </note>
          <note>
            Herr talman! Berndt Ekholm har redogjort för betänkandet. Jag
            behöver inte gå in på det. Jag instämmer i den redogörelse han
            gjorde. Jag vill bara göra några få reflexioner kring detta.
          </note>
          <note>
            Den första är hur viktigt det är att EU stöder den ekonomiska
            utvecklingen på Västbanken/Gaza. Det är viktigt nu för att främja
            fredsprocessen, men det är framför allt viktigt långsiktigt för
            att få en livskraftig ekonomi i dessa områden. Här gör EU en viktig
            insats. Det glöms lätt bort, förbises ofta i det mer dramatiska
            skeendet, men är exempel på en långsiktig insats som betyder mycket.
          </note>
          <note>
            Den andra iakttagelsen betonade också Berndt
          </note>
          <note>
            Ekholm. Det här är ett led i en gemensam strategi från
          </note>
          <note>
            EU:s sida, att främja samarbetet med länderna kring
          </note>
          <note>
            Medelhavet, de länder som inte är med i EU och även de länder
            varav många aldrig kommer att bli medlemmar i EU därför att de
            inte är europeiska länder.
          </note>
          <note>
            Det är åtta arabiska länder, det är Israel och de tre på europeisk
            sida, Malta, Cypern och Turkiet, som väl förr eller senare alla
            tre kanske kommer att bli medlemmar i EU.
          </note>
          <note>
            Det innebär ju att man stärker samarbetet mellan
          </note>
          <note>
            Europa och de här länderna. Men framför allt stärker det också
            samarbetet länderna sinsemellan. Det är en väldigt viktig poäng
            att EU på det sättet inte bara främjar samarbetet mellan Europa
            och andra länder, utan också främjar samarbetet inom hela regionen.
          </note>
          <note>
            Det som saknas för stabiliteten och inte minst fredssträvandena
            i Mellanöstern är just bristen på samarbete mellan de olika länderna.
            Naturligtvis gäller det
          </note>
          <note>
            Israel och grannländerna i stor utsträckning, men också de arabiska
            länderna sinsemellan.
          </note>
          <note>
            Den tredje slutsatsen, herr talman, är bara att konstatera hur
            viktigt det är att vi faktiskt har ett EU som främjar samarbetet
            i Europa, men som också främjar samarbetet i Europas närområde,
            i Medelhavsområdet.
          </note>
          <note>
            Med detta instämmer jag i Berndt Ekholms slutsats och yrkar bifall
            beträffande skrivelsen.
          </note>
          <note type="speaker">
            Anf. 136 EVA ZETTERBERG (v):
          </note>
          <note>
            Herr talman! Som tidigare talare har varit inne på är den här
            typen av avtal mellan EG och PLO av en annan karaktär än de avtal
            som fästs mellan EU och olika stater. I de fallen lägger vi stor
            vikt vid förhållanden för mänskliga rättigheter, sociala villkor
            m.m.
          </note>
          <note>
            Man kan tycka att vi från partiernas sida inte skall lägga in
            några sådana värderingar och över huvud taget inte diskutera sociala
            och politiska villkor. Från
          </note>
          <note>
            Vänsterpartiets sida, liksom såvitt jag har förstått från
          </note>
          <note>
            Miljöpartiets sida, har vi ändå valt att göra det. Vi menar att
            det är viktigt att i sammanhanget lyfta fram några olika faktorer.
          </note>
          <note>
            Vi ser från Vänsterpartiets sida att fredsförhandlingarna mellan
            Israel och palestinierna har gått i stå och hur de problem som
            i dag finns har förvärrats sedan Osloavtalet. Vi menar därför
            att de allmänna politiska förhållandena bör uppmärksammas även
            i den här typen av ekonomiska avtal. Ett avtal mellan
          </note>
          <note>
            PLO, de palestinska områdena och EG kan förstärka respektive
            försämra relationerna mellan PLO och
          </note>
          <note>
            Israel i fredsförhandlingarna. Vi ser det därför som oerhört
            betydelsefullt att genom den här typen av avtal främja palestiniernas
            sak och framför allt främja palestiniernas möjligheter att hävda
            sig ekonomiskt och politiskt i de här förhandlingarna.
          </note>
          <note>
            I de fredsförhandlingar som har pågått har frustrationen från
            Europa, USA och många andra länder varit uppenbar. Senast uttryckte
            USA:s utrikesminister Madeleine Albright hur hon närmast var på
            väg att ge upp med premiärminister Netanyahu.
          </note>
          <note>
            Därför har många frågat sig hur man skall gå till väga när det
            inte har hjälpt med olika FN-resolutioner där i stort sett samtliga
            FN:s medlemsländer har uttryckt kritik mot Israel för bristande
            vilja till förhandlingar.
          </note>
          <note>
            Man har då osökt tagit upp frågan om sanktioner i någon form.
            Nu är det svårt att föreställa sig hur man genom en total bojkott
            av israeliska produkter skulle kunna nå framgång. Däremot har
            det uppkommit en diskussion om möjligheten att bojkotta de produkter
            som kommer från de av Israel ockuperade områdena.
          </note>
          <note>
            Det är en extrem situation som råder när Israel ockuperar delar
            av Västbanken och Gaza genom bosättningar. Man är nu uppe i mer
            än 200 bosättningar på
          </note>
          <note>
            Västbanken och Gaza, och det finns en total israelisk befolkning
            på över 350 000 invånare.
          </note>
          <note>
            Hur skall man då komma åt den här problematiken med att Israel
            trots intensiva uppmaningar från världssamfundet och olika länder
            inte agerar och inte försöker komma till förhandlingar? Man har
            diskuterat möjligheten att bojkotta produkter från bosättningsområdena.
            Det är det som föranleder Vänsterpartiet att ta upp frågan om
            ursprungsmärkning för att kunna lyfta fram de produkterna.
          </note>
          <note>
            Jag har förstått att den möjligheten finns. Men i det här ärendet
            kan man kanske inte komma längre just nu än till att ursprungsbeteckningarna
            finns. Jag menar att frågan bör hållas öppen för att vi skall
            kunna se vad man kan göra framöver.
          </note>
          <note>
            I en motion från kristdemokraterna tar man också upp korruptionen
            i de palestinska områdena. Vi har väl alla kunnat följa de uppenbara
            problem som finns i det palestinska självstyret vad gäller både
            korruption och frågan om hur de mänskliga rättigheterna behandlas.
          </note>
          <note>
            Därför är det välkommet att vi har kunskap om att svenska biståndspengar
            i allra högsta grad granskas när man stöder olika projekt. Man
            försöker med alla medel se till att ha en fast kontroll av hur
            biståndspengar används. Man hjälper också till att bygga upp institutioner
            som är demokratiska och som skall kunna fungera framöver.
          </note>
          <note>
            Vad gäller de mänskliga rättigheterna vet vi att frivilliga organisationer
            spelar en stor roll. På den punkten finns det uppenbara problem
            i de palestinska områdena. Frivilliga organisationer har haft
            svårt att hävda sin självständighet, svårt att fungera. Lagstiftning
            och de frivilliga organisationernas roll och existensberättigande
            har ifrågasatts.
          </note>
          <note>
            Därför tror jag och Vänsterpartiet att det är av stor vikt att
            regeringen i kontakter med de palestinska myndigheterna understryker
            att vi är angelägna om att de frivilliga organisationerna får
            verka fritt.
          </note>
          <note>
            Fru talman! Utifrån det här ärendet, där vi vet hur oerhört beroende
            man är i de palestinska områdena av att få sälja sina produkter,
            kan det inte nog understrykas hur viktigt det är att vi får till
            stånd ett avtal. Jag och Vänsterpartiet ställer oss bakom det.
            Även om vi formellt inte skulle ha någon möjlighet att gå emot
            det menar jag att det är viktigt att understryka att vi vill att
            det kommer till stånd. Jag vill därför understryka vikten av det.
          </note>
          <note>
            Vi kan fortsätta att kritisera palestinska myndigheter och politiker
            för bristande respekt för mänskliga rättigheter, korruption och
            en rad andra missförhållanden som faktiskt råder. Samtidigt vet
            vi att palestiniernas situation försvåras av att ekonomin försämras
            och av möjligheterna att få de palestinska områdena att fungera.
            Därför är ekonomin så viktig. Det finns klara siffror på hur arbetslösheten
            har ökat på Västbanken och Gaza efter Osloavtalet och på hur BNP
          </note>
          <note>
            har minskat. Det finns t.o.m. statistik över hur barnens hälsa
            under de år som har gått i reda tal har försämrats.
          </note>
          <note>
            Det visar att nästan alla medel är tillåtna för att komma i gång
            med ekonomin, för att se till att ekonomin fungerar, för att försäljning
            från de palestinska områdena kommer i gång och för att flygplatsen
            i
          </note>
          <note>
            Gaza kan öppnas. De möjligheter som Palestina har att avsätta
            sina produkter och få till stånd arbetstillfällen måste tas till
            vara. Jag tror att det är en viktig utgångspunkt för att ge svenskt
            stöd till en ekonomiskt lönsam verksamhet. Samtidigt skall vi
            naturligtvis inte underlåta att ta upp övergrepp mot mänskliga
            rättigheter eller problemet med att frivilliga organisationer
            inte tillåts fungera.
          </note>
          <note type="speaker">
            Anf. 137 BERNDT EKHOLM (s) replik:
          </note>
          <note>
            Fru talman! Jag vill bara göra en kort kommentar.
          </note>
          <note>
            Det gäller det här med sanktioner. Jag tror att man skall vara
            ganska försiktig med att tänka sig att arbeta med sanktionspolitik
            när det gäller handelsvaror och
          </note>
          <note>
            Israel. Mitt intryck är nog att den vägen är ganska riskabel.
            Sannolikheten för att man får en motsatt effekt är nog ganska
            stor.
          </note>
          <note>
            Jag tycker att i så fall skall det vara något för konsumenterna.
            Om konsumenterna vill markera att de föredrar palestinska produkter
            kan de göra det om palestinierna märker sina produkter. Det borde
            ligga i deras intresse att göra det. Då kan man ju föredra de
            palestinska produkterna och på det sättet göra en markering.
          </note>
          <note>
            Men att Sverige som nation skall använda sig av det instrumentet
            tror jag inte skulle vara konstruktivt i det läge som vi befinner
            oss i nu.
          </note>
          <note>
            Låt mig bara avsluta med det här med de produkter som kommer
            från Israel och som är ursprungsmärkta med ett intyg som skall
            följa med. De måste till övervägande del vara israeliska. Innehållet
            i produkterna måste alltså vara israeliskt. Produkterna kan då
            inte till övervägande del komma från de ockuperade områdena, utan
            de kommer från det som vi definierar som det egentliga Israel.
            Det som ingår i de palestinska produkterna kommer alltså från
            Västbanken och Gaza, som vi definierar de områdena internationellt
            sett. Så där finns det en klar definition, om man nu följer detta.
          </note>
          <note>
            Nu vet vi att det fuskas en del med det, och det skall man naturligtvis
            försöka åtgärda så långt det är möjligt.
          </note>
          <note type="speaker">
            Anf. 138 EVA ZETTERBERG (v) replik:
          </note>
          <note>
            Fru talman! Jag vet också svårigheterna med att genomföra en
            meningsfull bojkott av produkter från bosättningarna. En uppenbar
            komplikation, som vi har velat ta upp i ett särskilt yttrande,
            är att palestinier som inte kan få tillgång till arbetsmarknaden
            i Israel på grund av avstängning indirekt tvingas att arbeta på
            bosättningar för att över huvud taget klara försörjningen. Det
            gör att även palestinierna i viss mån gynnas av arbetstillfällen
            och export av produkter från bosättningarna.
          </note>
          <note>
            Men jag menar att samtidigt som det kanske är en fråga huvudsakligen
            för konsumenterna måste man ändå ha med en möjlighet till märkning
            och därmed göra det möjligt för konsumenterna att välja. Eventuellt
            måste man också genomföra internationella sanktioner gentemot
            produkter från bosättningarna eftersom det är så uppenbart hur
            Israel gång på gång bryter mot folkrätten när det gäller de ockuperade
            områdena och hur man på andra sätt klart och tydligt demonstrerar
            sin ovilja att komma till konkreta fredsförhandlingar och se till
            att leva i fred med palestinierna.
          </note>
          <note type="speaker">
            Anf. 139 RAGNHILD POHANKA (mp):
          </note>
          <note>
            Fru talman! Jag anser att mänskliga rättigheter alltid är lika
            angelägna. Det står också när det gäller vår flyktingpolitik att
            man alltid skall föra en sådan handels-, utrikes- och biståndspolitik
            att man minskar behoven av flykt och att man naturligtvis minskar
            problemen. I det här fallet är alla politiska partier överens.
          </note>
          <note>
            Miljöpartiet har väckt en motion med anledning av skrivelsen
            om Europa-Medelhavsinterimsavtalet, och våra yrkanden har besvarats
            i utskottets betänkande, men jag vill helt kort ta upp en del
            saker som vi i
          </note>
          <note>
            Miljöpartiet tycker är viktiga.
          </note>
          <note>
            Försörjningssituationen för stora delar av den palestinska befolkningen
            är, som vi alla känner till, mycket svår. Arbetslösheten är hög
            på grund av den israeliska ockupationen. På TV har man nyligen
            i en serie inslag med anledning av Israels 50-årsfirande visat
            under vilka fruktanvärda villkor palestinier lever på ockuperat
            område. Att gå som daglönare på den gård och den jord där man
            växt upp och som ens tidigare generationer har haft i sin ägo
            måste vara mycket svårt.
          </note>
          <note>
            Avstängningarna, bristen på rörelsefrihet, kränkningarna av mänskliga
            rättigheter och Israels kontroll över naturresurserna i de ockuperade
            områdena medför försvårade försörjningsmöjligheter, så att palestinierna
            tvingas att arbeta vid israeliska bosättningar.
          </note>
          <note>
            Vi anser att de brott mot folkrätten som Israel begår genom att
            exempelvis etablera bosättningar i de ockuperade områdena också
            bör påverka de handelsavtal som tecknas mellan Israel och omvärlden.
          </note>
          <note>
            Bojkott är en sak, men att påverka handelsavtalen är någonting
            annat, och det anser jag att vi bör göra.
          </note>
          <note>
            Den palestinska ekonomin är, som vi alla känner till, beroende
            av jordbruks- och fiskerinäringen. I
          </note>
          <note>
            interimsavtalet har den palestinska parten erhållit mindre förmånsvolymer
            för vissa jordbruksprodukter än de som tidigare exporterades från
            Västbanken och
          </note>
          <note>
            Gaza till EU med en israelisk ursprungsbeteckning.
          </note>
          <note>
            De kvoter man tillåter är inte tillräckliga för att gynna den
            ekonomiska utvecklingen. Det framgår av artiklarna 11-14 i avtalet
            att handelsutbytet med jordbruks- och fiskeprodukter gradvis skall
            liberaliseras.
          </note>
          <note>
            Vi anser att det är viktigt att påskynda denna utveckling, dels
            för att bidra till en utveckling av ekonomin, dels och kanske
            framför allt för att gynna fredsprocessen. En mera jämställd ekonomi
            med en mera jämställd arbetsmarknad gynnar också fredsprocessen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 maj.)
          </note>
          <note>
            12 § Färnebofjärdens nationalpark
          </note>
          <note>
            Föredrogs
          </note>
          <note>
            Jordbruksutskottets betänkande 1997/98:JoU28
          </note>
          <note>
            Färnebofjärdens nationalpark (prop. 1997/98:91)
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 7 maj.)
          </note>
          <note>
            13 § Pyrotekniska varor
          </note>
          <note>
            Föredrogs
          </note>
          <note>
            Näringsutskottets betänkande 1997/98:NU11
          </note>
          <note>
            Pyrotekniska varor
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 7 maj.)
          </note>
          <note>
            14 § Allmänna skolfrågor
          </note>
          <note>
            Föredrogs
          </note>
          <note>
            Utbildningsutskottets betänkande 1997/98:UbU9
          </note>
          <note>
            Allmänna skolfrågor
          </note>
          <note type="speaker">
            Anf. 140 ULF MELIN (m):
          </note>
          <note>
            Fru talman! Det här betänkandet innehåller litet av varje, och
            jag skall inte beröra allting som behandlas i det. Jag skall bara
            ta upp ett par frågor som vi från vårt parti tycker är viktiga.
          </note>
          <note>
            Sedan ett par år tillbaka har vi en målstyrd skola och ett målstyrt
            och kursrelaterat betygssystem. Det innebär att riksdag och regering
            via läroplaner, skollag och kursplaner styr skolan. Detta tycker
            vi är bra, och det skall utvecklas mer än vad som har skett hitintills.
          </note>
          <note>
            Det som litet grand är problemet, som vi ser det, är att utvärderingssystem,
            uppföljning och sådana saker måste fungera i en målstyrd skola.
            Vi tycker att detta fungerar ganska bra på den nationella nivån.
          </note>
          <note>
            Däremot är detta inte fallet på den lokala nivån. Skolverket
            lade för några dagar sedan fram en rapport där man visade att
            skolplanerna ute i kommunerna är betydligt ambitiösare på papperet
            än i verkligheten.
          </note>
          <note>
            Många kommuner bryr sig över huvud taget inte om att kontrollera
            om målen för skolan uppfylls.
          </note>
          <note>
            Man skriver vidare att målen kan vara ambitiösa men att det i
            och med att kommunerna brister i uppföljningen inte finns någon
            garanti för att själva skolverksamheten uppfyller målen. Detta
            innebär inte bara att skolkvaliteten riskerar att vara dålig.
            Den riskerar dessutom att vara mycket varierande kommuner emellan,
            och så är det också.
          </note>
          <note>
            Detta är något som man definitivt måste förbättra.
          </note>
          <note>
            Det gäller att kommunerna följer upp sin egen verksamhet på ett
            betydligt bättre sätt än vad man hitintills har gjort.
          </note>
          <note>
            Men Skolverkets roll är både att fastställa betygskriterier och
            skolplaner och att ge underlag till regeringen för exempelvis
            läroplaner. Det är väl bra, men skall Skolverket då också vara
            den myndighet som sköter och är ansvarig för utvärdering och uppföljning
            av skolan? Man utvärderar och granskar då egentligen sig själv.
            Vi tycker inte om detta.
          </note>
          <note>
            Låt i stället Skolverket vara en myndighet som har uppgiften
            att, som jag tidigare sagt, arbeta fram kursplaner, läroplaner
            o.d. För utvärdering och uppföljning vill vi i stället ha ett
            fristående kvalitetsinstitut, som är helt oberoende av riksdag,
            regering och departement. Då kan man verkligen granska skolan
            och kontrollera om skolan och kommunerna uppnår de mål som riksdag,
            regering och kommuner har beslutat ställa upp.
          </note>
          <note>
            Att detta institut blir helt fristående tror vi är oerhört viktigt,
            om man skall kunna höja kvaliteten i den svenska skolan. I vårpropositionen
            skriver regeringen att man avser att inrätta en nationell inspektionsnämnd
            inom Skolverket för att granska skolan. Vi tycker att det är feltänkt,
            eftersom man då inom myndigheten skall granska sin egen verksamhet.
            Man kan fundera över vilka resultat som kan komma ut av detta.
          </note>
          <note>
            Vi vill alltså ha ett helt fristående kvalitetsinstitut, och
            de rapporter som kommer från det, instruktioner osv. skall vara
            offentliga. Man skall också betygsätta skolorna, så att elever
            och föräldrar kan se vilken kvalitet den enskilda skolan har.
          </note>
          <note>
            Det är också viktigt att kombinera detta med att eleverna har
            ett fritt och aktivt skolval. Vi måste i vårt land få en större
            pedagogisk mångfald och utveckla rätten att välja skola, både
            bland offentliga skolor och bland fristående skolor. Vi behöver
            också fler fristående skolor. Just därför är det också viktigt
            att de fristående skolorna har en garanterad ersättning. Det är
            viktigt att återinföra den lägsta garanterade ersättningsnivån,
            skolpengen.
          </note>
          <note>
            Vad kan man göra för att ytterligare stärka kvaliteten i skolan?
            Regeringen talar väldigt mycket om de extra miljarderna, de s.k.
            Perssonpengarna, som skall räcka till allting. De sista fyra miljarderna,
            de absolut viktigaste, som skall klara allting, skall också stärka
            kvaliteten i skolan. Men de här pengarna går oftast inte till
            skolan. Jag hörde t.ex. senast i går på Dagens eko att någon kommun
            skulle stoppa in dem i ett konkursmässigt kommunalt bostadsbolag.
          </note>
          <note>
            Jag tror att man kan stärka kvaliteten i skolan bl.a.
          </note>
          <note>
            genom att tidigare ge betyg och genom att ha nationella prov.
            Det är egentligen ganska fantastiskt att regeringen har tagit
            bort de obligatoriska nationella proven i årskurs 5 i grundskolan,
            samtidigt som man i vårpropositionen bland de tio punkterna skall
            ha obligatoriska nationella prov i gymnasiet. Jag undrar varför
            man då inte skall ha nationella prov i årskurs 5
          </note>
          <note>
            i grundskolan.
          </note>
          <note>
            Man har vidare exempelvis minskat antalet betygssteg. Man har
            tagit bort kravet att eleverna obligatoriskt skall få studieomdömen.
            Man har också minskat elevernas valmöjligheter. Eleverna i gymnasieskolan
            har exempelvis inga möjligheter att tentera upp sina betyg, om
            de har betyget Godkänd eller högre.
          </note>
          <note>
            Det räcker också att man är godkänd i 90 % av kurserna för att
            vara behörig till högskolan.
          </note>
          <note>
            Sådana här åtgärder är enligt vår mening inte att stärka kvaliteten
            utan är faktiskt att minska den i stället. Man måste definitivt,
            fru talman, låta skolorna ge betyg tidigare i grundskolan och
            ha fler betygssteg.
          </note>
          <note>
            Man skall också ha studieomdömen o.d. och en större valfrihet.
            Elevens valmöjlighet skall bli större, och man skall jobba mera
            för att utveckla både de offentliga och de fristående skolorna.
            På sikt tror jag också att det är viktigt att varje skola skall
            kunna ha sin egen styrelse och vara en självstyrande enhet. Jag
            tror att man med dessa möjligheter både får ett större föräldrainflytande
            och kan utveckla den enskilda skolan bättre.
          </note>
          <note>
            Ett tredje inslag som vi tycker är viktigt för att höja kvaliteten
            i skolan är att stärka lärarrollen.
          </note>
          <note>
            Vi måste ha fler karriärvägar i skolan. Den duktiga pedagogen
            måste kunna vara kvar i skolan och i undervisningen. Det gäller
            också att jobba för att vi får fler lektorer i gymnasieskolan.
            Det är en mycket oroande utveckling att vi får allt färre lektorer
            i gymnasiet och att kvaliteten därmed sjunker. Det är också viktigt
            att man inför en form av lärarcertifikat som förslagsvis skall
            förnyas vart femte år. Det är sådana saker som man måste jobba
            mycket mer med. Därmed yrkar jag, fru talman, bifall till reservation
            1 under mom. 1.
          </note>
          <note>
            Anf. 141 ERIK ARTHUR
          </note>
          <note type="speaker">
            EGERVÄRN (c):
          </note>
          <note>
            Fru talman! Jag skall beröra några av de frågor där
          </note>
          <note>
            Centerpartiet har reservationer i utbildningsutskottets betänkande
            9. Det gäller utvärdering och tillsyn, elever med funktionshinder,
            forskningsutbildade lärare och rektorer och slutligen något mycket
            kort om fristående skolor.
          </note>
          <note>
            Beträffande utvärdering och tillsyn kan man konstatera att en
            decentraliserad skola ställer väldigt stora krav på ständig utvärdering.
            Centerpartiet anser att arbetet med utvärdering och kvalitetsutveckling
            görs bäst lokalt. Därför vill vi vidareutveckla kommunernas och
            skolornas eget ansvar för att kvaliteten är bra.
          </note>
          <note>
            Vi är således skeptiska till att bygga upp en verksamhet med
            statliga utbildningsinspektörer och har därför också avvisat det
            förslaget. Även om det inte tas upp i detta betänkande har regeringen
            i vårpropositionen aviserat att gå vidare på denna väg och förstärka
            verksamheten med en nationell inspektionsnämnd.
          </note>
          <note>
            Vi tycker att det är fel inriktning. Ansträngningarna bör i stället
            inriktas på att stärka och sätta press på kommunernas och skolornas
            egen utvärdering, inte på en ökad statlig direktkontroll av skolan.
            Det vore kanske bättre att inspektera kommunerna än de enskilda
            skolorna.
          </note>
          <note>
            I reservationen tar vi också upp att det är viktigt att regelbundet
            ta reda på hur barnen själva upplever skolan. Därför anser vi
            att den nationella utvärderingen av skolan skall omfatta en redovisning
            av elevernas egna upplevelser.
          </note>
          <note>
            Nyckeln till allt lärande är att eleverna känner att de har nytta
            av att gå i skolan. Så är det inte alltid i dag. Många elever
            tror inte att de kommer att ha nytta av sin utbildning. Sådana
            upplevelser leder inte till att motivera eleverna att uppnå godkända
            resultat. Vi måste ge eleverna en röst och fråga: Hur upplever
            ni er situation? Då kan skolorna möta varje elev utifrån dennes
            unika förutsättningar.
          </note>
          <note>
            Detta arbete måste främst ske vid varje skola och i varje klassrum.
            Men det måste också finnas former som gör det möjligt att jämföra
            olika skolor och få en nationell överblick över hur eleverna upplever
            skolan.
          </note>
          <note>
            Utskottets resonemang är därför otillräckligt. För att klara
            detta kan man inte nöja sig med enstaka undersökningar.
          </note>
          <note>
            När det gäller elever med funktionshinder vill vi kort framhålla
            vikten av att det i kommunernas skolplaner skrivs in mycket tydliga
            mål för hur elever med handikapp och funktionshinder kan ges likvärdig
            skolgång som den för övriga elever.
          </note>
          <note>
            Så till lärarna. Förhoppningsvis råder det en bred enighet om
            att läraryrket måste uppvärderas. Det kan ske genom en rad åtgärder.
            Jag är helt enig med Ulf
          </note>
          <note>
            Melin i hans inlägg beträffande karriärtjänster. Vi vill även
            satsa på forskartjänster, eller karriärtjänster, om man så vill
            kalla det, inom skolan.
          </note>
          <note>
            Vi anser att skolans tjänstestruktur skall utvecklas så att den
            stimulerar lärarna att satsa mer på utvecklings- och förnyelsearbete.
            Det kan avse tjänster för handledning av lärarkandidater, eget
            forskningsarbete och deltagande i kvalificerat utvecklingsarbete
            i skolorna.
          </note>
          <note>
            Vi skulle även vilja pröva att återinrätta disputerade lektorat
            för lektorer som en möjlig karriärtjänst inom gymnasieskolan.
            Utskottet pekar på att skollagen innebär en strävan att anställa
            fler forskarutbildade. Men från Centerpartiets sida menar vi att
            det inte räcker. Ett viktigt steg för att klara detta är självfallet
            också att slå vakt om statusen och återinföra behörighetsreglerna
            i skollagen i detta avseende.
          </note>
          <note>
            Avslutningsvis några få ord om fristående skolor, som Centerpartiet
            skrivit utförligt om i vår kommittémotion. Vi anser att de fristående
            skolorna har en mycket betydelsefull roll i det svenska skolväsendet.
          </note>
          <note>
            Vi anser att de regler som gäller för fristående skolor före
            den 1 januari 1997 skall gälla fortsättningsvis.
          </note>
          <note>
            Detta har vi utvecklat i ett antal reservationer. Jag tar här
            inte upp tid med att upprepa detta.
          </note>
          <note>
            Slutligen yrkar jag, fru talman, bifall till reservation 2 under
            mom. 1 och reservation 9 under mom. 21.
          </note>
          <note type="speaker">
            Anf. 142 SIRI DANNAEUS (fp):
          </note>
          <note>
            Fru talman! Detta betänkande innehåller en mängd skolfrågor av
            alla möjliga slag. Jag har tänkt att beröra ett fåtal av dem.
            Det gäller lärarna, den individualiserade undervisningen och arbetsmiljön
            i skolan.
          </note>
          <note>
            Vi i Folkpartiet tycker först och främst att man måste lyfta
            fram lärarnas betydelse i skolan. Det är mycket viktigt att deras
            arbete uppvärderas. För att höja deras status är karriärmöjligheter
            och därmed möjligheter till vidareutbildning nödvändig. Lektoraten
            i gymnasieskolan tillkom för att få fram en kvalificerad lärargrupp
            med egen forskningserfarenhet.
          </note>
          <note>
            Lektorerna är nästan försvunna i dagens skola. Därför behövs
            det nya lektorer, dvs. disputerade lärare.
          </note>
          <note>
            Lösningen till detta måste komma på två vägar.
          </note>
          <note>
            Den ena är att forskningsresurser tillförs lärarhögskolorna och
            att doktorandtjänsterna utökas. Dessutom måste lärarutbildarna
            själva i större utsträckning ha disputerat. Den andra vägen är
            att lärarkandidaterna måste få möjlighet att räkna sitt huvudämne
            - didaktik, pedagogik, lärarkunskap eller vad man nu skall kalla
            det för - som grund för att kunna fortsätta sina studier som leder
            fram till en disputation. Det krävs att forskningen får en inriktning
            just på didaktiken för att utveckla de blivande lärarnas reflexion
            över kunskap och lärande.
          </note>
          <note>
            Samverkan mellan högskolan och skolorna måste på ett naturligt
            sätt utvecklas i samband med praktiken. Det är till fromma både
            för forskningen på högskolan och för lärarna ute i den vanliga
            skolan. Högskolan behöver pröva sina nya idéer i verkligheten,
            och de verksamma lärarna måste ges möjlighet att delta i forskningsprojekten
            på högskolan.
          </note>
          <note>
            Fru talman! I betänkandet tas också problematiken om yrkeslärarna
            upp. Dagens yrkeslärare har i huvudsak fått sin utbildning för
            att undervisa på de tvååriga yrkeslinjerna. Nuvarande utbildning
            ser annorlunda ut, och därför krävs en kompletteringsutbildning
            med
          </note>
          <note>
            60 högskolepoäng. Problemet är att 75 % av alla yrkeslärare av
            den gamla kategorin inte har gymnasiekompetens och alltså inte
            är behöriga att läsa på högskolan. Hur tänkte ni här i riksdagen
            när de nya programmen tillkom och gjordes treåriga? Hur skulle
            rekryteringen av nya yrkeslärare klaras av då och i en framtid?
          </note>
          <note>
            Den andra delen av fortbildning som krävs för yrkeslärarna är
            uppdatering av karaktärsämnet. I vissa program sker en väldigt
            snabb utveckling medan andra är mer statiska och tidlösa. Här
            krävs radikala förändringar. Vi vill framhålla att vissa kategorier
            yrkeslärare regelbundet skall vara ute i yrkeslivet för att eleverna
            skall få en modern utbildning. I detta sammanhang vill jag också
            nämna att de vanliga lärarna i grundskolan och i gymnasiet behöver
            praktik för att få en god inblick i arbets- och näringsliv. Speciellt
            gäller det naturligtvis lärarna i kärnämnen på yrkesprogrammen.
          </note>
          <note>
            Fru talman! Så till den individualiserade undervisningen. I skolan
            borde det vara självklart att man tar hänsyn till det faktum att
            alla elever är olika. De har olika bakgrund, olika förutsättningar
            och olika behov. Det handlar om pedagogik, arbetsformer och attityder
            men också om resurser. Individualiseringen är ett måste om lusten
            att lära skall kunna hållas levande under hela skoltiden.
          </note>
          <note>
            Vi lär oss olika fort. Därför är det följdriktigt att timplanen
            avskaffas, något som vi i Folkpartiet länge har föreslagit. Detta
            kom också Skolkommittén fram till i sitt betänkande. Varför kunde
            man då inte ha enats om detta i utskottet? Som det nu är kommer
            två olika grupper i kläm - dels de mycket begåvade elever som
            hela tiden vill ha nya utmaningar, dels de elever som har behov
            av särskilt stöd. Den första kategorin klarar sig relativt bra
            med ganska små resurser men den andra kategorin har fått betydligt
            sämre förutsättningar när resurser dragits ned. Det är således
            nödvändigt att skolan nu får del av de extra resurser som delas
            ut till kommunerna, just för de svaga elevernas skull. Vi tycker
            alltså att det är väldigt viktigt att de pengar som nu kommer
            ut till kommunerna öronmärks för just skolan, liksom för vården.
          </note>
          <note>
            När det gäller elever med olika typer av funktionshinder vill
            jag peka på att det också finns betydande brister i de vanliga
            lärarnas kunskaper. Behovet av kunskaper i specialpedagogik är
            tydligt. Här behövs det fortbildning och en förändrad lärarutbildning.
          </note>
          <note>
            Fru talman! I de frågor som jag nu har berört hänvisar utskottet
            till olika kommittéer och utredningar. Lärarutbildningskommittén
            lägger fram sitt betänkande i februari 1999. Det innebär att vad
            som sägs om praktiska åtgärder tidigast kommer att träda i kraft
            i januari år 2000. Nog skulle väl utskottet redan nu ha kunnat
            påverka och ha vågat uttala sitt stöd för att visa hur riksdagen
            ser på de här olika frågeställningarna.
          </note>
          <note>
            Till sist några ord om skolans arbetsmiljö. Här har man under
            lång tid pekat på brister, och olika åtgärder har vidtagits. Min
            erfarenhet är ändå att det mest handlat om byten av mattor som
            har lagts med giftiga lim och om byten av ventilationssystem som
            har kostat oerhört mycket pengar. Vad skolorna nu har de största
            problemen med är dock inte den fysiska miljön, utan den psykosociala
            miljön: oro, buller, våld och mobbning.
          </note>
          <note>
            Häromdagen fick jag en skrift från Arbetslivsinstitutet i min
            hand, Perspektiv på arbetslivet. Där står det att elever lever
            farligt. 2 av 100 elever skadas varje termin. Över hela landet
            har 79 intresserade skolor deltagit i undersökningen, dvs. omkring
            30 000
          </note>
          <note>
            elever. 1 094 skador inträffade under förra läsåret.
          </note>
          <note>
            Det var till stora delar fråga om avsiktligt våld. 4 500
          </note>
          <note>
            elever drabbas varje läsår av allvarligt våld från skolkamrater.
            Det framgår tydligt att detta sker i samband med oorganiserade
            aktiviteter i skymundan. Det är alltså dags att ta till kraftigare
            åtgärder. Jag kan därför med tillfredsställelse notera att Skolverket
            i januari fick ett uppdrag. Jag hoppas således att det när det
            nya läsåret startar till hösten finns ett åtgärdsprogram som gäller
            alla Sveriges skolor.
          </note>
          <note>
            Jag står naturligtvis bakom Folkpartiets reservationer men yrkar
            bifall endast till reservation 7.
          </note>
          <note type="speaker">
            Anf. 143 BRITT-MARIE DANESTIG (v):
          </note>
          <note>
            Fru talman! I den här debatten kommer jag att beröra endast några
            av de frågor som vi har motionerat om och som tas upp i betänkandet.
            Flera av Vänsterpartiets utbildningspolitiska förslag kommer ju
            att kunna diskuteras längre fram i vår, bl.a. i samband med att
            vårpropositionen behandlas.
          </note>
          <note>
            Utvärderingen och uppföljningen av skolan och skolarbetet diskuteras
            alltmer. Det är viktigt att den diskussionen förs. En likvärdig
            utbildning kräver att arbetet med att bedöma, värdera och utveckla
            kvaliteten i skolan stärks på alla nivåer. På den nationella nivån
            innebär det inte att vi skall ha en återgång till detaljstyrning.
            Det kommunala huvudmannaskapet skall enligt vår uppfattning bestå
            men ansvarsfördelningen mellan de olika nivåerna och mellan aktörerna
            måste bli klarare.
          </note>
          <note>
            Skolverket har fått ett vidgat uppdrag. Exempelvis skall ju alla
            kommuner granskas inom loppet av en sjuårsperiod. I fokus skall
            bl.a. vara resurstilldelningen avseende elever med behov av särskilt
            stöd. Detta är bra men vi menar att man inte kan vänta tills den
            granskningen är genomförd och först då börja diskutera vilka åtgärder
            som skall vidtas, om det visar sig att kommunerna exempelvis underlåter
            att ge behövande elever särskilt stöd.
          </note>
          <note>
            Vi måste redan nu ta upp frågan om inte någon form av sanktioner
            måste finnas mot de kommuner som inte uppfyller läroplanens mål.
            Risken är annars stor att utvärderingar och inspektioner inte
            leder någon vart. Kvalitetsförbättringar kan utebli om det inte
            finns något att sätta emot kommuner som trilskas. De som blir
            lidande är barnen och ungdomarna.
          </note>
          <note>
            Vi i Vänsterpartiet menar att en av grundbultarna i skolarbetet
            är att eleverna har inflytande och medansvar vad gäller skolans
            dagliga verksamhet. I styrdokumentet för gymnasieskolan anges
            tydligt att eleverna har rätt till inflytande över såväl undervisningens
            uppläggning och innehåll som arbetsmiljön men elevdemokratin är,
            tyvärr, inte särskilt djup eller utvecklad på många skolor. Vi
            menar att elevdemokrati är något som man aktivt måste arbeta med
            ute på skolorna och att även resultatet av detta arbete måste
            redovisas och utvärderas. Demokrati är ju inte något som en gång
            för alla är givet, utan demokratin måste hela tiden återerövras,
            brukar vi säga. Det gäller i särskilt hög grad skol- och elevdemokratin.
          </note>
          <note>
            För att en elev skall kunna ha ansvar för sitt eget lärande krävs
            det att samma elev också har inflytande över skolarbetet. Vi i
            Vänsterpartiet föreslår därför att varje skola i sin årliga redovisning
            till kommunen skall rapportera hur elevernas inflytande över planeringen
            av undervisningen utvecklats och ge exempel på vilka elevaktiva
            arbetsformer som använts. Givetvis bör man också redovisa annat
            arbete som stärker elevdemokratin.
          </note>
          <note>
            Fru talman! Sett till frekvensen vad gäller elevers övergång
            mellan grundskolan och gymnasiet har det varit en ökning under
            de senaste åren. Nu är det fråga om 98 %. Det innebär att gymnasiet
            är en skola för alla.
          </note>
          <note>
            Ca 10 % avbryter sina gymnasiestudier. En del av de här eleverna
            går över till alternativa utbildningar, t.ex. till folkhögskolan.
            I realiteten har vi alltså numera en tolvårig ungdomsskola som
            omfattar alla ungdomar i en årskull. I och med de s.k. förskoleklasserna
            utökas tiden inom skolväsendet med ett trettonde år.
          </note>
          <note>
            Vi i Vänsterpartiet anser att det nu är dags att ta konsekvenserna
            av detta och utforma en sammanhållen ungdomsskola som är mer anpassad
            till ungdomars olika utvecklingsstadier. Undervisningen är i dag
            inte alla gånger anpassad till elevernas intellektuella utveckling.
            Begrepp som presenteras på grundskolenivå kräver många gånger
            förmåga till abstrakt tänkande, något som många elever ännu inte
            kan prestera.
          </note>
          <note>
            I och med att alla elever nu kan sägas gå i tolvårig skola är
            det inte i samma grad som tidigare nödvändigt att alla ämnesområden
            behandlas i grundskolan på en för hög abstraktionsnivå för att
            sedan tas upp i gymnasieskolan ännu en gång. Ett bra exempel på
            detta är fysiken. I en sammanhållen ungdomsskola skulle fysikstudierna
            kunna få vänta några år tills eleverna är mogna att ta till sig
            undervisningen.
          </note>
          <note>
            Tidigare i dag var jag på besök på S:t Görans
          </note>
          <note>
            Gymnasium. Jag besökte ett individuellt program och talade med
            ganska många elever som hade varierande, eller kanske relativt
            negativa, erfarenheter av sin skolgång, särskilt under de sista
            åren i grundskolan.
          </note>
          <note>
            Nu trivdes de alldeles utmärkt, och de teoretiska studierna går
            mycket bra för de här eleverna. Vi pratade om hur detta kunde
            komma sig. Eleverna sade att det faktiskt är en mognadsfråga.
            De sade: Vi förstod inte särskilt mycket i årskurs 8 och årskurs
            9. Då ger man upp och går inte till skolan; man skolkar. Men nu
            har saker och ting satt sig och då är det roligt att läsa.
          </note>
          <note>
            Gränserna mellan olika yrken är på väg att suddas ut, och arbetslivet
            förändras i en allt snabbare takt.
          </note>
          <note>
            Vad framtidens arbetsmarknad behöver är personer med olika kombinationer
            av praktiskt yrkeskunnande, baskunskaper, kommunikativa färdigheter,
            kreativ förmåga och kunskaper i såväl allmänna ämnen som yrkesämnen.
            Därtill krävs att man skall kunna analysera, hantera och sovra
            informationsflöden och söka ny kunskap eftersom kunskap föråldras
            mycket snabbt.
          </note>
          <note>
            Vi i Vänsterpartiet tycker att tiden nu är mogen att utforma
            ungdomsskolan åt det här hållet. En praktisk och yrkesorienterad
            start skulle kunna ske redan i årskurs 8 eller 9. Valet mellan
            en teoretisk eller yrkesinriktad fortsatt utbildning skulle kunna
            ske därefter.
          </note>
          <note>
            Vi menar att all utbildning skall vara arbetslivsförberedande,
            såväl de allmänna utbildningsvägarna som de yrkesförberedande,
            och att alla utbildningsvägar skall innehålla allmänna ämnen och
            ge grundläggande behörighet för högre studier. Under utbildningen
            skall det finnas möjligheter för elever att ändra inriktning från
            praktisk till teoretisk inriktning och tvärtom.
          </note>
          <note>
            Vi anser att en sådan reformering av ungdomsskolan dessutom är
            nödvändig för att bryta den sociala snedrekryteringen till högre
            studier och könsuppdelningen av arbetsmarknaden. Ju tidigare ungdomar
            tvingas att välja definitiv inriktning på sin utbildningsväg,
            desto traditionellare väljer de.
          </note>
          <note>
            Avslutningsvis vill jag yrka bifall till den del av reservationen
            som avser mom. 1 och 39, men jag står naturligtvis bakom alla
            våra reservationer i betänkandet.
          </note>
          <note type="speaker">
            Anf. 144 GUNNAR GOUDE (mp):
          </note>
          <note>
            Fru talman! Många av de motioner som vi diskuterar här i dag
            i kammaren rör skolans inre arbete.
          </note>
          <note>
            Flertalet av dem återspeglar egentligen en och samma sak; brister
            i skolan som har uppstått som en följd av otillräckliga resurser.
            Skolorna har haft för små anslag.
          </note>
          <note>
            Den stora nedskärningen av resurserna till skolan gjordes under
            den borgerliga regeringen under den förra mandatperioden. Då skulle
            svensk skola tillsammans med hela den offentliga sektorn vandra
            det som av moderaterna kallades för den enda vägen.
          </note>
          <note>
            Nu hör vi inte talas så mycket om den enda vägen längre. Man
            kan förstå varför. Den visade sig vara en ganska slingrande stig.
            Den var kostsam och nedbrytande att vandra. Den ledde skolan i
            riktning mot vad man skulle kunna kalla en sorts marknadsekonomins
            vildmarker.
          </note>
          <note>
            Skolan skulle betraktas som ett företag vars produktion skulle
            öka. Det skulle alltså vara fler elever per anställd. Personal
            avskedades i stor skala enligt principen sist in-först ut. Det
            kan vara ett av skälen till att vi i Sverige har den högsta medelåldern
            på lärarpersonal i världen enligt vad Lärarnas riksförbund nyligen
            har meddelat.
          </note>
          <note>
            Nu står Folkpartiet och Moderaterna här i talarstolen och talar
            om behovet av lärare. De klagar över våld i skolan. De säger att
            undervisningen skall individualiseras. Det är svårt att göra detta
            när man har för få lärare och för liten personal.
          </note>
          <note>
            När så den socialdemokratiska regeringen tog över visade det
            sig att man inte hade någon politik för att bana ny väg. Man började
            i stället att traska samma stig - den enda vägen - fast nu i motsatt
            riktning.
          </note>
          <note>
            Kanske hade man förhoppningen att komma tillbaka till den plats
            som man en gång befann sig på för numera mycket länge sedan.
          </note>
          <note>
            Man höll fast vid gamla bidragsstrukturer, gamla anslagsstrukturer.
            Kommunanslag, arbetslöshetsersättning, socialbidrag, pensioner,
            sjukvårdsersättning, sjukkassa osv. var separata kanaler med vattentäta
            skott emellan. Det var svårt att åstadkomma en samordning och
            ännu svårare att få en flexibilitet i det systemet. Man klarade
            inte ens av att föra över pengar från de statliga a-kassorna till
            kommunerna, så att människor kunde få återgå till sina arbeten
            i bl.a.
          </note>
          <note>
            skolan i stället för att få betalt för att gå arbetslösa.
          </note>
          <note>
            Så har då svensk skola fått fortsätta att leva med reducerad
            personal en mandatperiod till med alltför få vuxna i skolan, för
            stora klasser, för få lärare, för få speciallärare, skolpsykologer,
            kuratorer, skolvärdar osv.
          </note>
          <note>
            De här nedskärningarna gjordes dessutom samtidigt som ansvaret
            decentraliserades ut till de enskilda skolorna. Sambandet mellan
            kommun och skola försvagades. Skolverkets minskade resurser bidrog
            till att sambandet mellan Skolverket och kommunerna också försvagades.
            Det här ledde naturligtvis till att vi fick en dålig tillsyn av
            verksamheterna i skolan. Vi fick en dålig uppföljning och ett
            dåligt utvecklingsarbete. Skolorna fick inte den tillsyn, och
            inte heller det stöd, som de så väl behövde.
          </note>
          <note>
            De som har drabbats värst av de här nedskärningarna är elever
            med behov av särskilt stöd. Men det finns naturligtvis många brister
            som har sin grund i den här olyckliga lågprioriteringen av kommunal
            verksamhet.
          </note>
          <note>
            De motioner från hösten 1997 som vi nu har att behandla är egentligen
            en provkarta på sådana här brister som bör rättas till. Flertalet
            av problemen kan få sin lösning om bara mer resurser når ut till
            skolorna. Nu har regeringen äntligen ökat de kommunala anslagen.
            Redan i vårpropositionen annonserar regeringen speciella åtgärder
            när det gäller ökad tillsyn och kvalitetskontroll av verksamheterna
            ute i skolorna. Vi tycker att anslagen ändå är otillräckliga.
            Miljöpartiet har föreslagit ytterligare pengar till kommunerna
            samt en rad speciella åtgärder som därutöver behövs. Jag kan nämna
            några av dem.
          </note>
          <note>
            Den första gäller den förbättrade tillsynen. Det är utmärkt att
            den nu kommer. Möjligen skulle vi vilja säga att vi betonar tillsynen
            litet annorlunda än vad regeringen gör. Det finns en tendens att
            sätta kunskapskontrollen i högsätet. Vi lägger större vikt vid
            att andra mål i skollag och läroplan också skall uppfyllas. Det
            gäller krav på skolans demokratiska miljö, andan på skolan, hanteringen
            av mobbning osv.
          </note>
          <note>
            Men också krav på skolans fysiska miljö hör hit.
          </note>
          <note>
            Varje kommun skall ha miljökriterier för lokaler som används
            för förskola och skola. Varje skola skall ha ett eget program
            mot mobbning osv. Det skall finnas en tillsyn som garanterar att
            alla elever får den skola som de har rätt till.
          </note>
          <note>
            Vi föreslår också extra resurser till barn med behov av speciellt
            stöd. Det gäller speciellt barn med specifika läs- och skrivsvårigheter.
          </note>
          <note>
            Det finns också skäl att ställa krav på att viktiga bitar av
            undervisningen inte tappas bort i lärarbristens och tidsbristens
            tider. Det gäller t.ex. undervisning om alkohol, narkotika och
            tobak, s.k. ANT-undervisning.
          </note>
          <note>
            Till samma kategori hör bevakningen av att jämställdhetsfrågan
            särskilt beaktas i undervisningen om sex och samlevnad.
          </note>
          <note>
            En annan fråga som aktualiseras i resursbristens tider är sponsringen
            av läromedel. Vi tycker inte att det är bra att företag eller
            organisationer förser skolorna med gratis böcker som man skriver
            och ger ut i egen regi. Lärarna skall kunna välja läromedel efter
            kvalitet och inte efter vad som är gratis. Tydliga regler för
            sponsring behövs. Det är dessutom viktigt att eleverna får behålla
            läroböckerna i vissa ämnen, t.ex.
          </note>
          <note>
            svenska, matematik och engelska.
          </note>
          <note>
            Slutligen skulle jag vilja ta upp en fråga som jag tycker har
            fått för litet uppmärksamhet. Det är behovet av särskilda resurser
            för elever med invandrarbakgrund. Det gäller bl.a. resurser för
            undervisning i modersmål/hemspråk och i svenska språket.
          </note>
          <note>
            Men det finns också speciella behov som inte har uppmärksammats
            tillräckligt. Det gäller t.ex. elever i den här gruppen som har
            funktionshinder. Vi föreslår inrättandet av hemspråksinternat
            för elever med funktionshinder. Den här gruppen elever kan av
            ekonomiska skäl knappast få sina behov tillgodosedda av den enskilda
            kommunen. Jag vill att regeringen särskilt uppmärksammar de här
            elevernas situation.
          </note>
          <note>
            Jag yrkar endast bifall i fråga om den av motionerna som har
            en mer övergripande karaktär, den som handlar om krav på tillsyn
            och utvärdering, men jag står självfallet bakom samtliga motioner
            som Miljöpartiet har lagt i det här ärendet. Jag yrkar bifall
            till reservation 4 under mom. 1.
          </note>
          <note type="speaker">
            Anf. 145 ULF MELIN (m) replik:
          </note>
          <note>
            Fru talman! Jag vill göra ett par kommentarer till det som Gunnar
            Goude sade. Först vill jag påpeka att ett par saker som den borgerliga
            regeringen införde var oerhört viktiga och långsiktiga. Man införde
            den nya läroplanen och det nya betygssystemet. Detta är mycket
            klart och tydligt. Bristen är, som jag sade i mitt anförande,
            att kommunerna inte följer upp detta fullt ut. Framför allt är
            man dåliga på utvärdering.
          </note>
          <note>
            Sedan har vi detta med resurser. Jag tror att det är farligt
            om man ständigt hamnar i en diskussion om att man skall tillföra
            mer pengar. Det är inte alldeles säkert, Gunnar Goude, att resultaten
            blir bättre då.
          </note>
          <note>
            Det viktiga är att man har bra styrsystem och klara riktlinjer.
            Sedan handlar det också väldigt mycket om hur skolan organiserar
            sin verksamhet.
          </note>
          <note>
            Om man gör internationella jämförelser kan man se att vi har
            en hög andel vuxna i den svenska skolan.
          </note>
          <note>
            I täten ligger faktiskt Norge, Danmark och Sverige.
          </note>
          <note>
            Om man går tillbaka 17-18 år hade vi lika stor vuxentäthet i
            den svenska skolan som vi har i dag. Jag kommer inte ihåg att
            man svartmålade så väldigt mycket då och skrev om att skolan led
            brist på resurser och att det mesta var värdelöst. Då var det
            ganska bra.
          </note>
          <note>
            Sedan tillät man att andelen vuxna ökade ganska mycket på 80-talet
            därför att elevkullarna minskade.
          </note>
          <note>
            Då ökade lärartätheten. Jag tror att det är viktigt att man försöker
            ha litet nyans i den här diskussionen.
          </note>
          <note>
            Jag vill sluta med att säga att jag tror lärarrollen är en mycket
            viktig fråga att diskutera. Den måste vi utveckla betydligt mer
            än vad vi har gjort.
          </note>
          <note type="speaker">
            Anf. 146 GUNNAR GOUDE (mp) replik:
          </note>
          <note>
            Fru talman! Den läroplan som infördes hade stora förtjänster.
            Felet var att man införde den litet för snabbt och att skolorna
            inte fick tid att förbereda sig för omställningen till arbetet
            enligt den nya läroplanen. De bristerna får vi leva med i dag
            och försöka rätta till i efterhand.
          </note>
          <note>
            Det finns väldigt mycket att säga om betygssystemet. Jag kan
            bara kort säga att Miljöpartiet inte är intresserat av det betygssystemet,
            bl.a. därför att vi inte vet någonting om reliabiliteten i systemet,
            dvs.
          </note>
          <note>
            med vilken noggrannhet det mäter den kunskap som man tror sig
            mäta. Vi vet också att det prognostiska värdet, dvs. möjligheterna
            att utifrån betygen säga någonting om vederbörandes möjligheter
            till framgång i yrke eller studier, är mycket lågt. Betygssystemet
            är i stort sett helt värdelöst som uttagsinstrument.
          </note>
          <note>
            Vi har olika uppfattningar om betygssystemet som pedagogiskt
            instrument. Vi tycker att det skall vara en annan motivation för
            eleverna i skolan än att läsa för att få bättre betyg. Intresse
            för ämnet och skolans arbete är en bättre motivation enligt vårt
            sätt att se det.
          </note>
          <note>
            Moderaterna får väl stå för att de tycker att vuxentätheten i
            skolan är lagom nu. Vi ser med oro att köerna på de barnpsykiatriska
            klinikerna växer, att barn med specifika läs- och skrivsvårigheter
            inte får hjälp därför att speciallärare inte finns på skolan och
            att skolpsykologer inte finns tillgängliga. De problem som vi
            har i det moderna samhället i dag kan kanske inte jämföras med
            den historiska beskrivning som Ulf
          </note>
          <note>
            Melin ger av hur det var förr i tiden. Problemen i dag kräver
            kanske litet andra lösningar. Vi tror att det behövs en ökad vuxentäthet
            i skolan.
          </note>
          <note type="speaker">
            Anf. 147 TUVE SKÅNBERG (kd):
          </note>
          <note>
            Fru talman! En sådan här debatt kan ju synas litet grand tröstlös.
            Den har blivit uppskjuten och debatten vill inte riktigt infinna
            sig även om det tände till litet grand om betygen nu. Men jag
            tror ändå att det är viktigt att oppositionspartierna får tillföra
            sin syn, med stora eller små avvikelser från den gängse ordningen,
            för att helheten skall göra vår gemensamma skola bättre - den
            skola som alla och allas barn går i.
          </note>
          <note>
            Därför känns det litet tröttande när man ser att alla motioner
            avstyrks rakt över. Det speglar inte allt det tänkande som sju
            partier, inklusive regeringspartiet, ägnar sig åt och den angelägenhet
            som skolan har.
          </note>
          <note>
            Den vanligaste motiveringen är att frågan behandlats tidigare
            och då avslagits, och därför är man inte beredd att gå in i en
            diskussion. Tidigare hörde vi många kloka synpunkter från Ulf
            Melin, Siri Dannaeus m.fl. som var och en skulle kunna ha varit
            värd en egen mässa. Men nu får det bli nedslag, litet grand styrt
            av vad som är dagsaktuellt och litet styrt av de frågor som vi
            vill lyfta upp eftersom de annars glöms bort eller faller undan.
          </note>
          <note>
            Flera av oppositionspartierna, däribland Kristdemokraterna, har
            länge krävt en bättre utvärdering och tillsyn av den kommunala
            skolan. Det är en viktig förutsättning att den delen fungerar
            om ansvarsfördelningen mellan staten och kommunen skall kunna
            upprätthållas. Staten lägger fast målen och resultaten som förväntas
            uppnås, och kommunen svarar för att genomföra uppdraget. Kvittot
            på att det hela fungerar får staten sedan via utvärdering och
            tillsyn.
          </note>
          <note>
            När det gäller de fristående skolorna har staten tagit på sig
            den rollen på ett tydligt sätt. De kommunala skolorna har inte
            alls följts upp på motsvarande sätt. Det har också Riksdagens
            revisorer påpekat i en rapport som kom för ett par år sedan. Det
            här har som sagt också vi kristdemokrater påpekat år efter år,
            men vi har fått våra motioner avstyrka, precis som i det betänkande
            vi behandlar i dag.
          </note>
          <note>
            Har då regeringen och majoriteten i kammaren inte alls tagit
            intryck av kritiken? Jo visst, det har den.
          </note>
          <note>
            Men hur framkommer det? Jo, i en artikel på debattsidan i Dagens
            Nyheter där skolministern presenterar tio punkter för kvalitetshöjning
            av skolan. Där finns nu ett klart förtydligande när det gäller
            utformningen av tillsynen över den kommunala skolan. De gamla
            inspektörerna som Socialdemokraterna avskaffade för några år sedan
            kommer tillbaka, och de får nya viktiga uppdrag enligt förslaget.
          </note>
          <note>
            I min egen hemkommun fick jag som förälder sitta i ett långt
            och ingående samtal med en sådan ny inspektör som mycket seriöst
            utvärderade verksamheten i den skola där ett av mina barn går.
            Det var bra.
          </note>
          <note>
            En nationell inspektionsnämnd föreslås inrättas.
          </note>
          <note>
            Det är också bra. Jag ser det som ett svar på oppositionens krav.
            Nu är det bara att hoppas att det kommer från Dagens Nyheters
            sidor till riksdagen och beslut här. Jag läste med förväntan utbildningsavsnittet
            i vårpropositionen, med det var betydligt magrare när det gällde
            de tio punkterna än debattartikeln i Dagens
          </note>
          <note>
            Nyheter.
          </note>
          <note>
            Jag går raskt vidare till ett annat exempel. Just nu pågår ju
            en intensiv debatt om svenskarnas dryckesvanor. Smuggelspriten
            och hembränt flödar och utmanar det som har varit stommen i svensk
            alkoholpolitik och som vi kristdemokrater, och säkert de flesta
            andra här i kammaren, stöder, nämligen prispolitiken. Vi har ju
            alla tagit del av att regeringen redan i vårpropositionen föreslår
            att skatten på alkohol inte längre skall höjas i takt med inflationen,
            vilket kommer att leda till att alkoholen blir billigare relativt
            sett. Samma sak gäller priset på cigaretter.
          </note>
          <note>
            Vad har nu detta med skolpolitik att göra? Jo, om priset på de
            här varorna och prissättningen som ett återhållande redskap utmanas
            genom omvärlden och
          </note>
          <note>
            EU-medlemskapet, innebär ju detta en utmaning som måste mötas
            med att prisinstrumentet understöds, motiveras och kompletteras
            med andra åtgärder. Här tror jag att skolans uppgift är absolut
            oundgänglig.
          </note>
          <note>
            Den gamla hederliga ANT-undervisningen i skolan behöver fräschas
            upp och plockas fram igen. Det är ju faktiskt så att den är nästan
            obefintlig på många håll i dag.
          </note>
          <note>
            Vi vet att den som kan skjuta upp alkoholdebuten bara något år
            löper mindre risk för skador senare i livet. Under den förra mandatperioden
            var professor
          </note>
          <note>
            Jerzy Einhorn en av Kristdemokraternas ledamöter.
          </note>
          <note>
            Jag kommer ihåg hur han med entusiasm i kammarens talarstol och
            i olika diskussioner i riksdagssammanhang påpekade att bara veckors
            uppskjutande av tobaksdebuten kunde innebära att sjukdomar senarelades
            eller undveks. ANT-undervisningen har kommit i bakvatten och måste
            lyftas fram igen för att kunna ge våra ungdomar bättre kvalitet
            i sitt vuxna liv.
          </note>
          <note>
            Majoriteten anser i dag att riksdagen inte skall trycka på med
            hjälp av ett tillkännnagivande till regeringen när det gäller
            en utvärdering av ANT-
          </note>
          <note>
            undervisning. Det hade varit ett sätt att skynda på en förändring.
            Jag tycker att det är tråkigt att vi har försuttit den möjligheten.
          </note>
          <note>
            Sex- och samlevnadsundervisningen är oerhört viktig - om vi bara
            tittar något längre än väggarna i denna sal. 52 % av alla ingångna
            äktenskap slutar i skilsmässa. Då vet vi att det är tre gånger
            vanligare med separation vid samboförhållanden. Vi vet att det
            är oerhörda kostnader - beräknat till ca 2 miljoner kronor per
            skilsmässa - och personligt lidande med förkortat liv och försämrad
            livskvalitet som gör att skilsmässorna borde förebyggas i stället
            för att efterbehandlas.
          </note>
          <note>
            Att förebygga skilsmässor, att stå upp för familjen, att skapa
            goda förutsättningar för stabila familjer skulle vara oerhört
            angeläget för skolan. Sex- och samlevnadsundervisningen har en
            uppgift att fostra, överföra värderingar, poängtera känslor, ansvarstagande
            för det uppväxande släktet och förbereda våra ungdomar för ett
            liv med hög livskvalitet.
          </note>
          <note>
            Jag går vidare och säger några ord om de fristående skolorna.
            Här var regeringen snabb med att försämra villkoren för fristående
            skolor genom att förändra bidragssystemet som gör det svårare
            för dessa skolor att bedriva sin verksamhet långsiktigt och tryggt.
          </note>
          <note>
            Då var det inte tal om att vänta för att systemet hade varit
            i kraft för kort tid. Det första steget i försämringen genomfördes
            under första året. Det andra ungefär ett år senare. Vi kristdemokrater
            anser fortfarande att fristående skolor skall kunna drivas på
            samma långsiktiga villkor som kommunala skolor. De skall inte
            behöva känna sig som ett B-lag som egentligen inte är önskvärda
            utan lever på nåder.
          </note>
          <note>
            Möjligheten att få välja skola för sina barn, kommunal eller
            fristående, som svarar mot de krav och förväntningar som jag som
            förälder har på en bra skola är grundläggande i ett demokratiskt
            samhälle.
          </note>
          <note>
            Socialdemokraterna har under åren gjort allt för att inskränka
            den möjligheten på olika sätt. Men så har de fått ge sig en liten
            bit i taget. Återställarna när det gäller bidragssystemen, fastställandet
            av ett minsta antal elever, kommunernas utökade möjligheter att
            påverka tillkomsten av nya friskolor m.m. är bevis för den brist
            på förståelse för hela friskoletanken som präglar socialdemokratin.
          </note>
          <note>
            Nu hänvisar utskottsmajoriteten till att för kort tid har gått
            för att genomföra några förändringar. En händelse som ser ut som
            en tanke är att både den kommitté som följer konsekvenserna av
            det nya resursfördelningssystemet och Skolverkets uppdrag att
            belysa effekterna ur valfrihetssynpunkt när det gäller hur fristående
            skolor och kommuner tillgodoser behoven hos särskilt stödkrävande
            elever kommer att redovisas den 1 oktober. Det är inte en fråga
            som Socialdemokraterna vill diskutera under valrörelsen. Frågan
            skjuts under mattan, och då känns det skönt att kunna hänvisa
            till utredningar.
          </note>
          <note>
            Fru talman! Jag står bakom alla reservationer i betänkandet.
            För vinnande av tid yrkar jag bifall bara till reservation 5 under
            mom. 18.
          </note>
          <note type="speaker">
            Anf. 148 GUNNAR GOUDE (mp) replik:
          </note>
          <note>
            Fru talman! Jag begärde replik därför att Tuve
          </note>
          <note>
            Skånberg tog upp friskolefrågorna. Det är litet intressant att
            höra den beskrivning som vi nu får när vi vet hur det blev. Enligt
            Friskolornas riksförbund har fler friskolor än någonsin tidigare
            ansökt om att få starta verksamhet. Vidare har de resurser som
            går till friskolorna ökat markant. Det finns mer pengar i budgeten
            nu än med det tidigare förslaget. Det beror på att friskolorna
            tidigare fick 75 % av vad skolorna i kommunerna fick. Enligt nu
            gällande lagstiftning har de samma rätt som de kommunala skolorna.
          </note>
          <note>
            Det finns ingenting som tyder på att all den svartmålning som
            skedde förut är någonting annat än en falsk beskrivning av verkligheten.
            Utfallet visar att friskolorna har fått den trygghet som Tuve
            Skånberg efterlyser. Det är angeläget att åtminstone hålla sig
            till de fakta som vi nu känner till.
          </note>
          <note type="speaker">
            Anf. 149 TUVE SKÅNBERG (kd) replik:
          </note>
          <note>
            Fru talman! Den tån måste ha varit litet öm. Här angriper jag
            Socialdemokraterna för generationer av njugghet mot friskolorna.
            Upp reser sig inte en socialdemokrat utan Gunnar Goude för Miljöpartiet.
            Ursäkta om jag trampade på en öm tå!
          </note>
          <note>
            Låt oss konstatera att man vid ett besök på en friskola där man
            hör hur de själva beskriver sin verklighet, så finner man att
            den är mil från vad Gunnar
          </note>
          <note>
            Goude beskriver.
          </note>
          <note>
            Det kan hända att man med glasögon och förutfattade meningar
            som rättfärdigar ett ställningstagande, som man kanske ångrar
            efter några år, kan se verkligheten på det sätt som Gunnar Goude
            beskrev.
          </note>
          <note>
            Den bild av verkligheten jag får när jag besöker friskolor är
            att de hade det betydligt bättre under fyrklöverregeringen och
            har blivit sämre behandlade under den socialdemokratiska regeringen.
          </note>
          <note type="speaker">
            Anf. 150 GUNNAR GOUDE (mp) replik:
          </note>
          <note>
            Fru talman! Det är svårt att veta vilken friskola
          </note>
          <note>
            Tuve Skånberg har besökt. Men för friskolorna i landet är bilden
            helt annorlunda. Jag vet inte om Tuve
          </note>
          <note>
            Skånberg inte följer med i vad Friskolornas riksförbund rapporterar.
            De utför en kontinuerlig granskning. Det pågår en granskning av
            hur bidragen ser ut.
          </note>
          <note>
            Bilden stämmer inte. Det beror på att budgeten för en friskola
            var sämre tidigare. De ekonomiska villkoren har blivit bättre.
            Det som befarades när det gavs möjligheter att starta nya friskolor
            har visat sig vara totalt felaktiga. Ungefär 110 fristående skolor
            har sökt anslag och fått tillstånd. Jag tror att två av dem har
            fått avslag. Bilden är positiv.
          </note>
          <note>
            Skälet till att jag försvarar detta är att Miljöpartiet tog en
            stor del i utformningen av förslaget och stod bakom det. Fristående
            skolor är för oss en hjärtefråga.
          </note>
          <note>
            Vi tror på mångfald i skolsystemet. Vi ser också resultatet av
            det arbetet. Det har gått ett stort steg framåt för fristående
            skolor. Även kristdemokraterna skulle kunna tala om att det har
            blivit så. Det kan inte vara någon nackdel.
          </note>
          <note type="speaker">
            Anf. 151 INGEGERD WÄRNERSSON (s):
          </note>
          <note>
            Fru talman! Först vill jag å Nalin Baksis vägnar be om ursäkt
            för att hon med mycket kort varsel lämnat återbud till denna debatt.
            Därför ersätter jag henne.
          </note>
          <note>
            Jag tänker inte hålla ett anförande. Men jag tänker bidra med
            två reflexioner då jag har lyssnat på kollegerna i denna sena
            afton.
          </note>
          <note>
            Den första reflexionen är att många har berört den svåra balansgången
            mellan det kommunala ansvaret och den statliga styrningen. Var
            sätter vi gränsen? När det börjar gå illa, skall vi återta makten
            till riksdagen för att rätta till? Hur länge kan man vänta ut
            att kommuner får göra misstag på vägen? När styr vi och när styr
            vi inte? Egentligen kan vi med dessa problem förena oss i ett
            riksdagsparti.
          </note>
          <note>
            Jag och flera av er befinner oss då och då i fullmäktigeförsamlingarna
            i våra kommuner. Debatterna där är precis tvärtom. "Nu skall inte
            de däruppe styra över oss. Vi vet själva hur vi skall klara av
            det." Då förenar man sig många gånger i ett kommunparti mot riksdagspartiet.
          </note>
          <note>
            Det var den första reflexionen.
          </note>
          <note>
            Den andra reflexionen är: När kommer vi att få motioner som riktar
            sig mot oss, i det som också ligger i vårt arbete att följa upp
            och utvärdera det vi gör här i riksdagen, när vi tittar på våra
            egna beslut och hur vi har hanterat dem vidare?
          </note>
          <note>
            Fru talman! Det blev inget anförande, som sagt var, utan endast
            två reflexioner. Med det vill jag yrka bifall till utskottets
            hemställan och avslag på reservationerna.
          </note>
          <note type="speaker">
            Anf. 152 ELISA ABASCAL REYES (mp):
          </note>
          <note>
            Fru talman! Låt mig först säga att jag avser att efter denna
            debatt kopiera snabbprotokollet, och särskilt
          </note>
          <note>
            Ulf Melins inlägg om skolans resurser. Jag vill då försäkra Ulf
            Melin att jag i varje skoldebatt som jag kommer att delta i skall
            ta upp det ställningstagande som han har framfört som moderat
            representant. Jag tror inte att det kommer att gynna Ulf Melins
            parti.
          </note>
          <note>
            Jag skall försöka fatta mig kort.
          </note>
          <note>
            Jag har motionerat om att en särskild skola skall inrättas där
            elever med funktionshinder och annat modersmål än svenska skall
            kunna få god och kvalificerad hemspråksundervisning. Den skolan
            skulle lämpligast drivas som ett internat.
          </note>
          <note>
            Jag kommer fortsättningsvis att säga "hemspråk" i stället för
            "modersmål", eftersom jag personligen anser att det var fel att
            byta begreppsanvändning. Det här ordet kommer främst att användas
            av elever, och det är ett högtravande språkbruk för de flesta
            ungdomar i vårt samhälle som rimmar illa med den legitimitet man
            vill ge ämnet i övrigt. Dessutom tycker jag att det är fel att
            lägga en tidig biologisk koppling till språkbruket. Det borde
            i stället vara angelägnare att betona den sociala kopplingen.
          </note>
          <note>
            Utskottet har avstyrkt motionen med motiveringen att det ankommer
            på kommunerna att erbjuda den formen av undervisning. Vi vet att
            hemspråkslärarna i dag ofta är de första som får gå när skolan
            skär ned i lärarkåren. Hemspråkslärarna gör i dag på många håll
            en enastående insats för att ge en kvalitativ undervisning på
            de få timmar de har tillgängliga för varje elev.
          </note>
          <note>
            I vissa skolor finns få utländska språk representerade bland
            eleverna, och i andra kan det röra sig om ett tjugotal språk.
          </note>
          <note>
            Trots samordningen är det svårt att tillgodose elevernas rätt
            till hemspråk, särskilt om de har ett funktionshinder. Det är
            i många fall en övermäktig uppgift för kommunerna.
          </note>
          <note>
            Ungdomar med funktionshinder som påverkar språket, dvs. tal och
            skrift, t.ex. talsvårigheter, hörselskadade eller synskadade barn,
            är i behov av särskild kvalificerad undervisning.
          </note>
          <note>
            I gårdagens morgon-TV visades i en kanal ett inslag med en mor
            som kämpade för att hennes son som hade Downs syndrom skulle få
            särskild hjälp av logoped för att utveckla talförmågan. Det kan
            tyckas något extremt att motionera om rätten att lära sig hemspråk
            i tal och skrift när det finns barn i samhället som inte ens har
            möjlighet att få lära sig ett språk på grund av bristande resurser.
          </note>
          <note>
            Låt mig säga följande.
          </note>
          <note>
            Sverige har gått igenom en ekonomisk kris, och den här mandatperioden
            har präglats av ett politiskt besparingsarbete som knappast gått
            någon politiker eller annan medborgare obemärkt förbi. Nu slår
            sig
          </note>
          <note>
            Socialdemokraterna för bröstet och säger att de har tagit Sverige
            ur svackan. Den socialdemokratiska valparollen, dvs. vård, skola
            och omsorg, har omsorgsfullt tjatats in på ett tidigt stadium
            i valrörelsen.
          </note>
          <note>
            Låt oss då visa att vi när vi pratar om vård, skola och omsorg
            också tar hänsyn till de elever som kanske har det extra svårt,
            som har särskilda behov, som kommunen kanske inte kan möta på
            ett adekvat sätt.
          </note>
          <note>
            Självfallet skall sådana barn som nämndes i TV-
          </note>
          <note>
            inslaget också ha stöd och hjälp.
          </note>
          <note>
            Svenska medborgare talar i dag betydligt fler språk än svenska.
            Utan att inkräkta på det kommunala självstyret eller kommunens
            uppgifter i övrigt, skulle jag se det som mycket positivt om den
            här formen av skola som jag har motionerat om kan förverkligas.
          </note>
          <note>
            Det skulle innebära ett utmärkt tillfälle till hemspråksundervisning
            under längre eller kortare perioder, som inriktade sig på att
            möta eleven utifrån elevens förutsättningar med väldigt höga ambitioner.
          </note>
          <note>
            Jag hoppas att det finns en politisk vilja i konkret bemärkelse
            bakom valflosklerna.
          </note>
          <note>
            Det andra område som jag skulle vilja nämna är den del av en
            motion från Miljöpartiet som handlar om sex och samlevnad. Utskottet
            verkar ha missuppfattat syftet med att bredda sex- och samlevnadsundervisningen,
            att döma av den motionsbeskrivning man har gjort. Det står där
            att motionärerna vill att man skall kunna prata om relationer
            och känslor i sexoch samlevnadsundervisningen. Det är självfallet
            inte det som avses.
          </note>
          <note>
            Det som avses är de ökade larmrapporter som kommer om ätstörningar,
            anorexi, förvrängda kroppsideal, en lavinartad ökning av plastikoperationer,
            en allt större acceptans av sexualiserat våld och sexualiserat
            förtryck, som t.ex. finns i pornografi. Ungdomar konfronteras
            i dag med makt, exploatering, myter och våld som är starkt kopplat
            till sexualiteten. Det är dags att börja ta tag i de här mycket
            kontroversiella ämnena, som i dag berör våra svenska ungdomar
            på ett mycket konkret sätt.
          </note>
          <note>
            Jag har flera gånger under detta år stått i talarstolen och pratat
            om just unga kvinnors situation och behovet av att ta tag i dessa
            frågor på allvar i skolan fr.o.m. nu. Det går inte längre att
            lunka på i samma takt, utan vi måste bemöta denna situation med
            så många ätstörningar och så många problem.
          </note>
          <note>
            Det jag kallar ett ökat genusperspektiv i sex- och samlevnadsundervisningen
            skulle helt enkelt kunna översättas med att man borde få grundläggande
            kunskaper i allmän feministisk teori i sex- och samlevnadsundervisningen.
            Jag anser inte att det behöver stå i strid med varandra att jämställdhetsperspektivet
            skall genomsyra alla ämnen i skolan och att man tar upp det särskilt
            i just detta sammanhang, där det passar så bra.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 maj.)
          </note>
          <note>
            15 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 5 maj
          </note>
          <note>
            1997/98:706 av Birger Schlaug (mp) till jordbruksministern
          </note>
          <note>
            Kretsloppsprojekt i Dorotea
          </note>
          <note>
            1997/98:707 av Göran Hägglund (kd) till inrikesministern
          </note>
          <note>
            Åldersgränser för unga
          </note>
          <note>
            1997/98:708 av Bertil Persson (m) till miljöministern
          </note>
          <note>
            Sophanteringen
          </note>
          <note>
            1997/98:709 av Sten Tolgfors (m) till statsrådet Ylva
          </note>
          <note>
            Johansson
          </note>
          <note>
            Riktlinjer för polisanmälan av våld i skolan
          </note>
          <note>
            1997/98:710 av Åke Carnerö (kd) till socialministern
          </note>
          <note>
            Familjerådgivningen
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 12 maj.
          </note>
          <note>
            16 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit den
            6 maj
          </note>
          <note>
            1997/98:675 av Eva Goës (mp) till miljöministern
          </note>
          <note>
            Miljökostnaderna efter katastrofen i Tjernobyl
          </note>
          <note>
            1997/98:679 av Eva Goës (mp) till kommunikationsministern
          </note>
          <note>
            Körkortsregler för handikappade
          </note>
          <note>
            1997/98:680 av Gullan Lindblad (m) till socialministern
          </note>
          <note>
            Privatvården
          </note>
          <note>
            1997/98:684 av Eva Eriksson (fp) till miljöministern
          </note>
          <note>
            Kärnbränslehantering
          </note>
          <note>
            1997/98:690 av Eskil Erlandsson (c) till statsrådet
          </note>
          <note>
            Thomas Östros
          </note>
          <note>
            Marginalskatter på låga inkomster
          </note>
          <note>
            1997/98:691 av Kenth Skårvik (fp) till statsrådet Ylva
          </note>
          <note>
            Johansson
          </note>
          <note>
            Den förberedande sjöbefälsutbildningen
          </note>
          <note>
            1997/98:696 av Marie Engström (v) till socialministern
          </note>
          <note>
            Brist på vårdpersonal
          </note>
          <note>
            1997/98:697 av Margitta Edgren (fp) till socialministern
          </note>
          <note>
            Anslag för vårdtjänst
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 12 maj.
          </note>
          <note>
            17 § Kammaren åtskildes kl. 22.16.
          </note>
          <note>
            Förhandlingarna leddes av tredje vice talmannen från sammanträdets
            början t.o.m. 4 § anf. 4 (delvis), av talmannen därefter t.o.m
            anf. 34 (delvis)
          </note>
          <note>
            av tredje vice talmannen därefter t.o.m voteringen kl. 13.36,
            av andre vice talmannen därefter t.o.m. voteringen kl. 15.32,
            av talmannen därefter till ajourneringen kl. 17.58, av tredje
            vice talmannen därefter t.o.m. 11 § anf. 136
          </note>
          <note>
            (delvis) och av andre vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
