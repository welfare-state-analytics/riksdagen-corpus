<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--34</head>
          <docDate when="1997-11-26">1997-11-26</docDate>
        </div>
      </front>
      <body>
        <div>
          <note>
            19.00 - 20.12
          </note>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 20 november.
          </note>
          <note>
            2 § Avsägelser
          </note>
          <note>
            Förste vice talmannen meddelade att Isa Halvarsson (fp) avsagt
            sig uppdragen som ledamot i skatteutskottet och som suppleant
            i EU-nämnden fr.o.m. den
          </note>
          <note>
            1 december 1997.
          </note>
          <note>
            Kammaren biföll dessa avsägelser.
          </note>
          <note>
            Förste vice talmannen meddelade att Bo Könberg
          </note>
          <note>
            (fp) avsagt sig uppdraget som ledamot i EU-nämnden fr.o.m. den
            1 december 1997.
          </note>
          <note>
            Kammaren biföll denna avsägelse.
          </note>
          <note>
            Förste vice talmannen meddelade att Karin Pilsäter (fp) avsagt
            sig uppdraget som suppleant i skatteutskottet fr.o.m. den 1 december
            1997.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till vissa utskott
          </note>
          <note>
            Förste vice talmannen meddelade att på grund av uppkomna vakanser
            hade Folkpartiet liberalernas riksdagsgrupp fr.o.m. den 1 december
            anmält Isa
          </note>
          <note>
            Halvarsson som ledamot i talmanskonferensen efter
          </note>
          <note>
            Anne Wibble, som ledamot i EU-nämnden efter Bo
          </note>
          <note>
            Könberg, och som suppleant i skatteutskottet efter
          </note>
          <note>
            Karin Pilsäter, Carl B Hamilton som ledamot i finansutskottet
            efter Anne Wibble och som suppleant i
          </note>
          <note>
            EU-nämnden efter Anne Wibble, Karin Pilsäter som ledamot i skatteutskottet
            efter Isa Halvarsson, Bo
          </note>
          <note>
            Könberg som suppleant i talmanskonferensen efter Isa
          </note>
          <note>
            Halvarsson, Karl-Göran Biörsmark som suppleant i
          </note>
          <note>
            EU-nämnden efter Isa Halvarsson och Margitta Edgren som suppleant
            i Nordiska rådets svenska delegation efter Anne Wibble.
          </note>
          <note>
            Förste vice talmannen förklarade valda till
          </note>
          <note>
            ledamot i talmanskonferensen
          </note>
          <note>
            Isa Halvarsson (fp)
          </note>
          <note>
            ledamot i finansutskottet
          </note>
          <note>
            Carl B Hamilton (fp)
          </note>
          <note>
            ledamot i skatteutskottet
          </note>
          <note>
            Karin Pilsäter (fp)
          </note>
          <note>
            ledamot i EU-nämnden
          </note>
          <note>
            Isa Halvarsson (fp)
          </note>
          <note>
            suppleant i talmanskonferensen
          </note>
          <note>
            Bo Könberg (fp)
          </note>
          <note>
            suppleant i skatteutskottet
          </note>
          <note>
            Isa Halvarsson (fp)
          </note>
          <note>
            suppleanter i EU-nämnden
          </note>
          <note>
            Karl-Göran Biörsmark (fp)
          </note>
          <note>
            Carl B Hamilton (fp)
          </note>
          <note>
            suppleant i Nordiska rådets svenska delegation
          </note>
          <note>
            Margitta Edgren (fp)
          </note>
          <note>
            4 § Meddelande om arbetsplenum tisdagen den
          </note>
          <note>
            2 december
          </note>
          <note>
            Förste vice talmannen meddelade att arbetsplenum tisdagen den
            2 december kl. 11.00 kunde komma att inledas med votering om ärenden
            som slutdebatterats torsdagen den 27 november. I övrigt skulle
            inga voteringar äga rum denna dag.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            1997/98:L4-L11till lagutskottet
          </note>
          <note>
            6 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden 1997/98:KU4,
          </note>
          <note>
            KU6, KU9 och KU11
          </note>
          <note>
            Finansutskottets betänkanden 1997/98:FiU6-FiU8
          </note>
          <note>
            Justitieutskottets betänkanden 1997/98:JuU4-JuU6
          </note>
          <note>
            Trafikutskottets betänkande 1997/98:TU7
          </note>
          <note>
            Meddelande om samlad votering
          </note>
          <note>
            Förste vice talmannen meddelade att utrikesutskottets betänkanden
            UU8 och UU3, lagutskottets betänkande LU5 samt socialförsäkringsutskottets
            betänkande SfU4 skulle avgöras i ett sammanhang efter avslutad
            debatt.
          </note>
          <note>
            7 § Vissa säkerhetspolitiska frågor samt Sveriges deltagande
            i EAPR och det fördjupade PFF-
          </note>
          <note>
            samarbetet
          </note>
          <note>
            Föredrogs
          </note>
          <note>
            Utrikesutskottets betänkande 1997/98:UU8
          </note>
          <note>
            Vissa säkerhetspolitiska frågor samt Sveriges deltagande i EAPR
            och det fördjupade PFF-samarbetet
          </note>
          <note>
            (skr. 1997/98:29)
          </note>
          <note type="speaker">
            Anf. 1 GÖRAN LENNMARKER (m):
          </note>
          <note>
            Herr talman! Det finns större möjligheter än någonsin tidigare
            att säkra frihet, fred och välstånd i
          </note>
          <note>
            Europa; detta trots att det finns orosmoln - Vitryssland, Balkan
            och Kaukasus, för att nämna de tydligaste.
          </note>
          <note>
            Orsaken till denna optimism är att det finns starka sammanhållande
            krafter. Aldrig förr har de goda krafterna varit så välorganiserade
            och så samspelta för att säkra de viktiga värdena på hela vår
            kontinent.
          </note>
          <note>
            Europarådet har utvidgats och omfattar nästan hela Europa. OSSE
            bedriver en viktig verksamhet, som ofta står Europarådet nära
            när det gäller att arbeta för demokrati, mänskliga rättigheter
            och minoritetsrättigheter.
          </note>
          <note>
            Vi kan erinra oss mellankrigstiden och avsaknaden då av ett fungerande
            samarbete mellan länderna. Det fanns inget förpliktande samarbete.
            Varje land fick självt ta ansvar för frågor som rör säkerhet och
            ekonomi. Nu finns Europeiska unionen, Nato, Europarådet och OSSE
            som viktiga byggstenar i vårt gemensamma Europa.
          </note>
          <note>
            Den europeiska integrationen fortsätter. Om drygt två veckor
            skall det beslutas i Luxemburg att utvidgningsprocessen till de
            nya demokratier i Central- och
          </note>
          <note>
            Östeuropa som kandiderar kan påbörjas. Den kan påbörjas redan
            i början av nästa år. Här är en beslutsprocess på gång. Vi från
            moderat håll understryker centralt att denna process inte får
            försenas, utan den måste komma i gång och då på ett sådant sätt
            att länderna kan komma med som medlemmar snabbast möjligt efter
            sina förutsättningar och efter den utveckling som man har i respektive
            land.
          </note>
          <note>
            Jag tror att det är viktigt att också vi i Sverige värnar och
            vårdar den europeiska integrationen och det europeiska samarbetet.
            Vi måste inse att det, även om samarbetet medför problem när olika
            kulturer och traditioner möts, är oerhört viktigt att hålla i
            detta samarbete. Isolationism, extremnationalism och främlingsfientlighet
            hotar samverkan. Europa skulle bli mycket mörkt och kallt om sådana
            krafter fick dominera. Man skulle önska sig i Sverige en starkare
            uppslutning just kring samverkan och våra gemensamma institutioner.
          </note>
          <note>
            Herr talman! Parallellt med den europeiska integrationen pågår
            också integrationen inom Nato. Organisationen har, precis som
            Europarådet och EU, beslutat att vara öppen för alla Europas demokratier.
          </note>
          <note>
            Det skall inte vara några nya skiljelinjer i Europa. Det finns
            ett odelbart Europa där alla goda krafter är välkomna att samarbeta.
            Detta är mycket viktigt därför att därmed gör man slutligen upp
            räkningen med både den pakt mellan Stalin och Hitler som delade
            Europa mellan de två makterna och den Jaltalinje som kom att dela
            Europa under hela efterkrigstiden.
          </note>
          <note>
            Natos process för öppenhet är av historisk betydelse och kompletterar
            den europeiska integrationen och löser uppgifter som den har svårt
            att klara. Nato växer successivt fram som ryggraden i den europeiska
            säkerhetsordningen. Det första steget var att inbjuda alla utanförstående
            till samarbetet genom PFF. Därmed påbörjades ett brett säkerhetsskapande
            samarbete också på det militära området i hela Europa. Det var
            ett oerhört viktigt steg. Det andra steget var när Nato kom att
            engagera sig i Bosnien genom genomförandestyrkan och SFOR, den
            styrka som efterträdde
          </note>
          <note>
            IFOR. Det var särskilt viktigt eftersom OSSE och i viss mån också
            EU där hade misslyckats. Nästa steg, det tredje steget, var Natos
            beslut att öppna för medlemskap för alla Europas demokratier.
            Den processen påbörjades i somras i Madrid då Polen, Tjeckien
            och
          </note>
          <note>
            Ungern inbjöds till medlemskap våren 1999. Häromdagen var det
            folkomröstning i Ungern och den bekräftade detta. Mer än 85 %
            av befolkningen röstade för detta.
          </note>
          <note>
            Vidare har Nato slutit två väldigt viktiga avtal med Ryssland
            respektive Ukraina. Därvid fördjupas samarbetet med två särskilt
            viktiga länder i Europas säkerhetsarkitektur. Jag vill verkligen
            understryka att de här avtalen är mycket centrala när det gäller
            att bygga säkerheten i Europa. Nu är det alltså dags för nästa
            steg, att skapa ett euroatlantiskt partnerskapsråd som skall stå
            öppet för alla som är med i PFF.
          </note>
          <note>
            Natos styrka är att Nato kan garantera säkerheten också för små
            länder som inte på egen hand kan klara av att försvara sig mot
            aggression. Det är därför som praktiskt taget alla de nya demokratierna
            i Centraloch Östeuropa vill bli medlemmar.
          </note>
          <note>
            Jag skulle vilja säga att det bara är Nato, som också bygger
            på en stark närvaro från USA i Europa, som kan klara två av Europas
            centrala säkerhetspolitiska uppgifter under de närmaste åren.
            Den ena uppgiften är alldeles tydlig, nämligen att förhindra att
            kriget åter blossar upp i Bosnien och vi därmed kanske får en
            stor konflikt på hela Balkan. Där är Natos närvaro oundgängligen
            nödvändig. Alla arbetar på att den skall fortsätta också efter
            den 1 juli nästa år.
          </note>
          <note>
            Den andra uppgiften, också av enorm betydelse för Europas säkerhet,
            är att samtidigt integrera både
          </note>
          <note>
            Rysslands grannländer och Ryssland självt med Europa och väst.
            Det är en uppgift där Nato är oundgängligen nödvändig.
          </note>
          <note>
            Rysslands grannländer var till helt nyligen ockuperade av Sovjetunionen.
            Det var förtryck och vanstyre. Tiotals miljoner människor arkebuserades
            eller maldes ned i Gulagarkipelagens läger. KGB var alldeles nyligen
            närvarande i dessa länder. Det är naturligt att de nya demokratierna
            har minnen och djupa ärr från denna tid. Man funderar på om det
            finns risk att den nyvunna friheten återigen skall undergrävas.
          </note>
          <note>
            Vad grannländerna fruktar är inte så mycket dagens Ryssland.
            Man ser både Rysslands svaghet och den ryska regeringens och president
            Jeltsins agerande, dvs. att ge Baltikum frihet och upplösa Sovjetunionen.
            Det har inte varit en strävan efter revanschism.
          </note>
          <note>
            Det som oroar är de krafter som finns där. Man brukar kalla det
            för de rödbruna krafterna. Det är de som talar maktspråk. Det
            är t.o.m. aggression mot det nära utlandet. Vi kan erinra oss
            presidentvalet förra våren.
          </note>
          <note>
            Det kunde ha fått en annan utgång, och då hade vi haft en allians
            mellan de röda under Ziuganov och de bruna under Zjirinovskij.
            De hade fört en politik med udden riktad mot det nära utlandet
            - mot de länder som just hade sluppit ur den sovjetiska ockupationen.
          </note>
          <note>
            Detta måste klaras. Det är en väldigt central del i den europeiska
            säkerhetsarkitekturen. Man måste klara säkerheten och tryggheten
            för dessa länder, som har hanterats oerhört hårt i historien.
            Det är länder som ända tills helt nyligen har upplevt diktatur
            oavbrutet under hela sin moderna historia, och för övrigt även
            tidigare.
          </note>
          <note>
            Det är så centralt att Rysslands grannländer känner sig trygga.
            Det är också centralt för Ryssland självt.
          </note>
          <note>
            Om Ryssland skall utvecklas, vilket vi alla hoppas, är det av
            stor betydelse att Rysslands grannländer känner sig trygga och
            att man kan ha ett förtroendefullt samarbete. Därför har Nato
            en viktigt roll också i det sammanhanget. Grannländernas Natomedlemskap
            gör det svårare att förespråka aggression i Ryssland självt.
          </note>
          <note>
            Det är kanske inte så lätt att förespråka aggression efter Tjetjenien,
            men Natomedlemskap kan likväl göra det svårare att ta sig fram
            och göra sig breda för sådana politiska krafter.
          </note>
          <note>
            Ryssland måste få en positiv utveckling. Skall
          </note>
          <note>
            Ryssland börja växa utan att oroa sina grannländer gör man det
            bäst i ett sammanhang där grannländerna finns i en fast säkerhetsordning.
          </note>
          <note>
            Jag tror personligen att det i Ryssland finns många krafter som
            inser detta. Inte minst tror jag att presidenten Boris Jeltsin,
            som skall komma hit om en vecka, menar vad han sade när han i
            Warszawa och på andra ställen meddelade att han för sin del såg
            positivt på Nato. Framför allt ville han gärna se
          </note>
          <note>
            Ryssland självt som medlem i Nato. Det finns andra som inte hyser
            den åsikten i Ryssland. Där finns många olika skilda ståndpunkter.
          </note>
          <note>
            Vi kan dock notera att avtalet mellan Nato och
          </note>
          <note>
            Ryssland hittills verkar mycket framgångsrikt. Det finns ryssar
            som har sagt att relationerna är bättre än någonsin tidigare nu
            när man har ordnat dem på det sättet. Det ger också Ryssland en
            viss insyn i Nato.
          </note>
          <note>
            Strävan inom Nato är att se till att Ryssland på det sättet finns
            med och kan konstatera vad som sker, så att man inte bygger upp
            något slags fiendebilder i onödan.
          </note>
          <note>
            Herr talman! Sverige har deltagit i olika moment i
          </note>
          <note>
            Natos framväxt. Vi gick med i PFF genom ett enhälligt beslut
            i riksdagen. Detsamma gäller de Natoledda insatserna i Bosnien.
            Nu kommer nästa steg, dvs. vårt medlemskap i det euroatlantiska
            partnerskapsrådet.
          </note>
          <note>
            Från moderat håll välkomnar vi detta steg.
          </note>
          <note>
            Vad vi däremot har haft litet svårare för är att följa regeringens
            linje när det gäller synen på Nato och dess roll när det gäller
            den europeiska säkerhetsordningen. Det vore bra om regeringen
            klart och tydligt uttalar sitt stöd för Nato och dess utvidgningsprocess.
          </note>
          <note>
            Det är en fördel för säkerheten i Baltikum, Östersjön och hela
            Europa att Polen och så småningom Baltikum blir medlemmar och
            att det finns kraftfulla avtal mellan Nato och Ryssland. Regeringen,
            eller kanske snarare statsministern, var ju inne på det. Han uttalade
            sitt stöd för Baltikums Natomedlemskap när han var i
          </note>
          <note>
            Tallinn och Riga förra våren. Jag tror att regeringen gjorde
            ett misstag när man sedan desavouerade statsministern, för det
            skapade en konstig uppfattning om den svenska regeringens linje
            i dessa frågor. Det kan ändå inte vara så att den svenska regeringen
            inte har en uppfattning i en för hela Europas säkerhet alldeles
            fundamental fråga. Det blir dessutom konstigt om man i efterhand
            välkomnar varje steg. Så har skett hittills. Man har välkomnat
            stegen när de väl har tagits. Man måste uttrycka sin positiva
            syn på denna verkligt viktiga process. Det känns litet besvärande
            att få frågor om den svenska uppfattningen i dessa frågor, eftersom
            jag inte kan redogöra för vad regeringen tycker i grunden.
          </note>
          <note>
            Slutligen, herr talman, vill jag ta upp frågan om en svensk Natoambassadör
            och Natoambassad. Jag tycker att utskottsmajoriteten trasslar
            in sig. Den frågan har egentligen inte så mycket med frågan om
            Sveriges framtida säkerhetspolitiska vägval att göra, utan det
            handlar om att Sverige bör vara representerat vid den kanske viktigaste
            säkerhetspolitiska institutionen i hela Europa. Vi finns representerade
            vid andra institutioner som vi inte skall gå med i, t.ex. Vatikanen.
          </note>
          <note>
            Det är också en betydelsefull aktör inte bara i Europa utan globalt.
          </note>
          <note>
            I sin iver att inte misstänkas ha någon uppfattning om den svenska
            framtida säkerhetsanknytningen har man i stället valt att lägga
            uppgifterna på Sveriges
          </note>
          <note>
            Belgienambassad. Det tycker jag är litet olyckligt och onödigt.
            Det vore väl bättre att ha en särskild Natoambassadör som fullt
            ut kan följa och hålla kontakterna med Nato. Vi skall också ha
            goda bilaterala relationer med Belgien. Det vore naturligare och
            riktigare att Belgienambassaden fick sköta Belgienförbindelserna.
          </note>
          <note>
            Jag vill bara erinra om att Ryssland för sin del har bestämt
            sig för att utse en biträdande utrikesminister till sin Natoambassadör.
            Vi har från moderat håll inte krävt att det skall ske i Sveriges
            fall.
          </note>
          <note>
            Med detta, herr talman, vill jag yrka bifall till reservation
            1 i betänkande nr 8.
          </note>
          <note type="speaker">
            Anf. 2 LENNART ROHDIN (fp):
          </note>
          <note>
            Herr talman! Det är ett stort och kanske i någon mening historiskt
            steg som vi tar i Sveriges riksdag i dag, när vi behandlar regeringens
            skrivelse om Sveriges deltagande i Euroatlantiska partnerskapsrådet
            och det fördjupade Partnerskap-för-fred-samarbetet. Med dagens
            beslut bekräftar vi att Sverige fullt ut tagit steget in i det
            snabbt framväxande säkerhetssamarbetet i Europa på alla spelfält.
            Det sker i bredast möjliga parlamentariska enighet. Det sker tillsammans
            med alla det nya Europas övriga stater. Det sker faktiskt tillsammans
            med alla de stater som Sverige någon gång under historiens lopp
            varit i väpnad konflikt med. Det är ytterst välkommet, och det
            skapar en god grund för Europas säkerhetsbygge nästa sekel - jag
            vågar väl inte säga millennium.
          </note>
          <note>
            Jag vill understryka den breda parlamentariska uppslutningen
            genom att citera några ställen ur regeringens skrivelse om viktiga
            ställningstaganden. Där framgår att utgångspunkten för Sveriges
            deltagande för regeringen, liksom för Folkpartiet, är den svenska
            viljan att medverka till en alleuropeisk säkerhetsordning och
            att detta sker på den militära alliansfrihetens grund. Samarbetet
            medför inte några fösvarsförpliktelser.
          </note>
          <note>
            Vi instämmer i princip med regeringens bedömning att Sveriges
            militära alliansfrihet utesluter deltagande i samarbete som rör
            territorialförsvar och säkerhetsgarantier men vill ändå påpeka
            att vi genom vårt fullständiga FN-medlemskap enligt FN-stadgan
            äger skyldighet, om så erfordras och beslutas av säkerhetsrådet,
            att också med militära medel komma en annan FN-stat till undsättning.
          </note>
          <note>
            I övrigt vill jag peka på det regeringen skriver:
          </note>
          <note>
            Bevarande av den militära alliansfriheten förutsätter dock inte
            att Sverige i något annat avseende skulle behöva ålägga sig restriktioner
            när det gäller deltagande i det framväxande mångfasetterade europeiska
            säkerhetssamarbetet.
          </note>
          <note>
            Liksom för regeringen är det för oss centralt att utvidgningen
            och fördjupningen av PFF-samarbetet och bildandet av EAPR är viktiga
            inslag i en grundläggande förändring av den europeiska säkerhetspolitiska
            kartan. Natos och EU:s förestående utvidgning samt Natos vidgade
            relationer med Ryssland representerar ytterligare steg i framväxten
            av en alleuropeisk säkerhets- och samarbetsstruktur. Även på den
            punkten är vi helt överens.
          </note>
          <note>
            Jag vill också understryka det regeringen skriver om att en förstärkt
            roll för PFF i Östersjöområdet med deltagande av samtliga Östersjöstater
            och viktiga
          </note>
          <note>
            Natoländer, däribland Förenta staterna, har positiva effekter
            för samarbete och säkerheten i vårt närområde.
          </note>
          <note>
            Vi har ju haft en del diskussioner om formerna för det svenska
            PFF-samarbetet de gångna åren, och jag vill därför peka på något
            regeringen också säger i sin skrivelse: Det är ett svenskt intresse
            att ytterligare utveckla interoperabiliteten vid internationella
            fredsfrämjande och humanitära insatser. Man framhåller att förbättrad
            samverkansförmåga kräver anpassning till internationell standard,
            såväl inom det materiella området som vad gäller metoder och arbetssätt.
            Och det vet ju alla att internationell standard i det här sammanhanget
            innebär Natostandard.
          </note>
          <note>
            Jag konstaterar också att regeringen nu skriver att möjligheterna
            att till den kommande planeringsperioden utveckla metoder för
            att använda enheter ur samtliga försvarsgrenar i internationella
            fredsfrämjande och humanitära insatser bör tillvaratas. Man säger
            att samtliga försvarsgrenar bör ha en internationell grundförmåga.
            Vi välkomnar detta.
          </note>
          <note>
            Jag noterar också, med hänvisning till de diskussioner som fördes
            för några år sedan om FN:s agerande i Bosnien, att regeringen
            nu konstaterar att det fördjupade PFF-samarbetet innefattar styrkor
            och resurser avsedda för hela det fredsfrämjande området, i enlighet
            med såväl kap. 6 som kap. 7 i FN-stadgan.
          </note>
          <note>
            Det här är ljusår från den neutralitetsnostalgi som präglade
            inte minst de båda regeringsbärande partiernas våndor efter den
            åtminstone för dem uppslitande
          </note>
          <note>
            EU-folkomröstningen för - faktiskt - mindre än tre år sedan.
          </note>
          <note>
            Det finns kanske de som tycker att Socialdemokraternas och Centerns
            tillnyktring och anpassning till den nya verkligheten i Europa
            har gått i snigelfart.
          </note>
          <note>
            Det tycker inte jag. Däremot har utvecklingen i det här avseendet
            gått väldigt fort, fortare än vad t.o.m. vi i Folkpartiet i våra
            mest optimistiska stunder vågat hoppas. Det stora steget togs
            med den Natoledda
          </note>
          <note>
            IFOR-insatsen för att trygga fredsprocessen i Bosnien för två
            år sedan. Den svenska medverkan i först
          </note>
          <note>
            IFOR, sedan SFOR togs med fullständig enighet i riksdagen. Tre
            och ett halvt års folkmord på europeisk mark gjorde varje invändning
            politiskt omöjlig.
          </note>
          <note>
            Det var ljusår från den debatt som fördes här i kammaren om svensk
            truppmedverkan i FN:s fredsbevarande insats i Bosnien i juni 1993.
            Vem kan i dag tro att de inlägg som då gjordes, utan att möta
            någon egentlig invändning, av ledande företrädare för Socialdemokraterna
            och andra partier, t.ex. Maj Britt
          </note>
          <note>
            Theorin och Björn von der Esch, gjordes i samma århundrade som
            när vi fattar dagens beslut?
          </note>
          <note>
            Det stora och välkomna steg som Sverige nu tar understryks med
            all önskvärd tydlighet av den DN-
          </note>
          <note>
            artikel som de båda regeringsbärande partiernas säkerhetspolitiska
            first ladies i riksdagen i dag publicerar. Jag vet inte om jag
            kunde ha formulerat de bärande argumenten för den här utvecklingen
            bättre. Det intrycket förtas inte det minsta av de små piruetter
            där de båda av - förmodar jag - intern partihänsyn målar upp små
            Don Quijote-aktiga väderkvarnar på väggen.
          </note>
          <note>
            Den kosmetikan bjuder vi gärna på för den goda och nu gemensamma
            sakens skull.
          </note>
          <note>
            Jag noterar också med glädje att Urban Ahlin i dag debuterar
            som säkerhetspolitisk talesman för
          </note>
          <note>
            Socialdemokraterna. Det bådar gott. Han, utrikesministern och
            Helena Nilsson utgör i dagens debatt, såvitt jag kan bedöma, den
            bästa möjliga laguppställningen på det här området för de två
            regeringsbärande partierna.
          </note>
          <note>
            I dag återstår det bara Vänsterpartiet som säger blankt nej till
            PFF-samarbetet. I ett historiskt perspektiv är det nog ganska
            förståeligt om den omställningsprocessen är svårare och tar längre
            tid för
          </note>
          <note>
            Vänsterpartiet än för någon annan. Men om Vänsterpartiet menar
            allvar med att numera företräda odogmatiska vänstermänniskor är
            denna omprövning oundviklig. Då har svensk Alleingang och isolationism
            inför värnet av demokrati, frihet och fred i det nya Europa ingen
            plats.
          </note>
          <note>
            Med vissa reservationer stänger däremot Miljöpartiet inte längre
            dörren för PFF-samarbete. Jag vill gärna uppriktigt säga att jag
            uppfattar det som ett politiskt moget och kanske rent av modigt
            steg. Inför den bistra verklighet som folkmordet i Bosnien visat
            och det faktum att denna ännu inte har förpassats till den europeiska
            historiens skräpkammare väljer tydligen Miljöpartiet att se till
            innehåll och inte till symbolmättad nomenklatur, och det välkomnar
            jag.
          </note>
          <note>
            I två frågor, som inte har med dagens huvudfråga att göra, skiljer
            sig dock vår uppfattning från utskottsmajoritetens. Frågan om
            särskild diplomatisk representation vid Nato har Göran Lennmarker
            redan berört, och jag nöjer mig därför med att instämma i vad
            han sade. Den andra frågan gäller hur vi bedömer effekterna av
            den beklagligtvis ytterst begränsade förestående Natoutvidgningen,
            särskilt för vårt eget säkerhetspolitiska närområde. Vad jag avser
            är att de baltiska staterna i realiteten för överskådlig tid ställs
            utanför ett medlemskap i Nato. Det gäller frågan om vad detta
            betyder för vår egen säkerhetspolitiska verklighet framöver och
            vad som borde ha legat i vårt intresse att hävda i debatten om
            Natos utvidgning.
          </note>
          <note>
            Den ekonomiska och sociala utveckling som är kärnan i EU-samarbetet
            är det viktigaste bidraget till att långsiktigt bygga fred och
            säkerhet i Europa. Därför är det beklagligt och ganska svårförståeligt
            att ledande EU-stater saknar det politiska ledarskapet att inbegripa
            alla tre baltiska stater i den första EU-
          </note>
          <note>
            utvidgningen. Och det är än mer obegripligt att den ståndpunkten
            finner politiskt stöd i EU-vänliga kretsar i Sverige.
          </note>
          <note>
            Vår säkerhet, som förmodligen är bättre än på mycket, mycket
            länge, är beroende av utvecklingen i
          </note>
          <note>
            Östersjöområdet, framför allt på andra sidan Östersjön i de tre
            baltiska staterna. Med deras självständighet och oberoende förstärktes
            Sveriges säkerhetspolitiska miljö avsevärt. Ryssland är i dag
            inget vare sig militärt eller politiskt hot mot vare sig Västeuropa
            eller Sverige. Men inte minst mellankrigstiden visar att ett stort
            antal unga, fortfarande i många avseenden instabila stater som
            svävar fritt i Öst- och Centraleuropa, osäkra om sin framtid,
            inte är till fördel för stabilitet och säkerhetspolitisk förutsägbarhet.
          </note>
          <note>
            Det inbjuder också vissa politiska kretsar i ett
          </note>
          <note>
            Ryssland som ännu inte på länge funnit sin roll som en i mängden
            av normala demokratier i Europa till inrikespolitiskt motiverade
            göranden och uttalanden.
          </note>
          <note>
            Dessa väcker, fullt förklarligt, oro i stater som till skillnad
            från Sverige inte har fått uppleva 200 år av fred, frihet och
            oberoende, i åtskilliga fall inte ens 20
          </note>
          <note>
            år sammantaget under motsvarande tidrymd.
          </note>
          <note>
            Det borde därför kunna vara tydligt och klart för
          </note>
          <note>
            Sveriges regering, även om varje stat beslutar om sin säkerhetspolitiska
            utveckling, sitt säkerhetspolitiska vägval, att det ligger i svenskt
            intresse att de tre baltiska staterna vävs in i det alltmer omfattande
            säkerhetspolitiska samarbetet i Europa, inklusive möjligheten
            till fullt medlemskap i Nato, som de själva har utbett sig om.
            Detta ligger i Sveriges intresse, det ligger i säkerhetens intresse
            och det skapar en tydlighet och en klar förutsägbarhet om de baltiska
            staterna och deras grannrelationer i framtiden. Det borde Sverige
            ha kunnat uttala klart och tydligt i den Natoutvidgningsdebatt
            som har pågått de senaste åren.
          </note>
          <note>
            Mot den bakgrunden vill jag yrka bifall till reservation 2 till
            utrikesutskottets betänkande.
          </note>
          <note type="speaker">
            Anf. 3 BENGT HURTIG (v):
          </note>
          <note>
            Herr talman! När Vänsterpartiet år 1994 ställde sig bakom ett
            svenskt deltagande i PFF sade vi att det klart borde framgå att
            Sverige inte avsåg att delta i en verksamhet som generellt syftade
            till att öka den svenska förmågan till samarbete med Natos stridskrafter.
            Det enda militära samarbete vi ansåg förenligt med den av riksdagen
            fastlagda utrikespolitiken var ett samarbete med det klara syftet
            att utveckla förmågan att genomföra gemensamma fredsbevarande
            och humanitära insatser under FN:s och ESK:s mandat.
          </note>
          <note>
            Det övningsprogram som hittills genomförts inom
          </note>
          <note>
            PFF:s ram har omfattat fredsbevarande åtgärder, räddningstjänst
            och humanitära insatser. Men ingen har kunnat undgå att märka
            det alltmer omfattande inslaget av rent militära samövningar där
            även svenskt jaktflyg och ubåtar ingått.
          </note>
          <note>
            Enligt regeringens skrivelse skall nu alla typer av uppgifter
            som inte berör territorialförsvar och säkerhetsgarantier ingå
            i övningsprogrammen. PFF:s övningsprogram skall kraftigt vidgas
            och innefatta en rad uppgifter, bl.a. blir det s.k. fredsbevarande
            uppgifter som skall ges realistiska förutsättningar, heter det.
          </note>
          <note>
            Erfarenheterna från IFOR och SFOR i Bosnien ses som ett argument
            för samövningar för samtliga tre försvarsgrenar. Jag vill understryka
            att vi i Vänsterpartiet har stött Sveriges medverkan i IFOR och
          </note>
          <note>
            SFOR under det mandat som FN har gett. Det tycks som om man tror
            att om Nato och länder utanför Nato varit bättre samordnade och
            kunnat uppvisa ett mer bestämt militärt agerande redan från början
            hade kriget i Jugoslavien kunnat undvikas. Jag menar att det inte
            alls är säkert. Det kunde också ha blivit ett värre krig från
            början. Däremot hade kanske konflikten kunnat mildras om EU-länderna
            från början förstått konflikten och inte på ett forcerat sätt
            börjat en erkännandepolitik som snarare blåste under konflikten
            än dämpade den. Jag blir ibland litet skrämd av den här stormaktsinspirerade
            attityden, att problemen i världen kan lösas om det finns nog
            med militär styrka.
          </note>
          <note>
            Förutom vidgandet och fördjupandet av PFF-
          </note>
          <note>
            samarbetet tillkommer nu EAPR som skall ge en politisk dimension
            åt samarbetet med Nato. Länderna utanför Nato skall erhålla information,
            hålla överläggningar och eventuellt fatta beslut tillsammans med
            Nato i PFF-frågor och krishanteringsfrågor. En lång rad ämnesområden
            skall kunna bli föremål för överläggningar. PFF-länderna skall
            delta i Natos civila och militära kommittéer. Särskilda PFF-enheter
            skall skapas med deltagande av officerare från partnerländerna,
            och dessa kommittéer skall ingå som separata delar i de reguljära
            Natostaberna. Särskilda mål för samverkansförmåga, s.k. interoperabilitet,
            skall fastställas mellan varje PFF-land och Nato.
          </note>
          <note>
            Det är självklart att Natoländerna, med USA i spetsen, och Natos
            organisation ser denna utveckling som ett stärkande av Natos roll
            på världsarenan. Här öppnas stora möjligheter för Nato att leda
            en stor mängd nationer i militära insatser i många situationer.
          </note>
          <note>
            Det är för Vänsterpartiet helt klart att detta samarbete har
            en helt ny omfattning och ett annat djup än det
          </note>
          <note>
            PFF-samarbete vi gick in i 1994. Därför har vi också blivit alltmer
            skeptiska.
          </note>
          <note>
            Det är troligen sant att EAPR-samarbetet och det fördjupade PFF-samarbetet
            ger Sverige ökade möjligheter att påverka och få insyn i och inflytande
            på krishanteringsoperationer som Nato får uppdraget att leda.
            Sverige förutsätter att dessa skall genomföras enbart på mandat
            av FN eller OSSE. Men vilken risk finns för att FN eller OSSE
            efter inledande beslut om krishanteringsoperationer t.ex. blir
            låsta av stormaktsmotsättningar? Det kan man fråga sig. Krishanteringsoperationen
            kan t.o.m. övergå i ett tillstånd som mer har karaktären av territorialförsvar,
            och s.k.
          </note>
          <note>
            säkerhetsgarantier utlöses inom ramen för den stormaktsallians
            vi har knutit oss nära till. Sverige kan i ett sådant läge få
            svårigheter att ta sig ur.
          </note>
          <note>
            Kan vi verkligen dra slutsatsen att stormaktsmotsättningar har
            eliminerats för gott? Det ser ganska bra och fredligt ut för närvarande.
            Men det finns ibland också i Västeuropa ett eurocentriskt sätt
            att resonera som kan förstärka spänningar, inte minst mellan väst
            och Ryssland där också nationalistiska och svårförutsägbara strömningar
            finns. I det oljerika Kaukasien pågår en dragkamp mellan amerikanska,
            ryska, turkiska och iranska intressen. Flera exempel har redan
            nämnts i debatten.
          </note>
          <note>
            När stormakterna Tyskland och Frankrike nu tillsammans med USA
            vill utvidga Nato mot Rysslands gräns kan vi inte förvänta oss
            att den ryska allmänheten och politiker skall sluta att ställa
            frågor om vilka hot som väst vill värja sig emot. Kina och Indien
            är två stormakter som kommer att växa i ekonomisk och militär
            styrka. De har ambitioner att spela en mer framträdande roll.
            I en ny bi- eller multipolär värld kan det visa sig väldigt viktigt
            att det finns alliansfria länder som är fria att föra en stabiliserande
            politik.
          </note>
          <note>
            Herr talman! I maj 1993 beslöt Världshälsoorganisationen att
            hos Haagdomstolen begära en rådgivande dom rörande legaliteten
            i användning av kärnvapen. Haagdomstolen är som vi vet FN:s högsta
            juridiska organ. I augusti 1996 avkunnade Haagdomstolen sitt utslag
            med 13 röster mot 1. Där sägs:
          </note>
          <note>
            "Användning eller hot om användning av kärnvapen är olagligt
            enligt internationell humanitär lag."
          </note>
          <note>
            Det är bara under "extrema omständigheter av självförsvar, där
            det handlar om en stats överlevnad" som användning skulle kunna
            tillåtas.
          </note>
          <note>
            Natos kärnvapenstrategi, som den återigen slogs fast i december
            1996, alltså efter Haagdomstolens utslag, innebär att kärnvapen
            helt enkelt skall kunna användas om ett medlemsland angripits
            med konventionella styrkor. De nya Natomedlemmarna skall givetvis
            ansluta sig till Natos kärnvapenstrategi. Nato ligger enligt min
            mening långt ifrån Haagdomstolens beslut. Nu sägs att de nya medlemsländerna
            i Östeuropa sannolikt inte vill ha några kärnvapen på sitt territorium
            och att Nato inte heller avser att placera ut några sådana där.
          </note>
          <note>
            Men USA satsar mer än någonsin på modernisering och underhåll
            av sina kärnvapenarsenaler.
          </note>
          <note>
            Frankrike bygger nya kärnforskningslaboratorier och
          </note>
          <note>
            England förnyar sina kärnvapenbestyckade ubåtar.
          </note>
          <note>
            Ratificeringen av START II-avtalet tycks ganska avlägsen i den
            ryska duman, och Ryssland har övergett sin doktrin om att ej använda
            kärnvapen först.
          </note>
          <note>
            Jag menar att utvecklingen på kärnvapenområdet också visar att
            stormakterna ännu inte har övergett sina ambitioner på det här
            området. Om nu Ryssland kommer att känna sig trängt av en upprustning
            av konventionella styrkor med Natoutrustning kan resultatet mycket
            väl bli att man ökar underhåll och användbarhet av de kärnvapen
            man trots allt har kvar och har kontroll över. Det tycks faktiskt
            ganska avlägset med ett avskaffande av kärnvapnen. Det är långt
            till ett kärnvapenfritt Norden och en kärnvapenfri korridor i
            Europa.
          </note>
          <note>
            I det här sammanhanget är det naturligtvis oerhört viktigt att
            Nato-Ryssland-rådet fungerar och kan utvecklas positivt. I stor
            utsträckning kan jag instämma i det Moderaternas talesman berörde
            i de här delarna.
          </note>
          <note>
            Även om inte frågan om kärnvapenstrategin berörs av PFF- och
            EAPR-samarbetet bör det givetvis finnas med i den politiska bedömning
            som görs när man går in i ett mycket nära samarbete med en allians
            som har kärnvapen som en del av sin strategi.
          </note>
          <note>
            Ett centralt begrepp i PFF-samarbetet är interoperabilitet och
            samverkan mellan militära enheter och system. Givetvis är detta
            viktigt i konkreta situationer.
          </note>
          <note>
            Ledningsfunktioner och vapensystem blir därmed också beroende
            av varandra. Beroendet kan bli sådant att det minskar möjligheterna
            att använda vapensystem självständigt. Interoperabiliteten i det
            här fallet är en anpassning till Natostandard.
          </note>
          <note>
            Om harmoniseringen av stridskrafter mellan det alliansfria Sverige
            och Nato blir djup och långtgående leder det till att alliansfriheten
            blir allt mindre värd.
          </note>
          <note>
            Våra farhågor från 1994 har i stor utsträckning besannats när
            det gäller harmonisering mellan svenska stridskrafter och Nato.
            Oron för utvecklingen förstärks också av det demokratiska underskott
            och den militära profil som alltmer präglar verksamheten.
          </note>
          <note>
            Därför har vi bestämt oss för att Sverige bör avstå från PFF-samarbetet.
          </note>
          <note>
            Bifall till reservation 11!
          </note>
          <note type="speaker">
            Anf. 4 LENNART ROHDIN (fp) replik:
          </note>
          <note>
            Herr talman! Jag tror att Bengt Hurtig och jag är helt överens
            om att man aldrig bygger fred med vapen. Men folkmordet i Bosnien
            visar att militära resurser också i dagens nya Europa ibland behövs
            för att få stopp på väpnat våld och därmed skapa utrymme för fredsbyggande.
          </note>
          <note>
            IFOR var från början ett riskföretag. Hur skulle det hela fungera?
            Hur skulle man fungera tillsammans? Det fanns oändliga frågetecken
            kring detta.
          </note>
          <note>
            Då uppstår naturligtvis frågan, Bengt Hurtig, om det kan vara
            fel att komma bättre samordnad, bättre förberedd nästa gång om
            det blir nödvändigt - vilket vi alla hoppas det aldrig skall bli.
            Det är det som är huvudsyftet med det fördjupade PFF-samarbetet,
          </note>
          <note>
            Bengt Hurtig.
          </note>
          <note type="speaker">
            Anf. 5 BENGT HURTIG (v) replik:
          </note>
          <note>
            Herr talman! Det är självklart att en samverkan är nödvändig
            och att man försöker att förutse den så gott det går.
          </note>
          <note>
            I början var det ganska komplicerat och struligt med samarbetet
            inom IFOR. Men successivt har man kunnat lösa problemen. Vad jag
            förstår fungerade det, efter ett tag, ganska hyggligt.
          </note>
          <note>
            Om Sverige skall delta i operationer som leds av
          </note>
          <note>
            FN och OSSE behöver denna hänsyn tas även i fortsättningen. Jag
            tror att vi kan klara det med hjälp av de erfarenheter vi har
            fått i bl.a. Bosnien. Vid en sammanvägning av hela perspektivet
            av ett deltagande i detta, har Sverige goda förutsättningar att
            klara den typen av koordinering. Vi har ju deltagit i en lång
            rad
          </note>
          <note>
            FN-operationer och också samarbetat med Natoländerna.
          </note>
          <note type="speaker">
            Anf. 6 LENNART ROHDIN (fp) replik:
          </note>
          <note>
            Herr talman! Det är väl möjligtvis så, Bengt Hurtig, att Sverige
            inte är det största problemet. Men i
          </note>
          <note>
            IFOR/SFOR-insatsen samverkar även Natostater,
          </note>
          <note>
            Sverige, Finland, Ryssland och Ukraina. Det är stater där skillnaderna
            i interoperabilitet, samövning och liknande av förklarliga, historiska
            skäl är ännu mycket större. Det innebär påtagliga riskmoment.
            Därför behövs det samordning, samövning, samträning mellan de
            olika parterna som har valt olika säkerhetspolitiska arrangemang
            för sitt fortsatta samarbete i den framväxande europeiska säkerhetsstrukturen.
          </note>
          <note>
            Jag har flera gånger sagt att jag upplever litet grand av en
            CNN-effekt hos dem som biter sig fast i motståndet mot bokstavskombinationer
            som Nato,
          </note>
          <note>
            EAPR och PFF. När CNN:s bilder t.ex. från Sarajevo och Bosnien
            blir alltför otäcka kan ingen säga nej till att ingripa och stoppa
            våldet. Men när det sedan har lugnat ned sig kan man återgå till
            den gamla retoriken om faran för neutraliteten, alliansfrihet,
            stormansvälde och liknande för att inte ha mer än absolut nödvändigt
            att göra med de stater som man skall samverka med för fred.
          </note>
          <note>
            Jag hoppas att det inte är Vänsterpartiets bevekelsegrund.
          </note>
          <note type="speaker">
            Anf. 7 BENGT HURTIG (v) replik:
          </note>
          <note>
            Herr talman! Flera länder, Lennart Rohdin, har deltagit i IFOR/SFOR-operationerna
            utan att ha varit medlemmar i vare sig Nato eller avser eller
            har blivit inbjudna att delta i PFF-samarbetet. Dessa länder har
            förutsatt att de skall klara sådana internationella insatser under
            FN:s eller OSSE:s mandat. Ett exempel på ett sådant land är Irland.
          </note>
          <note type="speaker">
            Anf. 8 MARIANNE SAMUELSSON (mp):
          </note>
          <note>
            Herr talman! Värdet av den svenska alliansfriheten visar sig
            inte minst i internationella sammanhang.
          </note>
          <note>
            Sveriges och Finlands roller har ökat i t.ex. internationella
            konflikt- och fredsfrågor. Det har blivit allt viktigare att ha
            företrädare som står för alliansfrihet och inte tillhör något
            block i dessa förhandlingar.
          </note>
          <note>
            I dag står vi i riksdagen åter inför ett beslut som innebär att
            otydligheten när det gäller svensk alliansfrihet ökar. Otydlighet
            är något som regeringen framför allt sysslar med i försvars- och
            fredsfrågor. På område efter område upplever jag att regeringen
            är på glid. Man tar ett steg framåt hit och ett steg framåt dit
            för att få sitta med i så många organ som möjligt.
          </note>
          <note>
            Vilka de är tycks inte vara lika betydelsefullt längre.
          </note>
          <note>
            Sammantaget gör Miljöpartiet bedömningen att den svenska medverkan
            i olika försvarsrelaterade verksamheter skadar trovärdigheten
            för den militära alliansfriheten så som den är formulerad i den
            säkerhetspolitiska doktrinen. Regeringens agerande sker utan mandat
            från svenska folket. Den genomgripande förändringen i Sveriges
            försvars- och säkerhetspolitik har skett utan möjlighet för människor
            att säga sin mening i allmänna val.
          </note>
          <note>
            Miljöpartiet har tidigare i motioner krävt att regeringen för
            riksdagen presenterar en övergripande redovisning för alla de
            försvars- och säkerhetspolitiska verksamheter där Sverige finns
            representerat. Sverige deltar i VEU, EAPR, PFF, WEAG och EU:s
            gemensamma utrikes- och säkerhetspolitik. Det ger givetvis konsekvenser
            och påverkar trovärdigheten för vår militära alliansfrihet.
          </note>
          <note>
            Det är nödvändigt att riksdagen får göra en helhetsbedömning
            av allt det som steg för steg har lagts till den svenska försvars-
            och säkerhetspolitiken.
          </note>
          <note>
            Regeringen måste till riksdagen återkomma med en handlingsplan
            för hur trovärdigheten för den svenska militära alliansfriheten
            skall upprätthållas. Fram till dess att riksdagen tar ställning
            till denna handlingsplan måste all övningsverksamhet som sker
            i PFF-regi och som inte har med strikt fredsbevarande och humanitär
            verksamhet, miljöskydd eller räddningstjänst att göra för svensk
            del vara utesluten. Vi anser inte att
          </note>
          <note>
            Sverige skall delta med representanter i Natos staber eller ha
            en ambassadör som ombud i Nato. Vi avvisar också svenskt deltagande
            i EAPR. Riksdagen måste också få ta ställning till IPP, dvs. det
            individuella partnerskapsprogrammet, som reglerar svensk medverkan
            i PFF. Det är viktigt för demokratin att ha inflytande från riksdagshåll.
          </note>
          <note>
            Sveriges militära alliansfrihet blir alltmer substanslöst. Regeringen
            går steg för steg mot Nato samtidigt som man hävdar att den militära
            alliansfriheten ligger fast. I regeringens skrivelse konstateras
            att bevarandet av den militära alliansfriheten utesluter samarbete
            som rör territorialförsvar och säkerhetsgarantier. Den förutsätter
            dock inte att Sverige i något annat avseende skulle behöva ålägga
            sig restriktioner när det gäller deltagande i det framväxande
            mångfasetterade europeiska säkerhetsarbetet.
          </note>
          <note>
            Det är då intressant att konstatera vad medlemskapet i EAPR innebär.
            I det betänkande som riksdagen skall fatta beslut om i dag står:
            "EAPR befinner sig i ett utvecklingsskede. Det går därför inte
            att i dag exakt ange vad som kommer att bli det konkreta innehållet
            i EAPR. En viktig uppgift blir fördjupningen och vidareutvecklingen
            av samarbetet med partnerländerna beträffande planering och genomförande
            av fredsfrämjande insatser. EAPR kommer att erbjuda partnerländerna
            möjligheter till insyn och inflytande i
          </note>
          <note>
            Natos planerings- och beslutsprocesser för sådana insatser."
            Det finns en stor otydlighet om vilka konsekvenserna blir och
            vad ett medlemskap kan innebära för den svenska alliansfriheten
            eftersom organisationen är i rörelse. Såvitt jag vet finns inga
            tydliga regler för vare sig hur man lämnar den eller vad som kommer
            att gälla framöver.
          </note>
          <note>
            Detsamma gäller också WEAG, som försvarsministrarna beslöt om
            i förra veckan, tror jag det var. Jag har efterlyst reglerna för
            denna organisation. Det är normalt i alla andra organisationer
            att man har någon form av stadgar för vad organisationen är till
            för, vad som gäller för medlemskap, vad som gäller om man vill
            lämna organisationen, osv. Men döm om min förvåning när jag efterlyser
            sådana regler hos Försvarsdepartementet och jag efter några telefonsamtal
            till slut får fram att det inte finns några sådana stadgar.
          </note>
          <note>
            Då måste man fundera. Vad får det för konsekvenser? Vi har blivit
            medlemmar i en ny samarbetsorganisation inom Natos ram - det kan
            man väl påstå när det gäller WEAG - som har med försvarsindustriorganisationer
            och försvarsindustrin att göra där det inte finns några tydliga
            stadgar om vad den skall syssla med eller vad ett medlemskap innebär
            på lång sikt.
          </note>
          <note>
            Det finns förmodligen inte heller regler om hur man lämnar organisationen
            eller annat som gäller för den.
          </note>
          <note>
            Det bidrar naturligtvis till en enorm otydlighet om vad som gäller
            framöver för svenskt samarbete och svensk alliansfrihet.
          </note>
          <note>
            Miljöpartiet anser det oerhört viktigt att riksdagen får en helhetsbild
            och inte ständigt får ta ställning, och ibland inte ens det, till
            organisationer som har en så otydlig profil och som vi inte vet
            konsekvenserna av.
          </note>
          <note>
            Detsamma gäller alla de andra delar där man så tydligt kan se
            att vi tar ett steg närmare för att få vara med.
          </note>
          <note>
            Det låter väldigt vackert med fredssamarbetet.
          </note>
          <note>
            Men det innebär naturligtvis att vi också får ge upp en del av
            det vi tidigare haft, nämligen vår alliansfrihet.
          </note>
          <note>
            Alliansfriheten bygger på grunden att också omvärlden uppfattar
            oss som alliansfria. Som jag ser det måste det bli väldigt svårt
            att kunna påstå att så är fallet med alla dessa mycket otydliga
            organisationsformer som vi deltar fullt ut i och där vi sitter
            med som en av parterna vid förhandlingsbord och annat.
          </note>
          <note>
            Det som vi nu skall fatta beslut om, och som är en del av detta,
            säger Miljöpartiet nej till. Vi vill först se en tydligt plan
            för konsekvenserna av hela beslutet.
          </note>
          <note>
            Det är oerhört viktigt för vår trovärdighet, det är oerhört viktigt
            för vår alliansfrihet, och det är oerhört viktigt för Sverige
            i det internationella samarbetet. Vi vill inte vara med om ett
            smyginträde i ett Natomedlemskap, vilket vi nu upplever att vi
            är på väg in i.
          </note>
          <note>
            Jag kan hålla med Göran Lennmarker som inledde med att säga att
            han tyckte att regeringen tydligare skulle uttrycka sig positiv
            till Nato. Det vore mer rejält om regeringen gjorde det i detta
            läge. Jag uppfattar att så är fallet, att det är dit man vill.
            Det vore betydligt bättre att klargöra det för svenska folket
            och sedan låta svenska folket i ett val ta ställning till hur
            man ser på detta än att i ord säga någonting och i handling göra
            någonting annat.
          </note>
          <note>
            I övrigt håller jag inte med Göran Lennmarker att det skulle
            vara positivt eller bra. Jag är av motsatt uppfattning när det
            gäller Sveriges förhållande till
          </note>
          <note>
            Nato. Jag anser att vi inte skall vara med utan att vi skall
            värna vår alliansfrihet. Den är så oerhört viktig för svensk del,
            och den behöver vi bevara. Då behöver vi också en tydlighet i
            den här frågan.
          </note>
          <note>
            Herr talman! Jag yrkar bifall till reservationerna 4,
          </note>
          <note>
            7 och 12. Där har vi i Miljöpartiet utvecklat varför vi inte
            tycker som majoriteten i detta betänkande. Vi redogör också för
            det vi har tagit upp i vår motion. Vi i Miljöpartiet står givetvis
            också helt bakom våra övriga reservationer, men för att inte ta
            alltför mycket tid i anspråk för voteringar yrkar jag bara bifall
            till de tre reservationerna.
          </note>
          <note type="speaker">
            Anf. 9 URBAN AHLIN (s):
          </note>
          <note>
            Herr talman! Säkerheten i Europa utvecklas på ett mycket positivt
            sätt. Efter Berlinmurens fall 1989 har
          </note>
          <note>
            Europa nu kommit in ett dynamiskt skede där varje månad nya stenar
            fogas till det europeiska säkerhetsbygget. Ibland sker det med
            stora steg, men oftast med vardagliga, odramatiska och förtroendeskapande
            steg. Vi kan nu se konturerna av en alleuropeisk säkerhetsordning.
            Ytterst handlar det om att skapa en ordning i sådan politisk och
            social harmoni att krig i hela Europa blir lika otänkbart som
            mellan demokratierna i Norden eller i Europeiska unionen.
          </note>
          <note>
            Den avgörande kraften bakom förändringen efter det kalla krigets
            slut är de central- och östeuropeiska ländernas frigörelse, demokratisering
            och ekonomiska liberalisering. Fokus i europeisk säkerhetspolitik
            har förskjutits från frågor om militär balans och kärnvapenavskräckning
            till ekonomiskt samarbete, dialog och gemensamma normer för problemlösning.
          </note>
          <note>
            Förändringar i de europeiska samarbetsstrukturerna har också
            påtagligt bidragit till ett förbättrat säkerhetspolitiskt klimat.
            EU har fördjupats och förbereder sig för att ta emot nya medlemmar.
            OSSE, Organisationen för säkerhet och samarbete i Europa, har
            utvecklats i konflikthanterande och förebyggande arbete och bidragit
            till europeisk rustningskontroll. Europarådet omfattar i dag större
            delen av Europa och symboliserar demokratins frammarsch på vår
            kontinent. I vårt eget närområde stärks det regionala samarbetet
            runt Östersjön.
          </note>
          <note>
            Natos förändring är en mycket viktig del i denna för Europa så
            positiva utveckling. Inom Euroatlantiska partnerskapsrådet samarbetar
            Europas och Nordamerikas länder för att utveckla sitt deltagande
            i fredsfrämjande verksamhet, med erfarenheter från
          </note>
          <note>
            Bosnien som utgångspunkt. Europa har fått till stånd en förtroendeskapande
            överenskommelse mellan Nato och Ryssland. Efter beslutet i Madrid
            inledde Nato förhandlingar om medlemskap med Polen, Tjeckien och
            Ungern, samtidigt som dörren lämnas öppen för ytterligare länder.
          </note>
          <note>
            Helheten i denna förändring hos Nato, från en snäv inriktning
            på försvar av demokratier i väst mot det tidigare sovjetiska hotet,
            till en strävan att bidra till hela Europas säkerhet och att i
            samverkan bättre möta nya hot mot säkerheten, är något som vi
            välkomnar. De stora säkerhetspolitiska förändringar som har skett
            i Europa under de senare åren är i allt väsentligt resultat av
            förhandlingar mellan demokratiska länder. Alla får inte precis
            det de önskar, men här finns en vilja till samförstånd och ömsesidigt
            hänsynstagande. Förtroende, tillförsikt och strävan efter gemensam
            säkerhet skall vara drivkrafter för det europeiska säkerhetssamarbetet,
            inte våld, inte rädsla eller snäva nationella intressen. Utvidgningsbeslutet
            innebär att Polen, Tjeckien och Ungern har fått bekräftelse på
            sin obestridliga rätt att själva göra sitt säkerhetspolitiska
            val.
          </note>
          <note>
            Det är glädjande att Nato i Madridkommunikén erkänner de baltiska
            staternas bidrag till stabilitet och samarbete i Östersjöområdet.
            Sverige lämnar också viktiga bidrag till de baltiska ländernas
            säkerhet inom ramen för Östersjösamarbetet, inom Partnerskap för
            fred och i vårt bilaterala samarbete med de baltiska länderna.
            Däremot kan vi som militärt alliansfritt land inte bistå med militära
            säkerhetsgarantier.
          </note>
          <note>
            Herr talman! Vi samarbetar med Nato inom Euroatlantiska partnerskapsrådet
            för att utveckla det fredsfrämjande och det förtroendeskapande
            arbetet och för att stärka säkerheten i hela Europa. Det är dessa
            delar av det europeiska säkerhetssamarbetet som i dag utvecklas.
            Gränsen för vårt samarbetet går vid Natofördragets militära garantiförpliktelser.
            Det finns inga skäl att söka samarbete med Nato när det gäller
            försvaret av vårt territorium eller att lämna säkerhetsgarantier
            till andra. Sveriges militära alliansfrihet ligger fast.
          </note>
          <note>
            Europas länder måste nu med full kraft fortsätta arbetet på en
            alleuropeisk säkerhetsordning. Vi behöver öka förmågan att hantera
            nya, oftast icke-militära hot mot säkerheten, minska klyftorna
            i relation till världen utanför Europa, fördjupa demokratin, ytterligare
            minska rustningsnivåerna och eliminera massförstörelsevapen. Vi
            behöver integrera Ryssland i det europeiska samarbetet och stärka
            säkerhetsidentiteten hos de länder som önskat men i Madrid inte
            erbjudits medlemskap i Nato.
          </note>
          <note>
            För att komma vidare måste EU, Nato, OSSE, Europarådet, Östersjörådet
            och övriga strukturer, även
          </note>
          <note>
            FN, samverka i riktning mot samma mål. Alla dessa samarbetsorgan
            behövs, och de kompletterar varandra.
          </note>
          <note>
            Nato är primärt en struktur för militärt samarbete.
          </note>
          <note>
            Inte minst erfarenheterna från Bosnien har visat att den militära
            dimensionen är en nödvändig men inte tillräcklig ingrediens i
            byggandet av ett Europa präglat av gemensam säkerhet, där säkerhetshoten
            i växande grad är icke-militära. Förutom den planerade
          </note>
          <note>
            Natoutvidgningen pågår en förändring av Nato vad gäller samarbete
            med icke-medlemmar, bl.a. en ökad tonvikt på krishantering, fördjupning
            av samarbetet inom PFF samt ett utbyggt samarbete med Ryssland
            och Ukraina.
          </note>
          <note>
            Nato och Ryssland undertecknade i Paris den 27
          </note>
          <note>
            maj ett omfattande samarbetsavtal. Detta måste betraktas som
            en historisk händelse, en av de viktigaste efter det kalla krigets
            slut. Överenskommelsen innebär upprättandet av ett gemensamt råd,
            regelbundna möten på politisk nivå, tätt politiskt och militärt
            samarbete och samråd, där så är möjligt gemensamt beslutsfattande
            och agerande. Denna samverkan omfattar ett mycket brett område,
            alltifrån allmänna säkerhetspolitiska frågor till krishantering
            och nedrustningsfrågor. Grunden finns således för att Ryssland
            skall engageras i ett långtgående samarbete med Nato, vilket också
            underlättar ett bredare europeiskt samarbete.
          </note>
          <note>
            Detta viktiga steg på vägen mot gemensam säkerhet i Europa har
            vi från svensk sida all anledning att välkomna. Mycket kommer
            samtidigt att bero på hur avtalet genomförs och med vilket konkret
            innehåll det fylls. Det är naturligtvis av avgörande betydelse
            att samarbetet mellan Nato och Ryssland inte sker på bekostnad
            av andra länders säkerhetsintressen.
          </note>
          <note>
            Herr talman! Euroatlantiska partnerskapsrådet,
          </note>
          <note>
            EAPR, som formellt bildades i Sintra i Portugal den
          </note>
          <note>
            30 maj, bör också ses som ett viktigt led i de säkerhetspolitiska
            förändringarna i Europa. Rådet är i sin tur en del av det utvecklade
            partnerskapet för fred, vars syfte är att vidareutveckla samarbetet
            mellan
          </note>
          <note>
            Nato och en bred krets av partnerländer på de områden som ej
            handlar om försvaret av det egna territoriet.
          </note>
          <note>
            Sveriges deltagande i PFF har hittills gjort det möjligt för
            oss att förbättra vår egen förmåga att genomföra fredsfrämjande
            insatser och krishantering tillsammans med samarbetsländerna.
          </note>
          <note>
            Samarbetet inom PFF är en förutsättning för att militära insatser
            liknande den i Bosnien skall kunna genomföras och bli effektiva.
            PFF spelar dessutom en viktig förtroendeskapande roll, eftersom
            det bidrar till att öka samarbetsytorna på det militära området
            mellan de europeiska länderna. Euroatlantiska partnerskapsrådet
            blir paraplyorgan för det hittillsvarande
          </note>
          <note>
            PFF-samarbetet. Det nordatlantiska samarbetsrådet,
          </note>
          <note>
            NACC, som tillkom för att stärka samarbetet mellan
          </note>
          <note>
            Nato och de forna Warszawapaktsländerna efter
          </note>
          <note>
            Sovjetunionens upplösning 1991, upphör och uppgår nu i EAPR.
          </note>
          <note>
            Utskottsmajoriteten ser i första hand EAPR som ett organ för
            praktiskt samarbete kring krishantering som utförs av Nato. Vi
            fäster också stor vikt vid de möjligheter rådet ger oss till bättre
            delaktighet i planering och beslutsfattande i sådana krishanteringsinsatser
            där vi bidrar med trupp, såsom i Bosnien. Liksom tidigare krävs
            FN- eller OSSE-mandat för fredfrämjande aktioner. Samarbetet avgränsas
            till den del av Natos arbete som inte rör försvaret av medlemsstaternas
            territorier eller säkerhetspolitiska garantier. Det är avgörande
            för Sverige som militärt alliansfritt land att kunna delta i detta
            samarbete.
          </note>
          <note>
            En annan utgångspunkt är att varje land självt avgör på vilka
            områden och i vilken utsträckning man vill delta i samarbetet
            mellan Nato och partnerländer.
          </note>
          <note>
            Sveriges regering och riksdag har full kontroll över vårt samarbete
            med Nato och övriga partnerländer.
          </note>
          <note>
            Sverige kommer att delta endast i de delar vi själva vill.
          </note>
          <note>
            Ytterligare en viktig aspekt rör EAPR:s alleuropeiska karaktär.
            Samtliga 43 - jag upprepar: 43 - PFF-
          </note>
          <note>
            länder, inklusive Ryssland, deltog i bildandet av
          </note>
          <note>
            EAPR. EAPR-kretsen kommer att mötas en gång i halvåret på utrikes-
            och försvarsministernivå i anslutning till Natorådets möten. På
            ambassadörsnivå kommer rådet att mötas i Bryssel en gång per månad.
          </note>
          <note>
            Möjlighet finns också att mötas på stats- och regeringschefsnivå.
            Bildandet av Euroatlantiska partnerskapsrådet innebär inga förändringar
            i rådande arbetsfördelning mellan berörda europeiska organisationer.
            Det gäller såväl OSSE som EU, Västeuropeiska unionen och Europarådet.
            Tanken är att komplettera deras verksamhet, inte att konkurrera
            med dem.
          </note>
          <note>
            Dubbelarbete och konkurrens mellan organisationerna måste undvikas.
          </note>
          <note>
            Med EAPR och vidareutvecklingen av Partnerskap för fred har vi
            fått ett instrument som kan användas för att öka förtroendet både
            i Europa och i vårt närområde. Samtidigt kan EAPR stärka våra
            möjligheter att möta nya utmaningar på krishanteringsområdet.
            EAPR har stora möjligheter, men det ankommer nu på deltagarna
            att fylla det med konkret innehåll, till nytta för alla berörda.
            Tillsammans med ett upptagande av nya medlemmar i EU och Nato-
          </note>
          <note>
            Ryssland-avtalet kan EAPR, rätt utnyttjat, utgöra nya och viktiga
            steg i byggandet av en gemensam säkerhet och en europeisk säkerhetsordning
            där alla länder deltar.
          </note>
          <note>
            Jag vill avslutningsvis understryka utskottets uppfattning att
            ett aktivt svenskt deltagande i Euroatlantiska partnerskapsrådet
            inte på något sätt förändrar
          </note>
          <note>
            Sveriges grundläggande säkerhetspolitiska hållning.
          </note>
          <note>
            Vi förblir en nation som förenar vår position utanför militärallianser
            med ett aktivt ansvarstagande för
          </note>
          <note>
            Europas säkerhet.
          </note>
          <note>
            Herr talman! Jag vill med detta yrka bifall till utskottets hemställan
            och avslag på alla reservationer.
          </note>
          <note type="speaker">
            Anf. 10 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Det var intressant att höra Urban
          </note>
          <note>
            Ahlins anförande. Han sade bl.a. att Sveriges regering och riksdag
            har full kontroll över det säkerhetspolitiska läget. Samtidigt
            begär vi medlemskap i Euroatlantiska partnerskapsrådet, som enligt
            vad som står i betänkandet befinner sig i ett utvecklingsskede.
            Det går inte att i dag exakt ange vad som kommer att bli det konkreta
            innehållet i EAPR.
          </note>
          <note>
            Det är också intressant WEAG uppenbarligen inte har några stadgar,
            i alla fall inga som Försvarsdepartementet har kunnat redovisa.
            Det är svårt att veta vad för slags organisation vi går med i
            om den inte ens har stadgar som reglerar verksamheten. Därför
            är det fascinerande att man anser sig ha full kontroll över vad
            man är med i.
          </note>
          <note>
            Vi fick också höra att Natos förändringar är mycket positiva.
            Vilka förändringar talar Urban Ahlin om? De viktiga, stora delarna
            i Natos verksamhet är fortfarande desamma. Det är kärnvapenavskräckning,
            vilket alltså innebär att Nato är en organisation som har kärnvapen
            till sitt förfogande för att avskräcka och kanske t.o.m. använda
            om så skulle behövas. I Nato har man också en ömsesidig försvarsgaranti
            enligt artikel 5, som Urban Ahlin uppenbarligen tror att han kan
            undvika. Men om man är med i en organisation är man självfallet
            också med på det som står i stadgarna.
          </note>
          <note>
            Jag skulle tycka att det vore väldigt intressant att i dag få
            reda på vad socialdemokraterna egentligen vill med det svenska
            försvarsarbetet.
          </note>
          <note type="speaker">
            Anf. 11 URBAN AHLIN (s) replik:
          </note>
          <note>
            Herr talman! Marianne Samuelsson! Jag skall börja med att ge
            det korrekta citatet: Sveriges regering och riksdag har full kontroll
            över vårt samarbete med Nato och övriga partnerländer.
          </note>
          <note>
            Marianne Samuelsson undrade vilka positiva förändringar i Nato
            jag talade om. Det väl uppenbart för var och en att det har skett
            oerhört stora förändringar i
          </note>
          <note>
            Nato. Hela denna process för att skapa fler instrument för och
            större styrka i just fredsfrämjande arbete är ju nytt! Det gamla
            Nato är vi inte intresserade av, men det nya i Nato vill vi vara
            med och samarbeta om.
          </note>
          <note>
            Det lustiga med Miljöpartiet är att de säger att vi inte vet
            vad som kommer att ske i framtiden och att de därför vill stå
            utanför. Just den hållningen är så farlig!
          </note>
          <note>
            I dag byggs den alleuropeiska säkerhetsordningen upp, och vi
            vet inte vad som kommer att ske. Men vi kan inte ställa oss utanför
            detta arbete! Är det inte bättre att vara med och kunna påverka
            framväxten av detta arbete i stället för att stå vid sidan av
            och se vad som kommer att bli av det?
          </note>
          <note>
            Jag måste ifrågasätta det Marianne Samuelsson har sagt. Miljöpartiet
            har nu gått tillbaka till att tala om strikt fredsbevarande insatser.
            Vi har tidigare i denna kammare beslutat att svensk trupp skall
            vara med i IFOR för att skapa fred i Bosnien. Då handlar det om
            fredsfrämjande insatser. Skulle Miljöpartiet i dag säga nej till
            en insats liknande IFOR, om en sådan skulle vara nödvändig? Skulle
            Sverige då ställa sig utanför?
          </note>
          <note>
            När debatten fördes om IFOR var man från Miljöpartiets sida väldigt
            bekymrad över den dåliga insyn
          </note>
          <note>
            Sverige hade i planeringen och förberedelserna av de olika IFOR-insatserna.
            Nu erbjuds vi denna möjlighet med representation i staberna och
            insyn i planeringsprocesserna, men då säger Miljöpartiet nej.
            Det är fullkomligt obegripligt!
          </note>
          <note type="speaker">
            Anf. 12 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Det är inte alls obegripligt, utan fullständigt
            logiskt, herr Ahlin! Det är precis vad vårt internationella samarbete
            går ut på, nämligen att vi i riksdagen skall fatta ett speciellt
            beslut om vi vill vara med i IFOR eller inte. Vi vill inte ge
            ett mandat som låter Sverige ingå i en organisation utan stadgar,
            där det kanske sitter en representant för regeringen och fattar
            beslut över huvudet på oss i riksdagen. Det är inte bra, och det
            är inte det vi vill ha.
          </note>
          <note>
            Vad är det egentligen regeringen vill vara med i när det gäller
            Nato? Ni säger att ni vill vara med i det nya Nato. Men det nya
            Nato bygger ju på det gamla
          </note>
          <note>
            Natos stadgar. Det finns inget nytt Nato. Det finns ett öppnare
            Nato, som uppenbarligen vill ha fler medlemmar. Det kostar ju
            att ha en försvarsorganisation, och det underlättar om fler är
            med och betalar. Men stadgarna är inte förändrade, utan det gamla
            Nato finns kvar. Framför allt tror jag att svenska folket är måna
            om att Sverige inte skall vara med i en försvarsorganisation som
            har kärnvapen till sitt förfogande.
          </note>
          <note>
            Det är en oerhört viktigt del i det svenska fredsarbetet.
          </note>
          <note type="speaker">
            Anf. 13 URBAN AHLIN (s) replik:
          </note>
          <note>
            Herr talman! Marianne Samuelsson säger att det ter sig fullständigt
            logiskt att en gång i kammaren säga att man är oroad över att
            Sverige har dåligt insyn i den militära planeringen av en IFOR-insats,
            och sedan helt plötsligt, när vi fått möjlighet att vara med,
            ställa sig utanför att säga att man inte vill vara med.
          </note>
          <note>
            För mig ter sig detta fullständigt ologiskt!
          </note>
          <note>
            Vi har klart deklarerat att det inte handlar om något steg mot
            medlemskap i Nato. Vi samarbetar med
          </note>
          <note>
            Nato för att skapa bättre utrymme för fredsfrämjande operationer.
            Det är vad hela det här arbetet handlar om. Men det är så typiskt
            Miljöpartiet att hela tiden försöka skapa något slags skrämmande
            stämning i landet och ge sken av att politiker, regering och riksdag
            sitter och smyger med saker och ting och försöker lura svenska
            folket.
          </note>
          <note>
            Tror Marianne Samuelsson på fullt allvar att vi kan smyga in
            Sverige som ett land i Nato? Tror Marianne Samuelsson på fullt
            allvar att man i Nato är intresserad av ett medlemsland som smyger
            sig in?
          </note>
          <note>
            Självfallet är detta fullständigt nonsens. Vi vill samarbeta
            med Nato, men vi säger nej till militära garantier och säkerhetsförpliktelser.
            Det är solklart. Vår säkerhetspolitiska hållning ligger fast!
          </note>
          <note type="speaker">
            Anf. 14 TALMANNEN:
          </note>
          <note>
            Vi har tyvärr problem med högtalaranläggningarna i bänkarna,
            så jag ber kammarens ledamöter att använda talarstolen till dess
            att vi har rättat till felet.
          </note>
          <note type="speaker">
            Anf. 15 GÖRAN LENNMARKER (m) replik:
          </note>
          <note>
            Herr talman! Det var intressant att höra Urban
          </note>
          <note>
            Ahlins debut som talesman i säkerhetspolitiska frågor.
          </note>
          <note>
            Jag tyckte att det var bra och uppskattade en hel del av det
            han sade - det mesta t.o.m.
          </note>
          <note>
            Anförandet gav en mycket positiv syn på Natos roll i den europeiska
            säkerhetsarkitekturen. Det tror jag är riktigt. Men jag vill ställa
            två frågor till följd av detta: Vore det inte bra att nu uttala
            Sveriges stöd för de baltiska ländernas medlemskap i Nato på det
            sätt som statsministern faktiskt gjorde en gång i Riga? Då skulle
            vi ha gjort den markeringen tydlig och klar.
          </note>
          <note>
            Om nu Nato spelar denna centrala roll för den europeiska säkerhetsarkitekturen,
            vore det då inte klokt att ha en egen ambassad och en ambassadör
            som skötte relationerna? Det har ju inte med medlemskap att göra
            utan är just en fråga om att Nato spelar denna centrala roll.
            Det blir nästan ännu mer obegripligt varför man inte tar steget
            fullt ut och vidtar denna alldeles rimliga och i mitt tycke självklara
            åtgärd att skaffa en egen representation vid Nato.
          </note>
          <note type="speaker">
            Anf. 16 URBAN AHLIN (s):
          </note>
          <note>
            Herr talman! Göran Lennmarker fortsätter att ställa den fråga
            han alltid har ställt. Den gäller huruvida Sverige stöder de baltiska
            staternas önskemål om ett Natomedlemskap. Vi har hela tiden sagt
            att Sverige stöder deras rätt att själva välja sin säkerhetspolitiska
            hållning. Jag tycker att det är litet knepigt av
          </note>
          <note>
            Moderaterna att i denna säkerhetspolitiska debatt kräva av Socialdemokraterna
            i regeringen att vi skall verka för att man inom Nato gör allt
            man kan för att få in de baltiska länderna som medlemmar.
          </note>
          <note>
            Samtidigt säger Moderaterna nej till en gemensam förhandlingsstart
            i EU, där Sverige är medlem och kan påverka organisationen så
            att de baltiska länderna skall kunna komma med som medlemmar i
            den europeiska unionen. Detta är ett mycket viktigt säkerhetspolitiskt
            steg. Men för Moderaterna är det tydligen viktigare att vara på
            regeringen om att den måste påverka en organisation som Sverige
            inte är medlem i än att regeringen skall arbeta i en organisation
            där
          </note>
          <note>
            Sverige är medlem och kan påverka. För mig är detta fullständigt
            ologiskt.
          </note>
          <note>
            Den lösning för en Natoambassadör som regeringen har valt är
            rent praktisk. Utskottsmajoriteten har också ställt sig bakom
            den. Det är en smidig och enkel lösning, och jag kan inte förstå
            varför Moderaterna är emot sådana.
          </note>
          <note type="speaker">
            Anf. 17 GÖRAN LENNMARKER (m) replik:
          </note>
          <note>
            Herr talman! Jag fick fortfarande inget besked om hur Socialdemokraterna
            ställer sig i frågan om de baltiska ländernas önskan om Natomedlemskap.
            Man desavouerade statsministerns uttalande, och den desavoueringen
            står tydligen kvar.
          </note>
          <note>
            I en bisats vill jag bara säga att Moderaternas inställning till
            de baltiska ländernas EU-medlemskap är att det är viktigt att
            de kommer med snarast möjligt.
          </note>
          <note>
            Vi vill inte se en fördröjd förhandlingsstart, vilket man tyvärr
            kan misstänka blir följden om ingen enighet nås nu i Luxemburg
            i december.
          </note>
          <note>
            När det gäller frågan om en Natoambassad finns inte övertonerna
            hos Moderaterna, utan snarare i utskottsmajoritetens skrivningar.
            Där relateras på något sätt denna fråga till Sveriges alliansfrihet.
            Den har inte med det att göra! Det är alldeles rimligt att
          </note>
          <note>
            Sverige har en egen ambassad hos Nato. Det finns många viktiga
            saker att hantera där. Det är också en artighet mot Belgien att
            ha en egen ambassad där som sysslar med just det som den skall
            göra, nämligen relationerna till Belgien. Det är det mycket enkla
            ställningstagandet från Moderaternas sida. Vi har fortfarande
            mycket svårt att förstå varför Socialdemokraterna i den här frågan
            väljer en sådan konstig linje.
          </note>
          <note type="speaker">
            Anf. 18 URBAN AHLIN (s) replik:
          </note>
          <note>
            Herr talman! Göran Lennmarker säger att lösningen från Moderaternas
            sida är att de baltiska länderna
          </note>
          <note>
            "snarast möjligt" skall komma med i EU. Men är inte sanningen,
            Göran Lennmarker, att "snarast möjligt"
          </note>
          <note>
            måste betyda en gemensam förhandlingsstart? Och den har ni moderater
            sagt nej till! För mig känns Moderaternas ställningstagande väldigt
            knepigt.
          </note>
          <note>
            Jag har varit borta på smekmånad, och kom hem i går. Jag har
            nämligen gift mig. När jag kom hem låg ett brev där från borgmästaren
            i min hemkommuns vänort i Litauen, Pakruojis. Han uppmanade mig,
            som riksdagsman från Mariestads kommun, att verka för att Litauen
            så fort som möjligt kan bli medlem i EU.
          </note>
          <note>
            Han ville ha en gemensam förhandlingsstart. Det är inte ofta
            jag önskar att Moderaterna skall ha riksdagsledamöter från Mariestad.
            Men när jag läste brevet önskade jag faktiskt att jag hade haft
            en moderat riksdagsledamot att kunna fråga om han eller hon ställer
            upp på sin vänorts ambitioner om ett medlemskap i
          </note>
          <note>
            EU.
          </note>
          <note type="speaker">
            Anf. 19 HELENA NILSSON (c):
          </note>
          <note>
            Herr talman! Respekten för varje lands egna säkerhetspolitiska
            val måste vara grundläggande för en alleuropeisk säkerhetsordning.
            Detta är helt i enlighet med Parisstadgan. Varje land har rätt
            att ändra sina säkerhetsarrangemang och t.ex. inträda i en militärallians.
            När länder får sina säkerhetspolitiska mål tillgodosedda, utan
            att säkerheten inskränks för andra, ökar säkerheten och stabiliteten
            i Europa som helhet.
          </note>
          <note>
            För Sverige är militär alliansfrihet den ram som bäst förmår
            tillgodose landets egna säkerhetspolitiska intressen. Men rätt
            utnyttjad, i aktiv samverkan med andra alliansfria och alliansbundna
            länder, kan den militära alliansfriheten vara en stor tillgång
            i byggandet av en gemensam europeisk fredsordning.
          </note>
          <note>
            Centerpartiet anser att ett svenskt medlemskap i
          </note>
          <note>
            Nato inte skulle öka vårt lands säkerhet eller förbättra vår
            handlingsfrihet att utveckla vårt samhälle. Ett svenskt Natomedlemskap
            skulle inte heller förbättra stabiliteten i vår omgivning. Däremot
            är samarbetslinjen självklar eftersom den gagnar såväl vår egen
            säkerhet som säkerheten i vårt närområde och i Europa som helhet.
            Centerpartiet menar att Sverige mot denna bakgrund bör kunna samarbeta
            med Nato på alla områden utom dem som rör försvaret av vårt eget
            territorium eller när det gäller kravet på ömsesidiga försvarsgarantier.
            Centerpartiet bejakar därför att övningsprogrammet inom ramen
            för Partnerskap för fred kommer att breddas. Jag vill i det sammanhanget
            framhålla att Sverige aktivt bör driva på för att fördjupa det
            säkerhetsfrämjande civila samarbetet inom
          </note>
          <note>
            PFF och för att öka förmågan att samverka mellan civila och militära
            enheter.
          </note>
          <note>
            Ett svenskt deltagande i det Euroatlantiska partnerskapsrådet,
            EAPR, är huvudfrågan för dagens debatt. EAPR bildades formellt
            den 30 maj i Sintra i
          </note>
          <note>
            Portugal. Det var ett av de många beslut som fattats på europeiskt
            plan detta år till gagn för säkerhet och samarbete i Europa. Jag
            tänker på upprättandet av det särskilda partnerskapet och bildandet
            av Nato-
          </note>
          <note>
            Rysslandsrådet samt partnerskapet mellan Nato och
          </note>
          <note>
            Ukraina. Jag tänker på besluten vid Natos toppmöte i
          </note>
          <note>
            Madrid, på överenskommelsen om Amsterdamfördraget men också på
            slutsatserna från Europarådets toppmöte i Strasbourg. Förhoppningsvis
            kan vi vid årets slut lägga till beslutet vid EU:s toppmöte den
          </note>
          <note>
            12-13 december om att EU inleder en bred och inkluderande förhandlingsprocess
            om medlemskap i unionen för de ansökarländer som klarar de politiska
            och demokratiska kriterierna för ett EU-medlemskap.
          </note>
          <note>
            Jag hoppas också på framgång vid OSSE:s ministerråd i Köpenhamn
            den 18-19 december som har att avhandla en gemensam och övergripande
            europeisk säkerhetsmodell inför tjugohundratalet. År 1997 har
            i många avseenden förutsättningar att i historiens ljus framstå
            som ett märkesår för byggandet av ett enat, fredligt och samverkande
            Europa.
          </note>
          <note>
            Herr talman! Centerpartiet vill att EAPR utvecklas till en viktig
            mötesplats för planering och samordning av internationella fredsfrämjande
            insatser. Sverige bör medverka till att utveckla samarbetet mellan
            Nato och militärt alliansfria länder inom EAPR. EAPR skall fungera
            som forum för konsultationer mellan alliansfria och alliansbundna
            länder och utgöra det politisktmilitära ramverket för krishanteringsoperationer
            och för samarbetet inom Partnerskap för fred. Men det ligger ett
            särskilt ansvar på länderna utanför Natos medlemskrets att etablera
            EAPR som detta forum.
          </note>
          <note>
            Här har Sverige och utrikesministern ett särskilt ansvar.
          </note>
          <note>
            När gränslinjerna för samarbetet hålls tydliga och då samarbetet
            inte omfattar ömsesidiga försvarsgarantier eller territorialförsvarsuppgifter
            finns det inte anledning att hysa några betänkligheter inför ett
            svenskt deltagande i de Natostaber som har ansvar för
          </note>
          <note>
            PFF-uppgifter och krishanteringsfrågor. Regeringens lösning att
            låta Sveriges ambassadör i Belgien också vara Sveriges ombud i
            Nato tycker Centerpartiet är en ändamålsenlig lösning.
          </note>
          <note>
            Dagens debatt hittills, och det betänkande vi diskuterar, illustrerar
            ändå att det finns skillnader i synen på svensk säkerhetspolitik
            mellan riksdagens partier.
          </note>
          <note>
            Jag har tidigare i denna talarstol konstaterat att Centerpartiet
            och Socialdemokraterna formar en stabil mittfåra i svensk säkerhetspolitik.
            Jag välkomnar att
          </note>
          <note>
            Kristdemokraterna nu anslutit sig till denna grupp.
          </note>
          <note>
            Men på ömse sidor om denna mittfåra ser vi att övriga partier
            fjärmar sig.
          </note>
          <note>
            Sveriges medverkan i EAPR och PFF innebär inte att Sverige överger
            den militära alliansfriheten som
          </note>
          <note>
            Miljöpartiet och Vänsterpartiet nu beskyller den för.
          </note>
          <note>
            Men den betyder lika litet ett svenskt steg på vägen mot ett
            Natomedlemskap, som Folkpartiet och Moderaterna önskar. EAPR och
            PFF innebär en ökad strukturering till något som Sverige solidariskt
            ägnat sig åt i decennier: att bevara internationell fred i samverkan
            med andra.
          </note>
          <note>
            Moderater och folkpartister har bestämt sig för att
          </note>
          <note>
            Nato är vägen till, och detsamma som, en alleuropeisk säkerhetsordning.
            De ställer upp olika utvidgningsscenarier för Nato och kopplar
            ett svenskt medlemskap till andra länders säkerhetspolitiska val.
            Strategin är: Inte Nato nu, men i morgon.
          </note>
          <note>
            I fallet med EAPR och PFF kan man också se det som en symbolpolitik
            i dagens betänkande. Oavsett om det behövs eller ej skall Sverige
            utse en särskild ambassadör vid Natohögkvarteret, säger man. Jag
            kan inte låta bli att notera att i den moderata kommittémotionen
            står det att det skall vara som en markering.
          </note>
          <note>
            Den stackars ambassadören skulle alltså finnas där som en markering!
          </note>
          <note>
            Miljöpartiet och Vänsterpartiet bör allvarligt betänka i vems
            tjänst man går när man ständigt upprepar att den militära alliansfriheten
            avskaffas eller urholkas genom de samarbeten Sverige anslutit
            sig till. Enligt er urholkade EU-medlemskapet Sveriges alliansfrihet.
          </note>
          <note>
            PFF gör det tydligen också. Vi har hört er säga att
          </note>
          <note>
            Amsterdamfördraget innebär att den militära alliansfriheten blir
            en chimär, och nu säger ni att ett svenskt medlemskap i EAPR suddar
            ut gränserna mot Nato.
          </note>
          <note>
            Man kan ju fråga sig om det går att avskaffa den militära alliansfriheten
            hur många gånger som helst.
          </note>
          <note>
            Om sanningen legat ens i närheten av er verklighetsbeskrivning
            torde vi ha varit medlemmar av Nato för länge sedan. Men framför
            allt tycker jag att ni skall ställa er frågan: Vem vinner på allt
            ert ropande på vargen? Är det de som värnar Sveriges militära
            alliansfrihet eller de som önskar att vi inte skall märka den
            dagen den svenska militära alliansfriheten egentligen sätts ifråga?
          </note>
          <note>
            Herr talman! Med detta yrkar jag bifall till hemställan i utrikesutskottets
            betänkande.
          </note>
          <note type="speaker">
            Anf. 20 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Helena Nilsson undrade i vems tjänst
          </note>
          <note>
            Miljöpartiet går genom att säga att EAPR urholkar alliansfriheten
            samt att en hel del andra organisationer gör det. Jag skulle vilja
            säga att vi går i demokratins tjänst. Det är oerhört viktigt att
            vi har en demokratisk debatt om vart vi är på väg, så att vi inte
            hamnar i samma situation som vi gjorde när det gällde EU-
          </note>
          <note>
            medlemskapet. Då stod vi där och sade: Vi är ju ändå med i så
            mycket att vi måste vara med fullt ut nu också.
          </note>
          <note>
            Det är precis det man kan se tendenser till här.
          </note>
          <note>
            Man är på väg in i så mycket att det ganska snart kommer att
            inträffa att vi inte längre uppfattas av omvärlden som alliansfria.
            Därför kan vi lika gärna gå med i Nato fullt ut, precis som Moderaterna
            och
          </note>
          <note>
            Folkpartiet hävdar.
          </note>
          <note>
            Jag är förvånad över att Centerpartiet kan mena att vi skall
            klara av att vara alliansfria och samtidigt ingå i en organisation
            som har till uppgift att fatta gemensamma beslut med Nato i frågor
            som bl.a. berör politisk strategi. Vi skulle bli ett partnerland
            till Nato. Jag tror att det är väldigt svårt att uppfatta det
            som någonting annat än att man är ett partnerland. Ett partnerland
            brukar automatiskt också vara en av parterna, dvs. redan medlem
            i organisationen. Annars är det ju ingen partner till någon.
          </note>
          <note>
            Helena Nilsson tyckte tydligen att det var väldigt positivt att
            det också innebär att vi övar tillsammans och använder svenskt
            jaktflyg och svenska ubåtar i gemensamma övningar med Natoländer
            och övriga länder som ingår. Samtidigt skall vi hävda att vi skall
            vara alliansfria. I PFF-överenskommelsen fanns ingenting med om
            att vi t.ex. skulle använda svenskt jaktflyg för att få ingå.
          </note>
          <note type="speaker">
            Anf. 21 HELENA NILSSON (c) replik:
          </note>
          <note>
            Herr talman! Marianne Samuelsson säger att hon och Miljöpartiet
            går i demokratins tjänst när de tar avstånd från EAPR. Just nu
            befinner vi oss i Sveriges riksdag. De sju demokratiska partierna
            debatterar om vi skall samarbeta inom EAPR. Jag tycker att det
            just nu är höjden av demokratisk debatt. Folkets representanter
            debatterar detta. Det finns en majoritet här som säger att vi
            kan samarbeta på det här sättet med EAPR
          </note>
          <note>
            och samtidigt behålla vår militära alliansfrihet. Samarbetet
            innebär inte att vi skall ägna oss åt ömsesidiga försvarsgarantier
            eller att vi skall gå med i territorialförsvarssamarbetet. Vi
            är väldigt tydliga på den punkten, både här i talarstolen och
            i vårt utskottsbetänkande. Genom att vi är så tydliga kan vi aldrig
            bli beskyllda för att smyga in eller för att vara otydliga.
          </note>
          <note>
            Sedan har vi sagt oss vara positiva till PFF:s övningar just
            av den anledningen att vi skall kunna stå rustade den dagen vi
            praktiskt behöver utöva den krishantering och de fredsfrämjande
            insatser som vi kan göra inom ramen för PFF eller SFOR - där vi
            just nu befinner oss - och som vi tidigare gjorde i IFOR.
          </note>
          <note type="speaker">
            Anf. 22 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Det var ett intressant tydliggörande från Helena
            Nilsson. Centerpartiet menar alltså att det skall ingå svenskt
            jaktflyg och svenska ubåtar i krishanteringen i världen framöver
            och att det är därför vi numera skall vara med och samöva dem.
            Det är minst sagt en ganska lång förflyttning från det beslut
            som fattades i samband med PFF-beslutet. För demokratins skull
            - som kammaren ju är till för - var det ett klart tydliggörande
            från Centerpartiet. Jag tror att väldigt många människor kommer
            att tycka att det är mycket bra att få det här tydliggörandet.
          </note>
          <note>
            Men jag kan inte förstå att detta inte innebär en glidning när
            det gäller alliansfriheten och ett närmande till Nato och det
            försvarssamarbete som finns i
          </note>
          <note>
            Natos regi. Visserligen säger Helena Nilsson att samarbetet inte
            innebär att man ställer sig bakom en gemensam försvarsgaranti,
            men samtidigt samarbetar
          </note>
          <note>
            Sverige enligt Centerpartiet aktivt med vårt militära flyg och
            våra ubåtar tillsammans med en försvarsallians som har kärnvapen
            till sitt förfogande. Den skall uppenbarligen också ha svenskt
            jaktflyg och svenska ubåtar till sitt förfogande vid en krishantering.
            För mig är det minst sagt förvånande att få höra detta från
          </note>
          <note>
            Centerpartiet i dag.
          </note>
          <note type="speaker">
            Anf. 23 HELENA NILSSON (c) replik:
          </note>
          <note>
            Herr talman! Jag skall bara ytterligare en gång ta upp beskyllningen
            att Centerpartiet skulle stå bakom att smyga in Sverige i ett
            Natomedlemskap. Jag vill än en gång säga att samarbetet inom EAPR
            är ett samarbete med en politisk dimension där vi över huvud taget
            inte skall beröra fundamenten när det gäller territorialförsvar
            och ömsesidiga försvarsgarantier.
          </note>
          <note>
            Kan jag noggrannare tala om att detta inte berörs i det här betänkandet?
            Vi kan ha ett samarbete inom ramen för EAPR och ändå behålla vår
            militära alliansfrihet.
          </note>
          <note>
            Det är det viktiga i den här debatten.
          </note>
          <note type="speaker">
            Anf. 24 INGRID NÄSLUND (kd):
          </note>
          <note>
            Herr talman! Helena Nilsson välkomnade oss i mittfåran av svensk
            utrikes- och säkerhetspolitik. Jag tycker nog att vi har befunnit
            oss där hela tiden. Jag har inte någonting emot det välkomnandet,
            men jag tycker att den kristdemokratiska uppfattningen när det
            gäller de här frågorna mycket väl stämmer överens med det man
            kan kalla mittfåran av svensk säkerhetspolitik.
          </note>
          <note>
            När det gäller Sveriges säkerhetspolitik nämns det i betänkandet
            att vårt säkerhetspolitiska mål i alla lägen och i former som
            vi själva väljer är att trygga en handlingsfrihet att som enskild
            nation och i samverkan kunna utveckla vårt samhälle.
          </note>
          <note>
            Den säkerhetspolitiken ställer vi upp på. Jag tycker att just
            när vi talar om en anslutning till EAPR, om huruvida den är befogad
            eller inte, passar den här beskrivningen verkligen bra. Den talar
            om att vi själva väljer. Det har vi hört här av flera talare.
            Det är inte fråga om en låsning som gör att vi har valt att i
            alla lägen göra som de andra som är med i EAPR
          </note>
          <note>
            kommer att göra. Det är helt klart. Beskrivningen talar också
            om att vi i de former vi själva väljer som enskild nation skall
            kunna fatta beslut, men vi skall också kunna göra det i samverkan
            med andra.
          </note>
          <note>
            Därför ställer vi upp på att vi nu tar det här steget.
          </note>
          <note>
            Vi tycker att det är bra. Vi har från svensk sida redan efterlyst
            att när vi deltar i olika fredsbevarande och fredsfrämjande insatser
            skall vi också kunna ha ett större inflytande redan i planeringsskedet.
            Vi upplever att det är just detta som sker genom ett närmare samarbete,
            inte bara med Nato, utan också med de länder som är med i PFF-samarbetet.
            Som vi hörde tidigare är det ett mycket stort antal länder i Europa.
          </note>
          <note>
            Därför menar vi att det här bidrar till att vi bättre skall kunna
            göra en insats tillsammans med andra när detta krävs i form av
            fredsbevarande och fredsfrämjande insatser.
          </note>
          <note>
            Vi anser också att detta inte betyder att vi har lämnat vår alliansfrihet.
            Vårt deltagande i fredsbevarande och fredsfrämjande insatser går
            ju långt tillbaka i tiden. Ett sådant deltagande har vi haft på
            olika platser på vår jord. Att det nu är Europa som på ett särskilt
            sätt är aktuellt gör det inte mindre angeläget att det är välplanerat.
          </note>
          <note>
            Jag vill också säga att jag skulle se det som en stor fördel
            om vi kom fram till att vi även hade större möjligheter att vara
            väl förberedda när det gäller insatser i andra delar av vår värld.
            Jag såg det själv som en stor nackdel att vi inte hade en beredskap
            som gjorde att vi utan vidare skulle ha kunnat vara med om det
            hade blivit aktuellt med en fredsbevarande insats i Zaire. Jag
            efterlyste det vid den tidpunkten.
          </note>
          <note>
            Jag ser det som ett ganska stort problem att man på många håll
            i vår värld när en insats krävs inte har den tillräckliga förberedelsen.
            Man har inte heller de samverkansformer som gör att man vet vem
            som lämpligen skall vara med och ställa upp. Jag tycker att i
            stället skulle man se det som en stor fördel om denna typ av samverkans-
            och planeringsformer kunde utvecklas också i andra delar av vår
            värld. Jag vill alltså vidga begreppet.
          </note>
          <note>
            Det verkar finnas en önskan hos en del partier som kan uttryckas
            med namnet på en gammal musikal:
          </note>
          <note>
            Stoppa världen, vi vill av! Det är faktiskt så att allting befinner
            sig i rörelse. Utvecklingen befinner sig i rörelse. Det kan vi
            inte göra någonting åt. Därför vet vi inte exakt ens vad en organisationsform
            kommer att innebära litet längre fram. Men därför förbehåller
            vi oss rätten att i alla lägen ta ställning till de samarbetsformer
            vi skall ha. Det betyder också att samarbetsformer kan förändras
            framöver.
          </note>
          <note>
            Vi har inga reservationer. Vi hade en motion där vi framförde
            en del synpunkter och några krav. Men vi tycker att de har blivit
            ganska väl tillgodosedda. Vi tog bl.a. upp frågan om att vi skulle
            vilja ha en årlig redogörelse. I stället har det lyfts fram att
            inga större förändringar skall ske utan att det förekommer någon
            typ av samråd.
          </note>
          <note>
            Jag skulle vilja påpeka att vi upplever det som väsentligt att
            samråd förekommer hela tiden under resans gång även om förändringarna
            inte är dramatiska.
          </note>
          <note>
            Det är ju viktigt att vi inte heller har glidande förändringar
            så att vi sedan ser att det har skett en större förändring än
            vi kanske hade räknat med. Så jag välkomnar det man uttrycker
            om att vi skall finna någon form av samråd för riksdag och regering
            i de här viktiga frågorna.
          </note>
          <note>
            Vi har också påpekat, vilket jag menar är väldigt viktigt, att
            det civila samarbetet och det humanitära samarbetet skall vara
            en viktig del av EAPR-
          </note>
          <note>
            samarbetet. Vi har från svensk sida visat en stark vilja t.ex.
            att ställa polis till förfogande och att ställa räddningstjänstens
            resurser till förfogande i olika krislägen. Vi tycker det är väldigt
            bra att man håller på att utveckla detta, att man studerar hur
            vi ytterligare skall kunna förstärka sådana svenska insatser.
            Jag tror att vi har mycket att bidra med i det här fallet. Jag
            yrkar alltså bifall till betänkandet.
          </note>
          <note>
            Anf. 25 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Jag ser tre viktiga skäl till varför
          </note>
          <note>
            Sverige skall vara en aktiv deltagare i det euroatlantiska partnerskapsrådet,
            EAPR, och i det fördjupade samarbetet inom Partnerskap för fred.
          </note>
          <note>
            För det första: Vi behöver i Europa utveckla den gemensamma förmågan
            till krishantering. Konflikten i det forna Jugoslavien har visat
            på behovet av att snabbt vara på plats med relevanta militära
            fredsfrämjande insatser efter beslut av FN eller Organisationen
            för säkerhet och samarbete i Europa, OSSE.
          </note>
          <note>
            För det andra: Den svenska regeringen har ambitionen att aktivt
            vara med i den process som skall bygga det nya Europa. I Partnerskapsrådet
            samverkar alla Europas stater över gamla skiljelinjer i ett praktiskt
            samarbete.
          </note>
          <note>
            För det tredje: Vi skall dela med oss av svenska erfarenheter
            av militär krishantering och även demokratisk kontroll av totalförsvaret.
            Samarbetet sker inom områden på vilka vi har lång och god erfarenhet.
          </note>
          <note>
            Herr talman! I dagens Europa kan och måste vi söka säkerhet,
            inte mot varandra, utan med varandra.
          </note>
          <note>
            Målet för oss är en alleuropeisk säkerhetsordning.
          </note>
          <note>
            Genom att stärka och fördjupa demokratin, genom att mer och mer
            fläta samman länder och folk och genom att stärka gemensamma normer
            och institutioner för att hantera intressemotsättningar kan vi
            närma oss målet - en alleuropeisk säkerhetsordning.
          </note>
          <note>
            EU och dess östutvidgning är för mig en huvudväg. Grundtanken
            med EU - att genom samarbete skapa fred och utveckling - måste
            omfatta hela Europa.
          </note>
          <note>
            OSSE är den centrala alleuropeiska säkerhetsfrämjande institutionen.
            Dess främsta uppgift i dag är att förhindra väpnade konflikter,
            hantera kriser samt bidra till europeisk rustningskontroll och
            nedrustning.
          </note>
          <note>
            Alla samarbetsstrukturer i Europa - EU, Europarådet, Nato och
            OSSE - har sin roll att fylla i det dynamiska europeiska samarbetet.
            Vi kan och skall lösa alltfler uppgifter tillsammans och ta ett
            kollektivt ansvar för säkerheten i hela Europa.
          </note>
          <note>
            Det sker främst genom att i ett förebyggande arbete söka förhindra
            att väpnade konflikter uppstår. Men vi behöver också stärka vår
            förmåga att genomföra fredsfrämjande insatser på mandat från FN
            eller
          </note>
          <note>
            OSSE. Det gäller inte minst när konflikter bryter ut inom stater.
            Det är där vi i dag främst finner de militära säkerhetshoten.
          </note>
          <note>
            Konflikten i Bosnien har ytterligare understrukit behovet av
            att snabbt finnas på plats - för att undvika att fientligheterna
            trappas upp och för att begränsa civilbefolkningens lidande. Men
            detta låter sig inte göras om vi väntar med att planera för en
            insats till dess att konflikten brutit ut.
          </note>
          <note>
            Därför skall vi vara förberedda. Vi skall planera för hur vi
            bäst kan möta utmaningarna vad gäller militär krishantering. Svenskt
            deltagande fordrar självklart också svenskt inflytande. Härom
            var för övrigt Marianne Samuelsson och jag överens när vi tidigare
            diskuterade detta i riksdagen. Då var det viktigt med ett svenskt
            inflytande när vi skulle delta i operationer av typen IFOR. Detta
            tog också Urban
          </note>
          <note>
            Ahlin upp för en stund sedan. Nu har Miljöpartiet tydligen ändrat
            uppfattning i den frågan, och det är för mig obegripligt.
          </note>
          <note>
            Det svenska deltagandet i Partnerskapsrådet har ingenting att
            göra med territorialförsvar eller ömsesidiga säkerhetsgarantier.
            Försvaret av Sverige sköter vi själva. Vi kan som militärt alliansfritt
            land aldrig lämna säkerhetsgarantier åt andra. Men det är en helt
            annat sak när vi solidariskt ställer upp för att - på
          </note>
          <note>
            FN:s uppdrag - bevara internationell fred. Det gör vi självfallet
            i nära samarbete med andra. Därför tycker jag att reservationerna
            från Miljöpartiet och Vänsterpartiet är ogrundade.
          </note>
          <note>
            Jag tycker också att det är något oroande när
          </note>
          <note>
            Miljöpartiets och Vänsterpartiets representanter i utrikesutskottet
            inte kan skilja mellan å ena sidan territorialförsvar och säkerhets-
            och försvarsgarantier, å andra sida samverkan för att genomföra
            fredsfrämjande operationer på FN- och OSSE-mandat. Om ni inte
            kan göra denna tydliga åtskillnad, hoppas jag verkligen att ni
            aldrig får något större inflytande, eftersom det skulle leda till
            mycket stora komplikationer.
          </note>
          <note>
            Herr talman! Samarbetet i Euroatlantiska partnerskapsrådet är
            en del av ett förändrat Nato, ett Nato som håller på att förändra
            sig från att uteslutande vara inriktat på försvar av sina medlemmar
            mot det tidigare sovjetiska hotet till dagens strävan att också
            bidra till hela Europas säkerhet och att i samverkan och öppenhet
            möta nya hot mot säkerheten.
          </note>
          <note>
            Det är i Partnerskapsrådet som det nya Nato kan ta form. Det
            här är en struktur för att överbrygga skiljelinjer och minska
            betydelsen av olika säkerhetspolitiska val mellan Natomedlemmar
            och icke Natomedlemmar - må icke-medlemmarna vara kandidater eller
            ej. Genom att delta i Partnerskapsrådet kan Sverige bidra till
            ett säkrare Europa. Då stärks självklart också vår egen säkerhet.
          </note>
          <note>
            Men det här innebär på intet sätt att vår militära alliansfrihet
            träds förnär. Vår militära alliansfrihet består. Det är en hållning
            som har starkt stöd hos en svensk allmänhet och här i riksdagen.
            Det är den väg som bäst tjänat vårt lands intressen tidigare,
            och det kommer den alltfort att göra, samtidigt som den ger oss
            de bästa förutsättningarna att aktivt bidra till en fredlig utveckling
            såväl i vår del av världen som globalt. Men självfallet är alliansfriheten
            ett medel. Den är inget mål i sig.
          </note>
          <note>
            Vi välkomnar i detta sammanhang de förändringar som pågår mot
            ett nyare Nato och att det gamla Nato på det viset något sjunker
            undan, men vi kan inte med det säga att Nato nu plötsligt har
            blivit en helt annan organisation. Nato är ju kvar som en organisation
            för gemensamt försvar för de samverkande staterna. Det skall vi
            respektera, och det är något som vi inte skall vara med i. Så
            enkelt är det. Men det som vi talar om i dag, samverkan inom Partnerskap
            för fred, är faktiskt något helt annat.
          </note>
          <note>
            Nu tycks det som om inte bara Vänsterpartiet och
          </note>
          <note>
            Miljöpartiet skiljer ut sig i sin negativa syn på denna samverkan.
            Också Moderaterna och Folkpartiet skiljer ut sig, men på ett annat
            sätt. De tycks vilja att
          </note>
          <note>
            Sverige skall bli medlem av försvarsalliansen Nato;
          </note>
          <note>
            inte nu men i den nära framtiden.
          </note>
          <note>
            Jag tror att det är olika motiv som driver Folkpartiet och Moderaterna.
            Hos Folkpartiet skymtar en, tycker jag, väl optimistisk för att
            inte säga blåögd syn på Natos förändring. Folkpartiets önskan
            om att Nato skall förändras är så stark att man redan i dag är
            beredd att inteckna den önskade förändringen för Sveriges del.
            Hos Moderaterna handlar Natoargumenteringen mer om att utgöra
            en hävstång för den hos
          </note>
          <note>
            Moderaterna ständigt förekommande önskan om att öka försvarsutgifterna,
            oavsett utvecklingen i vår omvärld.
          </note>
          <note>
            För oss socialdemokrater och för regeringens del handlar vägen
            mot ett säkrare Europa om att ge ett konstruktivt bidrag till
            allt det säkerhetsskapande arbete som nu pågår. Vi vill att Sverige
            skall delta aktivt i det här spännande arbetet, och vi vill göra
            det utifrån en bevarad svensk alliansfrihet.
          </note>
          <note type="speaker">
            Anf. 26 LENNART ROHDIN (fp) replik:
          </note>
          <note>
            Herr talman! Detta är en intressant debatt om mittfåran i de
            här frågorna. Om mittfåran förflyttar sig vet man aldrig när man
            hamnar i den. Nu verkar vi ju vara ganska många i den. Utrikesministern
            pekade väl litet grand på skillnaden mellan Folkpartiet och Socialdemokraterna
            i den här frågan. Vi uttalar oss - och har också tidigare gjort
            det - om vad vi kan tänka oss för utveckling även för Sveriges
            del om utvecklingen går åt rätt håll. Mittfårans förflyttning
            visar att Socialdemokraterna tar ställning till de frågorna när
            utvecklingen är där. Vi vågar uttala oss om den i förväg.
          </note>
          <note>
            Det är kanske en attitydskillnad, men jag tror att dagens godartade
            säkerhetspolitiska läge i Europa möjliggör en större öppenhet
            i den debatten.
          </note>
          <note>
            Om vi är överens, utrikesministern, om respekten för varje stats
            rätt att göra sitt eget säkerhetspolitiska val och konstaterar
            att de tre baltiska staterna har ansökt om Natomedlemskap, tror
            jag att regeringen är överens med oss om att detta inte utgör
            något hot mot någon stats säkerhet. Om ett Natomedlemskap för
            de baltiska staterna skulle vara stabiliserande för vårt närområde,
            är det också i svenskt intresse. Det tycker
          </note>
          <note>
            Folkpartiet, och av medierna att döma tycks det finnas regeringskolleger
            till utrikesministern som kan dela den uppfattningen. Det är möjligen
            övertolkat men ligger ändå rätt nära till hands.
          </note>
          <note>
            Jag tycker att vi i dagens säkerhetspolitiska läge i
          </note>
          <note>
            Europa inte behöver vara så räddhågade. Om vi tycker att det
            ligger i svenskt intresse med ett baltiskt
          </note>
          <note>
            Natomedlemskap, skall vi också våga uttala det. Jag vill till
            utrikesministern ställa frågan: Varför skall vi vara så räddhågade
            för att uttala oss om det som ligger i svenskt intresse? Det skulle
            dessutom gagna de baltiska staterna.
          </note>
          <note>
            Anf. 27 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Vad gäller de baltiska staternas önskemål om att
            gå med i de europeiska strukturerna har vi uttalat oss många gånger.
            Vi är med i EU. Där kan vi aktivt verka för att de länder som
            ansöker också skall bli med i EU. Vi är inte med i Nato och vi
            uttalar oss inte specifikt vad gäller själva den processen.
          </note>
          <note>
            Däremot har vi naturligtvis en principiell syn, nämligen att
            varje land har rätt att ta sitt eget beslut om sitt säkerhetspolitiska
            vägval. Där respekterar vi de baltiska ländernas beslut, liksom
            vi utgår från att de och alla andra respekterar oss.
          </note>
          <note>
            På något vis var kontentan i Lennart Rohdins anförande en fråga
            om vi inte borde vara överens om att det som är i svenskt intresse
            skall vi vara för. Det kan vi hålla med om.
          </note>
          <note type="speaker">
            Anf. 28 LENNART ROHDIN (fp) replik:
          </note>
          <note>
            Herr talman! Utrikesministerns senaste konstaterande är förmodligen
            så långt jag kan komma i den här debatten. För övrigt ser jag
            fram emot den fortsatta förändringen av mittfårans placering.
          </note>
          <note>
            Vi är ju inte med i Nato och ingen av oss förespråkar att vi
            skall söka medlemskap där. Men om utrikesministern verkligen menar
            att vi därför inte skall uttala oss, kan jag bara konstatera att
            det i regeringens skrivelse om EAPR och det fördjupade PFF-
          </note>
          <note>
            samarbetet står att regeringen anser att utvidgningen av EU och
            utvidgningsprocessen inom Nato är positiva inslag i skapandet
            av en alleuropeisk säkerhetsordning. Då måste det väl vara positivt
            även med de enskilda stater som vill vara med i detta, framför
            allt om de utgör våra grannstater och är en viktig del för
          </note>
          <note>
            Sveriges säkerhet.
          </note>
          <note>
            Anf. 29 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Det gäller nog att hålla ordning på begreppen. Alleuropeisk
            säkerhetsordning är inte samma sak som Natoutvidgning.
          </note>
          <note>
            I Natoutvidgningen ligger både risker och möjligheter, men det
            finns inget automatiskt positivt i Natoutvidgningen. Man måste
            naturligtvis bedöma hur den här processen förlöper. Det viktigaste
            vi har att se till är att processen med Natos utvidgning till
            fler medlemmar inte skadar den positiva dynamik som i dag finns
            i Europa när det gäller säkerhetssamarbete.
          </note>
          <note type="speaker">
            Anf. 30 GÖRAN LENNMARKER (m) replik:
          </note>
          <note>
            Herr talman! Utrikesministern gjorde ett litet märkligt utfall
            alldeles på slutet när hon försökte tolka motiven för våra förslag
            och våra synpunkter vad gäller Nato och Natos roll. Självklart
            är det alldeles centrala i vår positiva syn på Natoprocessen att
            Nato är helt avgörande för möjligheterna att klara två av de europeiska
            centrala säkerhetsproblemen - dels Bosnien, dels integrationen
            av både Rysslands grannländer och Ryssland självt i det gemensamma
            europeiska och västliga samarbetet. Där har Nato en mycket central
            roll. Det är svårt att se hur en sådan integration också av Ryssland
            skulle kunna ske under trygga former utan ett Nato och utan ett
            starkt amerikanskt deltagande i den europeiska kontinentens säkerhet.
            Det är det alldeles centrala motivet.
          </note>
          <note>
            Debatten om mittfåran är litet lustig. Det här betänkandet var
            ju ursprungligen ganska enhälligt. Men sedan kom det väl en order
            uppifrån som gjorde att
          </note>
          <note>
            Socialdemokraterna i slutändan ville avstyrka de moderata kraven
            - och även Folkpartiets, tror jag - i stället för att besvara
            dem, som vi under de gångna åren brukat göra när vi har diskuterat
            säkerhetspolitiken i Sverige. Kanske är det valåret som spökar.
          </note>
          <note>
            Slutligen har jag en fråga till utrikesministern som hon säkert
            förväntar sig. Jag har ställt frågan många gånger och även Lennart
            Rohdin har ställt den: Är det ändå inte riktigt och viktigt att
            Sverige nu, inte minst inför president Jeltsins besök, uttalar
            sin positiva syn på Natoprocessen och de baltiska ländernas Natomedlemskap
            för att därmed tydligt och klart till Ryssland skicka den väldigt
            viktiga signalen att Sverige har en åsikt i frågan och att vi
            ser positivt på detta?
          </note>
          <note>
            Anf. 31 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Vi kommer naturligtvis att använda president Jeltsins
            statsbesök till att tala om våra grannländers situation och om
            samarbetet mellan
          </note>
          <note>
            Ryssland och de baltiska staterna. Det är alla samhällsområden
            som vi då kommer att ta upp, naturligtvis även det som har med
            säkerhetspolitiskt samarbete att göra. Vi kommer där, liksom tidigare,
            att klargöra att vi respekterar de baltiska staternas rätt till
            ett eget säkerhetspolitiska vägval och att vi utgår från att också
            Ryssland skall göra det.
          </note>
          <note>
            Moderaterna tycks driva linjen att man automatiskt skall vara
            positiv till ett större Nato, ett Nato med fler medlemmar. Jag
            tycker verkligen att det är att se saken alldeles för enkelt.
            Från svensk synpunkt finns det faktiskt också negativa ting i
            den här utvecklingen. Det är alltså inte bara fråga om positiva
            ting. Man kan inte ensidigt se detta från sökarländernas synpunkt.
            Därför har vi betonat att det är hur
          </note>
          <note>
            Natoprocessen går till, hur den hanteras av Nato, som vi måste
            följa, bedöma och reagera på. Det viktigaste är då att den positiva
            säkerhetspolitiska dynamiken i
          </note>
          <note>
            Europa inte går förlorad under den här processen.
          </note>
          <note>
            Det är inte så, som Moderaterna säger, att man automatiskt skall
            säga ja till Natoutvidgningen utan att egentligen göra en analys
            utifrån svenska intressen och utifrån ett helhetsperspektiv vad
            gäller Europa.
          </note>
          <note type="speaker">
            Anf. 32 GÖRAN LENNMARKER (m) replik:
          </note>
          <note>
            Herr talman! Det alldeles centrala i vår analys är att Natos
            utvidgningsprocess är bra för Rysslands grannländer och för Ryssland
            självt därför att det är mycket viktigt att skapa en förtroendefull
            samverkan över de gränserna. En förtroendeklyfta, en klyfta av
            rädsla, kan inte leva kvar i Europa mellan Rysslands grannländer
            och Ryssland självt. Det är den alldeles centrala delen. Här har
            Nato sin alldeles viktiga uppgift, inte minst i norra Europa.
            Därför bidrar det till att stärka säkerheten för oss alla kring
            Östersjön.
          </note>
          <note>
            Det är också viktigt att i resonemangen med president Jeltsin
            ta upp det här och säga att Sverige ser positivt på detta och
            att vi gör denna värdering av det utvidgade Natosamarbetet. Om
            vi inte gör det, framstår det som att vi inte har en uppfattning
            i frågor som för norra Europas säkerhet är alldeles avgörande.
          </note>
          <note>
            Sverige kan inte bara passa och säga att det här inte angår oss,
            att vi inte har någon djupare synpunkt;
          </note>
          <note>
            detta utöver det självklara att varje land har rätt att ta ställning.
            Det är alldeles självklart. Men att därutöver inte ha en uppfattning
            om värdet av detta tror jag vore ett misstag. Det gäller att använda
            inte minst president
          </note>
          <note>
            Jeltsins besök. Det finns också starka krafter i Ryssland som
            ser positivt på Natoutvidgningen just därför att man ser detta
            som en möjlighet för Ryssland att komma in i samarbetet. Det kan
            man komma in i bara under förutsättning att man gör det tillsammans
            med sina grannländer, utan spänningar i detta.
          </note>
          <note>
            En parallell är ju Västtysklands integration efter kriget, då
            samma fruktan och spänningar låg kvar, men det hanterades på ett
            skickligt sätt.
          </note>
          <note>
            Anf. 33 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Processen vad gäller Natoutvidgningen är en mycket
            ömtålig fråga. Det har inte minst
          </note>
          <note>
            Nato självt visat, genom hur man har satt upp kriterier för processen
            och hur man inom ramen för den processen har tillskapat inte bara
            det organ som riksdagsdebatten i dag handlar om, dvs. det euroatlantiska
            partnerskapsrådet, utan också ett speciellt organ för samråd just
            med Ryssland. Det går alltså inte bara att med automatik säga
            att Natoutvidgningen är bra och att Ryssland skall förstå det.
            Inte ens Nato självt argumenterar så enkelt. Det är många hänsyn
            som man behöver ta.
          </note>
          <note>
            Jag måste konstatera att det i den delen är en stor klyfta mellan
            moderaterna och oss. Vi kan inte automatiskt applådera ett större
            Nato. Vi måste bedöma steg för steg vad det här står för, om vi
            skall göra en vettig bedömning från svensk utgångspunkt.
          </note>
          <note type="speaker">
            Anf. 34 BENGT HURTIG (v) replik:
          </note>
          <note>
            Herr talman! När Sovjetunionen upplöstes och det kalla kriget
            var över fick man ibland i denna kammare ett intryck av att neutralitet
            och alliansfrihet var överspelade, att det inte fanns någon orsak
            att upprätthålla den politiken i Sverige. Jag tycker att det har
            skett en viss tillnyktring på den punkten. Vi ser att stormaktsmotsättningar
            dyker upp då och då, som på Balkan, i
          </note>
          <note>
            Irak, Mellanöstern och Kaukasien.
          </note>
          <note>
            EAPR- och PFF-samarbetet ses ju som viktiga delar i skapandet
            av en alleuropeisk säkerhetsordning.
          </note>
          <note>
            Jag kan inte för min del utesluta kärnvapenpolitiken från den
            alleuropeiska säkerhetsordningen. En kraftig reducering av kärnvapnen
            och ett kärnvapenförbud skulle vara ett medel för att förbättra
            säkerhetssituationen i Europa på lång sikt. I somras ställde sig
          </note>
          <note>
            OSSE:s parlamentariska församling bakom förslaget om en kärnvapenfri
            korridor i Europa. I en sådan korridor skulle naturligtvis en
            kärnvapenfri zon i
          </note>
          <note>
            Norden ingå.
          </note>
          <note>
            Är regeringen beredd att verka för att Nato och
          </note>
          <note>
            Ryssland i sina överläggningar inom ramen för det råd man nu
            har skapat tar upp diskussioner om en reducering av och ett förbud
            mot kärnvapen i Europa, t.ex. genom att skapa en kärnvapenfri
            korridor?
          </note>
          <note>
            Anf. 35 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! På kärnvapenområdet har Sverige en god tradition
            av att vara mycket aktivt. Vi är också respekterade för detta
            världen över. Vad det handlar om är att ständigt finna nya vägar
            för att reducera antalet kärnvapen i världen, för att komma till
            en kärnvapenfri värld. Det arbetet fortsätter vi aktivt med.
          </note>
          <note>
            Det har i och för sig ingenting med Nato och Natoutvidgningen
            att göra just nu. Frågan är mer global, och det är på det globala
            området man skall hantera den. Zoner kan också vara inbegripna
            i detta arbete.
          </note>
          <note>
            Det har varit bra i många andra delar av världen och borde inte
            vara helt omöjligt i Europa, även om det är mycket mer komplicerat
            i Europa. Man får arbeta med det från den utgångspunkten.
          </note>
          <note>
            Jag vill då säga till Bengt Hurtig att dagens diskussion handlar
            om fredsfrämjande insatser. Det är vårt deltagande i Euroatlantiska
            partnerskapsrådet som dagens diskussion handlar om. Det har inte
            någonting som helst med kärnvapen att göra. Fredsfrämjande insatser
            på mandat av FN och OSSE kommer inte i närheten av det yttersta
            avskräckningsmedel som försvarsalliansen Nato har, nämligen kärnvapen.
          </note>
          <note type="speaker">
            Anf. 36 BENGT HURTIG (v) replik:
          </note>
          <note>
            Herr talman! Kärnvapnen har ingenting med Natoutvidgningen att
            göra, säger utrikesministern. Men det är naturligtvis så, som
            Nato har slagit fast flera gånger, att de nya medlemsstaterna
            skall godkänna
          </note>
          <note>
            Natos kärnvapenstrategi. Det är väl ingen som behöver hyckla
            om det. Därför är det nödvändigt att med kraft driva det som den
            internationella domstolen i
          </note>
          <note>
            Haag har lagt fast, nämligen att användningen av kärnvapen är
            förbjuden enligt internationell humanitär lag. Dit har Nato naturligtvis
            inte kommit än.
          </note>
          <note>
            Vad är Sveriges syn på utlåtandet från den internationella domstolen
            i Haag?
          </note>
          <note>
            Anf. 37 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Som jag sade är Sverige mycket aktivt vad gäller
            kärnvapennedrustning. Vi har också använt oss av Haagdomstolens
            utslag i FN-
          </note>
          <note>
            sammanhang, där det hör hemma. Jag kan försäkra
          </note>
          <note>
            Bengt Hurtig att vi kommer att fortsätta att vara mycket aktiva
            vad gäller kärnvapennedrustning, så att vi kommer till en situation
            med en kärnvapenfri värld.
          </note>
          <note>
            Men i dag handlar det om fredsbevarande och fredsfrämjande insatser,
            och det har ingenting med kärnvapen att göra.
          </note>
          <note type="speaker">
            Anf. 38 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Först vill jag poängtera för utrikesministern, eftersom
            hon tog upp frågan, att Miljöpartiet anser att det är viktigt
            att vara med och ta ansvar för fred och fredsbevarande insatser.
            Vi har också varit positiva till och ställt oss bakom insatserna
            i Ifor och Sfor, just därför att vi anser att de var nödvändiga
            i det skedet. Men vi anser också att det för varje insats behövs
            ett nytt beslut i riksdagen. Vi anser inte att man behöver vara
            med i en permanent organisation för att ha insyn och påverkansmöjligheter.
            Det är väl där som skiljelinjen går i dag när det gäller beslutet
            om EAPR och medlemskapet i detta.
          </note>
          <note>
            Jag har några frågor till utrikesministern när det gäller var
            EAPR befinner sig och vart det är på väg.
          </note>
          <note>
            Det står i betänkandet att EAPR befinner sig i ett utvecklingsskede,
            och utskottet utvecklar vidare vad det kan innebära. Man säger
            att det skall vara en politisk samverkan och att det finns andra
            ämnesområden som det här rådet kan samverka kring, bl.a. kärnsäkerhet
            och försvarsmaterielsamarbete. Det är en mängd nya frågor som
            kan dyka upp på bordet, och då skall man ha möjligheter att fatta
            politiska beslut på mötena.
          </note>
          <note>
            Det innebär naturligtvis att det för riksdagen inte finns särskilt
            mycket av insyn och möjligheter att påverka, eftersom vi inte
            har den direktkontakten, såvitt jag kan uppfatta detta betänkande
            rätt. Jag vill att utrikesministern utvecklar detta.
          </note>
          <note>
            Anf. 39 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Om det är så att Marianne Samuelsson har missförstått
            besluten vad gäller fredsbevarande operationer vill jag klargöra
            dessa.
          </note>
          <note>
            Så snart det handlar om att Sverige skall sända ut svenska soldater
            i en fredsfrämjande operation kommer vi naturligtvis att förelägga
            riksdagen det beslutet. Det är alldeles självklart. Vår samverkan
            inom
          </note>
          <note>
            Euroatlantiska partnerskapsrådet har över huvud taget ingenting
            med det att göra. De övningar som genomförs tillsammans med Partnerskap
            för fred är vi också mycket intresserade av att kontinuerligt
            informera riksdagen om. Vi kan göra det i utrikesutskottet och
            i försvarsutskottet. Så sker för övrigt redan.
          </note>
          <note>
            Det som Marianne Samuelsson har missat, vilket är själva poängen,
            är att förutsättningen för att de operationer som vi måste göra
            tillsammans skall bli bra är att vi måste förbereda oss, samordna
            oss och ha insyn i planeringen. Detta framhöll Marianne Samuelsson
            med emfas när vi diskuterade frågan den
          </note>
          <note>
            15 december 1995. Om Marianne Samuelsson vill läsa det står det
            i protokollet på s. 10 att det var så viktigt att så skedde. Nu
            har vi ett organ för detta, och då vill Marianne Samuelsson inte
            att vi skall vara med.
          </note>
          <note>
            Att vara partnerland till Nato tycks vara enormt oroande för
            Marianne Samuelsson. Men kom då ihåg att vi i det här samarbetet
            är partnerland till Ryssland, de baltiska länderna, Finland och
            Schweiz. Är det lika farligt, Marianne Samuelsson?
          </note>
          <note type="speaker">
            Anf. 40 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Det är oerhört viktigt att få klarhet i var regeringen
            står och vart regeringen är på väg när det gäller Nato.
          </note>
          <note>
            Utrikesministern sade i sitt anförande att det var så viktigt
            att poängtera det nya Nato, men i det nya Nato finns ju de gamla
            stadgarna kvar i 5 §. Det innebär också att man har kärnvapen
            till sitt förfogande. Jag är mycket förvånad över den snabba utveckling
            som detta samarbete har haft när det för regeringen gäller att
            vara med i alla möjliga forum utan att ordentligt kunna redogöra
            för konsekvenserna och trovärdigheten i fråga om alliansfriheten.
            Vi har ju faktiskt fattat beslut i Sveriges riksdag om att vi
            skall bevara vår alliansfrihet. Som jag ser det står det i motsatsförhållande
            till medlemskap i alla dessa organisationer, som innebär ett tätt
            militärpolitiskt samarbete. Det inkluderar också WEAG, vars konsekvenser
            jag också gärna vill ha förklarade.
          </note>
          <note>
            Jag tycker inte att jag har fått svar på mina frågor, utan jag
            har fått undanflykter i form av det positiva i att vi måste vara
            med och samverka. Vi kan vara med och samverka överallt. Men är
            det vårt politiska mål när vi har beslutat om alliansfrihet? Hur
            blir trovärdigheten internationellt för den svenska alliansfriheten
            när vi hela tiden gradvis förflyttar fötterna mot ett mer organiserat
            samarbete i alla dessa forum under olika förkortningsbeteckningar,
            vilka jag tror av svenska folket i dag uppfattas som ganska så
            förvirrande?
          </note>
          <note>
            Anf. 41 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Trots en utveckling i Europa som är mycket positiv
            vad gäller samarbete, vill Miljöpartiet att vi i Sverige skall
            väva en kokong omkring vårt land, att vi skall förpuppa oss och
            utestänga oss från samarbete vad gäller samverkan för kollektivt
            ansvar för säkerheten Europa och att vi inte skall utnyttja
          </note>
          <note>
            EU:s möjligheter. Miljöpartiet är verkligen isolationismens förespråkare.
          </note>
          <note>
            Miljöpartiets företrädare säger att om vi deltar tillsammans
            med andra för att stärka säkerheten i Europa i fredsfrämjande
            förberedelser så skadar vi alliansfriheten - omvärlden uppfattar
            oss som icke-alliansfria.
          </note>
          <note>
            Jag vet att Marianne Samuelsson inte har rätt till ytterligare
            replik, men det går bra att begära ordet en gång till. Nämn då
            ett enda land, Marianne Samuelsson, som har hävdat att alliansfriheten
            skadas av att vi deltar tillsammans med Ryssland, tillsammans
            med alliansfria länder och tillsammans med Natoländer inom det
            europeiska partnerskapsrådet! Jag tror dessvärre att det bara
            är inom Miljöpartiet som den där skadan har upptäckts, och den
            finns inte.
          </note>
          <note type="speaker">
            Anf. 42 INGRID NÄSLUND (kd) replik:
          </note>
          <note>
            Herr talman! Först vill jag säga att precis som vi inte vill
            dra upp några onödiga skiljelinjer i vårt samarbete med hela Europa,
            tror jag att vi inte heller skall försöka att dra upp onödiga
            skiljelinjer mellan de olika partierna i riksdagen. Det är ju
            helt tydligt att det finns olika åsikter, men jag tycker inte
            att vi skall förstora dem utan i stället sträva efter ökad förståelse
            när det gäller så här viktiga säkerhetspolitiska frågor.
          </note>
          <note>
            Jag har en fråga till utrikesministern med anledning av en diskussion
            som vi hade i Nordiska rådet för ett par år sedan. Diskussionen
            handlade om ett eventuellt engagemang och om FN skulle begära
            det när det gällde östra Zaire. Den norske utrikesministern talade
            då om en eventuell beredskapsstyrka av nordisk karaktär, som snabbt
            skulle kunna rycka ut när det begärdes från FN:s eller OSSE:s
            sida. Jag undrar vad som har hänt med dessa planer. Detta är ju
            någonting som skulle kunna lämpa sig väl för samarbetet inom EAPR,
            då det visar på att vi inte har några låsningar utan kan samarbeta
            med ett Natoland liksom med länder som inte är Natoanslutna.
          </note>
          <note>
            Anf. 43 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Ingrid Näslund har alldeles rätt när hon påpekar
            att det inte bara är inom Partnerskap för fred och Euroatlantiska
            partnerskapsrådet som vi förbereder oss för gemensamma insatser
            vad gäller fredsfrämjande verksamhet. Där är ju FN-paraplyet väldigt
            viktigt. Vi arbetar aktivt för att också FN skall ha snabbinsatsstyrka
            och att det skall finnas ett högkvarter i FN som skall sköta hanteringen
            på ett bra sätt. Vi har också ett nordiskt samarbete kring fredsfrämjande
            verksamhet, speciellt mellan de nordiska försvarsministrarna.
            Eftersom försvarsministern har begärt ordet, tror jag att han
            gärna vill lägga ut texten något mer i frågan.
          </note>
          <note>
            Jag vill bara peka på att vi på många olika områden kan göra
            fredsfrämjande operationer: genom FN,
          </note>
          <note>
            OSSE, Partnerskap för fred och genom EU i samverkan med Västeuropeiska
            unionen. Detta är ett uttryck för att vi nu är beredda att göra
            mer för den kollektiva säkerheten, inte bara i Europa utan i världen.
          </note>
          <note type="speaker">
            Anf. 44 INGRID NÄSLUND (kd) replik:
          </note>
          <note>
            Herr talman! Vi har ju talat väldigt mycket om att det är viktigt
            att agera på ett tidigt stadium för att undvika att konflikter
            utvecklas på ett olyckligt sätt till att bli väpnade konflikter.
            Det är säkert många av oss som undrar om det inte hade varit bra
            om man från europeisk sida hade haft möjlighet att gå in tidigare
            när det gällde Bosnien. Vi känner till svårigheterna, och vi vet
            att vi inte hade ett utvecklat samarbete när det gällde hur detta
            skulle genomföras. Detta kanske nu får en fastare form.
          </note>
          <note>
            När det gäller världen i övrigt undrar jag om utrikesministern
            upplever det som en brist att vi inom FN
          </note>
          <note>
            inte har en organisation som arbetar tillräckligt med förberedelser,
            dvs. hur den här typen av insatser skall kunna göras på ett tidigare
            stadium för att de skall bli av mer fredsbevarande än fredsfrämjande
            karaktär.
          </note>
          <note>
            Eller finns detta väl utvecklat inom FN-systemet?
          </note>
          <note>
            Anf. 45 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! I denna fråga är det enkelt att bara hålla med Ingrid
            Näslund. Det finns mycket att göra i
          </note>
          <note>
            FN för att det skall bli bättre. Det gäller att planera för både
            de fredsbevarande och de fredsfrämjande insatserna och att genomföra
            dem. Det gäller också att kombinera det civila och det militära.
            Vi har t.ex.
          </note>
          <note>
            framhållit polisernas viktiga roll i det här sammanhanget. Vi
            håller, inte minst med vår nuvarande utgångspunkt i säkerhetsrådet,
            på att arbeta med det här tillsammans med många andra länder som
            aktivt vill stärka FN:s roll i det här sammanhanget.
          </note>
          <note>
            Anf. 46 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! Jag tänkte ta kammarens uppmärksamhet i anspråk
            eftersom jag kommer från en överläggning i Norge med de nordiska
            försvarsministrarna. På vår nordiska dagordning fanns just det
            som
          </note>
          <note>
            Ingrid Näslund frågar om. Vi är på det sättet beredda fr.o.m.
            den 1 juli 1998 med vår del av en snabbinsatsstyrka. Det finns
            nu fem nationer bakom denna.
          </note>
          <note>
            FN arbetar för att få ytterligare ett antal länder att lämna
            bidrag för att göra styrkan mer effektiv.
          </note>
          <note>
            Vi har också en nordisk samverkan som heter
          </note>
          <note>
            Nordcaps. Den innebär att vi bygger upp ett system och kan rapportera
            till varandra för att kunna sätta samman trupper på ett sätt som
            är förberett inför en kommande internationell mission. Även där
            räknar vi med att vara framme 1998.
          </note>
          <note>
            Steget är ju verkligen mycket litet till s.k. PFF-
          </note>
          <note>
            övningar. Vi har genomfört en sådan i Norge förra maj, och i
            Sverige genomför vi kommande oktober en
          </note>
          <note>
            PFF-övning som heter Nordic peace. Den har precis det scenario
            som utrikesministern pekade på. Det är en samverkan mellan de
            militära och de civila organisationerna med syfte att i verkligheten
            kunna genomföra sådant som det borde ha skett mer av i t.ex. Bosnien.
          </note>
          <note>
            Jag har också begärt ordet för att jag vill nämna något om vad
            vi diskuterade som också har den här bärigheten. Det gäller frågan
            om hur vi skall hantera vår nordiska samverkan i Bosnien efter
            det att mandatet går ut i mitten på juni. Även där för vi nordiska
            diskussioner. Jag kan nämna att jag på ytterligare en punkt räknar
            med att vi skall kunna göra mer praktiska insatser. Det gäller
            minröjning genom nordisk samverkan. Förhoppningsvis kan det äga
            rum i Bosnien.
          </note>
          <note>
            Jag vill ta upp en sak till, och det var egentligen det som gjorde
            att jag ville begära ordet i dag. Vi i den nordiska ministerkretsen
            hade besök av vår ryske kollega Igor Sergejev. Vi hade en mycket
            intressant dag i går med en säkerhetspolitisk diskussion oss emellan.
            Jag måste säga att det var en väldigt öppen och bra diskussion
            där det definitivt var möjligt att förstå varandras synpunkter.
          </note>
          <note>
            Jag gjorde naturligtvis ett inlägg med den utgångspunkten att
            det säkerhetspolitiska läget har förbättrats kolossalt i och med
            kalla krigets slut och i och med de demokratiska statsskick som
            finns runt Östersjön och i Nordeuropa. Även många andra förbättringar
            har skett genom de stora nedrustningsavtalen osv. Vi frågade vår
            ryske kollega - för det gäller en punkt som har framhållits från
            vår sida - om Ryssland tänker vara med aktivt i det euroatlantiska
            partnerskapsrådet. Vi har ju pläderat för det. Jag var i
          </note>
          <note>
            Moskva i slutet av september. Då tog jag upp detta och betonade
            att det som sker inom rådet för samverkan mellan Ryssland och
            Nato är kolossalt viktigt.
          </note>
          <note>
            Men Ryssland är också med i det euroatlantiska partnerskapsrådet,
            och vi önskar att Ryssland är aktivt där.
          </note>
          <note>
            På samma sätt tog jag då, i september, upp hur viktigt det är
            att Ryssland är med i PFF-övningar. Jag vågar nog påstå att jag
            förstod att det förekommer en diskussion i den ryska administrationen
            om hur man reellt skall förhålla sig. Vi har tagit upp detta med
            andra länder också under de månader som har gått sedan slutet
            av maj när dessa två märkliga, det får man säga, internationella
            överenskommelser träffades.
          </note>
          <note>
            Jag talar om denna founding act mellan Nato och
          </note>
          <note>
            Ryssland och det euroatlantiska partnerskapsrådet där ju praktiskt
            taget alla delar av Europa och alla de nordatlantiska länderna
            är med.
          </note>
          <note>
            Många har sagt att här är det verkligen betydelsefullt att Sverige
            lägger fram förslag om hur vi skall göra och vad vi skall arbeta
            med. Vi har väldigt mycket att göra med alla andra samarbetsfält.
            Kom med goda förslag! Det har varit budskapet när vi har varit
            ute och talat om det här de gångna månaderna.
          </note>
          <note>
            Nu fick vi besked av Igor Sergejev. Ryssland tänker vara aktivt
            i det euroatlantiska partnerskapsrådet.
          </note>
          <note>
            Ryssland arbetar också med att, när man träffas i försvarsministerdelen
            nästa vecka och utrikesministerdelen strax därefter, lägga fram
            förslag som syftar till att se till det här blir en levande institution.
          </note>
          <note>
            Vi frågade också om PFF. Jo, Ryssland tänker vara med i minst
            fem övningar under nästa år. Man tänker vara med på de punkter
            där man finner att man har ett intresse. Man tänker vara med i
            seminarier osv.
          </note>
          <note>
            Sergejev säger att det finns restriktioner - de är kanske framför
            allt av finansiell karaktär - för det ryska deltagandet.
          </note>
          <note>
            Man kan konstatera att detta är väldigt positiva besked. Jag
            hoppas att det här verkligen skall gå vidare. Vi tänker för vår
            del göra egna inlägg och inspel.
          </note>
          <note>
            Vi arbetar med att, från ett läge där egentligen ingenting fanns
            förberett vid sommarens ingång, kunna hitta punkter som är lämpliga
            för diskussioner inom det euroatlantiska partnerskapsrådet. Vi
            lutar åt att det kan handla om miljösäkerhetssamarbete. Vi är
            också beredda att diskutera om det finns något sätt som vi måste
            förbereda oss på när det gäller fredsfrämjande operationer som
            skall vara baserade i norra Europa.
          </note>
          <note>
            Vi skulle naturligtvis vilja ha mer samarbete mellan vårt internationella
            PFF-centrum i Almnäs i Södertälje och motsvarigheter till detta.
            Även det har jag tagit upp med min ryske kollega. Utrikesministern
            kommer att ta upp en stor sak som gäller ett militärpolitiskt
            ramverk för fredsfrämjande operationer.
          </note>
          <note>
            Man kan avrunda med att säga att allt det här är baserat på riksdagens
            ställningstagande i den försvarspolitiska propositionen med den
            internationaliserade samverkansförmåga som vi vill och bör ha
            för att kunna delta.
          </note>
          <note>
            Jag kan avsluta mitt inlägg här med en undran:
          </note>
          <note>
            Hur säreget skulle det inte vara om Ryssland är med i
          </note>
          <note>
            EAPR på detta aktiva sätt, om Ryssland är med i PFF
          </note>
          <note>
            när pengarna finns tillgängliga, men att Sverige inte är med?
            Länderna, våra grannar, våra partnerländer, vill att vi skall
            kunna göra inlägg och inspel. De menar att vi har den positionen
            och den erfarenheten, och att våra erfarenheter är av största
            värde.
          </note>
          <note type="speaker">
            Anf. 47 LENNART ROHDIN (fp) replik:
          </note>
          <note>
            Herr talman! När jag i morse uttalade mig om de båda regeringsbärande
            partiernas bästa laguppställning i den säkerhetspolitiska debatten,
            förbigick jag beklagligtvis försvarsministern. Det ber jag om
            ursäkt för. Försvarsministerns deltagande i debatten ger väl snarare
            laguppställningen litet guldkant.
          </note>
          <note>
            Utrikesministern har gång på gång i den här debatten besvarat
            frågan om svensk syn på de baltiska staternas Natomedlemskap med
            att vi måste göra en egen svensk analys. Eftersom mittfåran förflyttas
            snabbt, och man kanske riskerar att hamna på efterkälken, vill
            jag nu fråga försvarsministern, som jag tror tillhör samma regering:
            Vilken är den svenska regeringens analys av betydelsen av ett
            baltiskt Natomedlemskap för säkerheten i Sveriges närområde? Tål
            den analysen att offentliggöras? Jag tycker att regeringen skall
            lämna den här kalla-krigsnojan. Det finns ingen hotbild mot Sverige
            som gör att det skulle vara negativt om vi talade klartext om
            våra bedömningar.
          </note>
          <note>
            Säkerheten i Europa är till skillnad från vad utrikesministern
            sade tidigare ingen ömtålig fråga längre.
          </note>
          <note>
            Men den demokratiska debatten mår inte bra av att man smusslar.
            Har utrikesministern berättat för försvarsministern om den gjorda
            analysen? Skulle försvarsministern i så fall kunna berätta om
            det för riksdagen?
          </note>
          <note>
            Anf. 48 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! Tack för de vänliga orden från Lennart Rohdin. Laget
            håller ihop. Utrikesministern har klargjort lagets inriktning,
            och det är utgångspunkten för vår träning.
          </note>
          <note type="speaker">
            Anf. 49 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Jag har en fråga till försvarsministern, och den
            gäller det som han sade om att det skulle vara märkligt om Ryssland
            var med i dessa militära försvarsövningar men inte Sverige. Är
            det verkligen så att det skulle vara underligt om Nato och Ryssland
            har militära övningar tillsammans och Sverige ställer sig vid
            sidan av just med tanke på vår alliansfrihet och förhoppningsvis
            också med tanke på vår syn på fred och nedrustning? Jag tycker
            att det är litet underligt att Sverige skickar jaktflyg för att
            vara med i dessa övningar.
          </note>
          <note>
            Jag har ytterligare en fråga till försvarsministern som gäller
            det nya samarbetet inom WEAG. Det rör krigsmaterielsamarbetet,
            men hur har man där tagit ställning när det gäller nedrustning?
            Innebär detta att denna organisation bidrar till en upprustning?
          </note>
          <note>
            Anf. 50 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! När det gäller den första frågan är det på det sättet
            att länderna själva väljer om de vill vara med i PFF-övningar.
            Det finns även en variant som heter In the spirit of, där man
            utan ekonomiskt bidrag från Nato kan genomföra övningar som har
            samma inriktning. Det finns alltså ett utrymme för länder att
            vara med. Det är fråga om många övningar, och alla länder är inte
            med på allt, inte heller Sverige.
          </note>
          <note>
            Så nog kan det finnas övningar där vi kan se rysk samverkan med
            Förenta staterna och Nato utan att
          </note>
          <note>
            Sverige är med. Men vissa företrädare för reservanterna har här
            i kammaren drivit ståndpunkten att Sverige inte skall vara med
            i PFF eller EAPR. Det lämnar ju Sverige i en mycket oförmånlig
            situation. Det säregna är dessutom att det sker i en värld där
            alla länder begär, föreslår och vänder sig till oss för att få
            höra våra synpunkter och vill ha oss med på fredsfrämjande och
            humanitära aktiviteter.
          </note>
          <note>
            Jag vet inte om talmannen anser det lämpligt att jag kommenterar
            WEAG- och VEU-frågorna i samband med denna debatt. Jag kan kortfattat
            säga att det finns uttalanden från VEU och WEAG, och också de
            inbjuder till samverkan och kontakter med Ryssland för framtiden.
          </note>
          <note type="speaker">
            Anf. 51 MARIANNE SAMUELSSON (mp)
          </note>
          <note>
            replik:
          </note>
          <note>
            Herr talman! Jag frågade inte om Ryssland också skulle ingå i
            WEAG, utan jag frågade vad det innebar för freds- och nedrustningsarbetet.
            Svensk försvarsindustri har varit mycket positiv till WEAG-samarbetet
            därför att den anser att den kommer att få sälja mer krigsmateriel.
            Mer krigsmateriel innebär såvitt jag kan uppfatta det hela en
            upprustning i stället för en nedrustning i världen.
          </note>
          <note>
            På teknikområdet skall man också samarbeta, vilket i sin tur
            naturligtvis innebär att man ökar tekniken och kunskapen om hur
            man snabbare skjuter ihjäl varandra osv. Detta är ingen fredsorganisation,
            som det ibland låter när man hör regeringen framföra sina argument
            för medlemskapet.
          </note>
          <note>
            Som försvarsministern vet är jag mycket kritisk till dessa försvarsövningar.
            Jag tycker nämligen inte att det finns någon som helst anledning
            för Sverige att bidra med vårt jaktflyg och våra ubåtar i dessa
            övningar. Jag anser inte att det är övningar som syftar till fredsbevarande
            arbete i händelse av någon kris i världen. Jag menar att dessa
            övningar kommer att bidra till en upprustning i stället för till
            en nedrustning, vilket inte är särskilt positivt.
          </note>
          <note>
            Anf. 52 Försvarsminister BJÖRN VON
          </note>
          <note type="speaker">
            SYDOW (s):
          </note>
          <note>
            Herr talman! Vi har att göra med en kraftfull nedrustningsutveckling
            i Europa och det f.d. Sovjetunionen. I andra delar av världen
            finns det däremot tendenser till en ökning av krigsmaterielen.
            Det gäller framför allt Asien. Jag kan inte se att det finns något
            samband med att bryta den positiva både reglerade och unilaterala
            nedrustning som karakteriserar utvecklingen i vår del av världen.
            Man kan däremot säga att det finns ett betydelsefullt element
            när det gäller om Förenta staternas två jätteföretag och Förenta
            staternas kongress skall bli de helt dominerande organen i fråga
            om att bestämma vilka länder som skall få vilka försvarsmateriel.
            Med den svenska alliansfriheten som utgångspunkt är det i denna
            situation riktigt med en europeisk industriell samverkan i syfte
            att lägga en starkare grund för vår alliansfria politik och därigenom
            kunna välja våra försvarsanordningar efter våra önskemål för framtiden.
          </note>
          <note>
            Anf. 53 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Eftersom utrikesministern uppmanade mig att framföra
            var Miljöpartiet står i de internationella frågorna och dessutom
            påstod att vi var isolationistiska vill jag framföra litet grand
            om Miljöpartiets syn på internationella frågor. Jag tror att utrikesministern
            har uppfattat Miljöpartiet som ett parti som värnar den internationella
            solidariteten. Vi har med emfas drivit frågorna om att man skall
            stärka FN-
          </note>
          <note>
            samarbetet och att även stärka OSSE-samarbetet inom
          </note>
          <note>
            Europa just därför att det är dessa två organ som på bästa sätt
            skulle kunna ta hand om dessa frågor som berör den internationella
            solidariteten och som berör fred och nedrustning.
          </note>
          <note>
            I dag skall vi ta ställning till om vi skall gå med eller inte
            i en ny organisation. När jag påpekar att jag anser att regeringen
            är på glid i Natofrågorna, blir utrikesministern upprörd och påstår
            att jag vill isolera
          </note>
          <note>
            Sverige. Så är det inte. Men jag anser ändå att vi är på glid
            när det gäller frågorna i och kring Nato, just därför att det
            blir alltfler organisationer som vi aktivt skall delta i, och
            FN:s och OSSE:s roller i världen försvagas faktiskt på grund av
            detta. Utrikesministern är mycket medveten om varför vi gick in
            med insatser i det forna Jugoslavien, vilket då var en mycket
            omdebatterad fråga.
          </note>
          <note>
            Det var så att FN av olika orsaker inte klarade sin roll där.
            Man fick inte det internationella stöd som man behövde. Från bl.a.
            svenskt håll ansåg man inte att Nato ensamt skulle ta över, och
            därför gjorde man ett specialarrangemang.
          </note>
          <note>
            Anf. 54 Utrikesminister LENA HJELM-
          </note>
          <note type="speaker">
            WALLÉN (s):
          </note>
          <note>
            Herr talman! Jag har stor respekt för vad Miljöpartiet står för
            vad gäller solidaritet, fredlig utveckling osv., men det var inte
            för att få höra det som jag ställde en rak fråga till Marianne
            Samuelsson. Min fråga var om hon kan belägga det hon från riksdagens
            talarstol har sagt, nämligen att detta att vi samverkar för att
            bättre förbereda oss för fredsfrämjande arbete i olika organisationer
            "skadar den militära alliansfriheten". Hon säger att man i omvärlden
            ifrågasätter vår militära alliansfrihet. Detta är allvarligt.
          </note>
          <note>
            Jag vill ha ett enda exempel på ett land eller en regering som
            har framfört att man ifrågasätter vår militära alliansfrihet därför
            att vi nu går in i Euroatlantiska partnerskapsrådet. Ett enda
            land, det räcker med ett ord, Marianne Samuelsson.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            8 § Krigsmaterielexport
          </note>
          <note>
            Föredrogs
          </note>
          <note>
            Utrikesutskottets betänkande 1997/98:UU3
          </note>
          <note>
            Krigsmaterielexport (skr. 1996/97:138)
          </note>
          <note type="speaker">
            Anf. 55 HELENA NILSSON (c):
          </note>
          <note>
            Herr talman! I utrikesutskottets betänkande 3 behandlas den svenska
            krigsmaterielexporten för 1996.
          </note>
          <note>
            Den svenska krigsmaterielexporten för 1996 har tidigare debatterats
            i riksdagen framför allt genom konstitutionsutskottets granskningsbetänkande
            våren 1997. I
          </note>
          <note>
            samband med detta beställde riksdagen en utredning om följdleveranserna.
            I går har regeringen, kunde jag läsa i ett besked från TT, beslutat
            att tillsätta en utredning. Man har också talat om vem som har
            fått uppgiften. Det är bra. Det var i sista minuten. Vi har i
            utskottet på muntliga informationer välkomnat detta initiativ.
          </note>
          <note>
            I Centerpartiets motion 406 tar vi upp att begreppet följdleverans
            och dess räckvidd behöver tydliggöras och respekten för mänskliga
            rättigheter i mottagarlandet därvid beaktas. I riktlinjerna för
            vapenexporten understryker man att vikt skall fästas vid respekten
            för mänskliga rättigheter i mottagarlandet. Men det är inte tvingande
            just vid följdleveranser enligt konstitutionsutskottets granskningsbetänkande.
            Därför är det enligt Centerpartiets uppfattning mycket viktigt
            att den nu tillsatta utredningen tydliggör aspekten mänskliga
            rättigheter vid följdleveranser.
          </note>
          <note>
            Nu gällande lagstiftning för krigsmaterielexport har varit i
            bruk i snart fem år. Under den tiden har krigsmaterielexporten
            minskat, men det är svårt att avgöra om det beror på lagstiftningen
            eller på en krympande krigsmaterielmarknad. Det går inte att avgöra
            utan att man gör en översyn. Det talas ofta i våra betänkanden
            om en översyn och att en översyn skulle bringa klarhet på en rad
            andra områden.
          </note>
          <note>
            Eftersom Inspektionen för strategiska produkter,
          </note>
          <note>
            ISP, började arbeta den 1 februari 1996 är det enligt min uppfattning
            alldeles för tidigt att ställa krav på en heltäckande översyn
            av hela lagstiftningen. På grund av den krympande marknaden för
            krigsmateriel och en hårdnande konkurrens tycker vi i Centerpartiet
            att det är bra med ett samarbete både på det nordiska och på det
            europeiska planet, som också framförs i betänkandet.
          </note>
          <note>
            I början av betänkandet står det att redogörelsen för svensk
            krigsmaterielexport föreslås bli lagd till handlingarna. När man
            tänker igenom den formuleringen kan den betraktas som ett instämmande
            i vad regeringen har redogjort för och att man därmed indirekt
            godkänner detta. Vidare skriver utskottet att riksdagen inte bör
            göra något särskilt tillkännagivande beträffande vapenembargo
            gentemot enskilda länder.
          </note>
          <note>
            Då frågar jag mig: Hur skall jag som ledamot i utrikesutskottet
            kunna uttrycka att jag inte delar regeringens uppfattning om situationen
            för mänskliga rättigheter i Östra Timor och därmed inte heller
            tycker att det skall ske en vapenexport dit, att det helt enkelt
            strider mot de riktlinjer som finns för svensk krigsmaterielexport
            och vapenexport. Enligt redogörelsen för 1996 har alltså krigsmateriel
            för strid exporterats för 59,9 miljoner och övrig krigsmateriel
            för 4,6
          </note>
          <note>
            miljoner.
          </note>
          <note>
            Efter att ha brottats med frågan tillsammans med representanter
            för fyra andra partier vill vi ändå ge uttryck för vår uppfattning.
            Vi kunde inte göra det på annat sätt än i en reservation. Vi vill
            alltså inte låta detta ärende läggas till handlingarna.
          </note>
          <note>
            Därför, herr talman, yrkar jag bifall till reservation
          </note>
          <note>
            11.
          </note>
          <note type="speaker">
            Anf. 56 LENNART ROHDIN (fp):
          </note>
          <note>
            Herr talman! Vi behandlar nu det årliga betänkandet om krigsmaterielexport.
            Det är förklaringen till att vi kan känna igen de flesta frågor
            som kommer upp i debatten och även dem som det finns reservationer
            på.
          </note>
          <note>
            Jag vill inte förneka att det finns positiva inslag i regeringens
            skrivelse. Det sker förbättringar. Jag vill också passa på att
            välkomna att regeringen i går tillsatte en utredare som riksdagen
            efter KU:s betänkande begärde i våras och vill instämma i det
            Helena
          </note>
          <note>
            Nilsson sade, att det är viktigt att MR-frågornas betydelse för
            följdleveranserna belyses i det sammanhanget.
          </note>
          <note>
            När det gäller utredningen och frågorna om vapenexport i det
            säkerhetspolitiska läge vi befinner oss i i dag i Europa är det
            inte säkerhetspolitisk sekretess som är problemet, utan det är
            möjligen frågor som kan handla om industri- och företagssekretess
            och liknande. Såvitt jag kan förstå kommer den här utredningen
            inte heller att behandla eller ta ställning till konkreta ärenden.
            Då tycker jag faktiskt att det hade varit bra för öppenheten,
            bra för att undvika tveksamhet, oklarhet och misstänksamhet kring
            dessa frågor om utredningen hade fått full parlamentarisk insyn.
          </note>
          <note>
            Det är politiska frågor som utredningen skall ta ställning till.
          </note>
          <note>
            Jag går inte in på de övriga punkter som finns behandlade i reservationer,
            eftersom vi haft debatter om dem tidigare, men en fråga vill jag
            ta upp. Det är den som Helena Nilsson berörde i slutändan och
            som handlar om vapenexporten till Indonesien. Vi vet alla att
            förtrycket av oppositionella och minoriteter i Indonesien fortsätter,
            och det är omfattande. Någon vilja från regeringens sida att genomföra
            verklig demokrati och tillåta demokratiska spelregler har inte
            förevarit. Man bedriver sedan tjugotalet år en brutal ockupationspolitik
            gentemot Östra Timor.
          </note>
          <note>
            Suhartoregimen i Jakarta har nu över 30 år på nacken. Den här
            politiken har bedrivits hela tiden. Det går inte att hävda att
            åsidosättandet av demokrati och mänskliga rättigheter i Indonesien
            inte skulle vara systematiskt. Det går inte heller att hävda att
            utvecklingen de senaste åren inte har gått åt fel håll när det
            gäller mänskliga rättigheter, demokrati och ockupationen av Östra
            Timor.
          </note>
          <note>
            Det har i debatten ibland även här i kammaren försökts göra gällande
            att det skulle råda oklarhet om
          </note>
          <note>
            Folkpartiets inställning till dessa frågor. Jag vill då passa
            på att läsa upp det uttalande som Folkpartiets landsmöte - vårt
            partis högsta beslutande organ -
          </note>
          <note>
            gjorde i allmän enighet i augusti i år. Man sade följande:
          </note>
          <note>
            "Det är uppenbart att Indonesien idag inte är kvalificerat för
            tillstånd till nya leveranser av krigsmateriel från Sverige. På
            senare tid har emellertid i flera fall tillstånd givits till s
            k följdleveranser, efter det att detta begrepp givits en allt
            vidare tolkning, vilket varit djupt olyckligt. Begreppet följdleverans
            måste ges en mer strikt och inskränkt tolkning. Export av kompletterings-
            eller ersättningsleveranser bör inte kunna betraktas som följdleveranser
            och inte kunna ske till stater som inte uppfyller riktlinjerna
            för svensk vapenexport. Det måste vidare klargöras under vilka
            villkor följdleveranser bör förvägras i enskilda fall.
          </note>
          <note>
            Respekten för mänskliga rättigheter måste i framtiden beaktas
            även vad gäller tillstånd för följdleveranser.
          </note>
          <note>
            Därav följer att ingen form av krigsmaterielexport som omfattas
            av svensk exportkontrollagstiftning bör ske till Indonesien."
          </note>
          <note>
            Det har förvisso hänt en del i Indonesien och dess grannområde
            under den gångna hösten. Det råder stor ekonomisk och annan turbulens.
            Det kan mycket väl visa sig - kanske efter de krav som Internationella
            valutafonden och andra ställer när det gäller den ekonomiska saneringen
            i Indonesien - att Indonesien inte kommer att ha råd med några
            kostsamma vapeninköp under överskådlig tid.
          </note>
          <note>
            Kanske tvingar dessa krav och reaktionerna från den indonesiska
            befolkningen fram en väg successivt mot ökad demokrati i Indonesien.
            Kanske tvingar utvecklingen också fram en omprövning av ockupationen
            av Östra Timor. Här kanske inte minst Indonesiens nya vän i Pretoria
            kan göra en historisk insats.
          </note>
          <note>
            Om dessa saker vet vi i dag ingenting. Därför vill jag - liksom
            Helena Nilsson tidigare gjorde - yrka bifall till reservation
            nr 11 om krigsmaterielexport i varje form till Indonesien.
          </note>
          <note type="speaker">
            Anf. 57 EVA ZETTERBERG (v):
          </note>
          <note>
            Herr talman! När vi i dag behandlar detta betänkande från utrikesutskottet
            kan det vara lätt för många att säga: Ja, nu har ni årets debatt,
            och den upprepar sig från år till år och resulterar i ungefär
            samma ställningstagande.
          </note>
          <note>
            Då är det väsentligt att se debatten i perspektiv till den allmänna
            upprustningen i världen. Som vi tidigare här har varit inne på
            i dag har den trend mot nedrustning som har ägt rum under flera
            år brutits. Sedan mer än ett år tillbaka ökar världens resurser
            när det gäller rustningar, framför allt i de asiatiska länderna.
          </note>
          <note>
            Det är också viktigt att hålla i minnet att det efter andra världskriget
            är mer än 45 miljoner människor, varav 90 % civila, som har dödats
            i 170 krig. Det är nästan lika många som dog under andra världskriget.
          </note>
          <note>
            Omfattningen av världens rustningar ligger fortfarande på ca
            3 % av BNP. Det är vad som går till vapen och militära satsningar
            runt om i världen. Genomsnittet gäller även för u-länder där satsningarna
            borde vara helt annorlunda. I 84 länder är satsningen på militär
            rustning och vapeninköp större än satsningen på hälsosektorn.
          </note>
          <note>
            Jag kan fortsätta att redogöra för den typen av statistik som
            återfinns i UNDP:s rapport från 1997 och även i tidigare rapporter.
            Men man skall veta att det är den typen av uppgifter och verklighet
            som vi har när vi skall diskutera svensk vapenexport. Det har
            naturligtvis gjorts en hel del framsteg internationellt.
          </note>
          <note>
            Jag vill då gärna framhålla minkonferensen i Oslo där man nu
            i höst fick till stånd ett internationellt förbud och där Sverige
            var väldigt aktivt. Det är välkommet.
          </note>
          <note>
            Det är förhoppningsvis ännu fler länder som kommer att skriva
            på i Ottawa.
          </note>
          <note>
            Det är angeläget att hålla i minnet hur nedrustningen ser ut.
            Förutsättningarna i dag är mindre än vad de tidigare har varit,
            trots att det kalla kriget har upphört. Det är också utifrån det
            perspektivet som jag vill hänvisa till Vänsterpartiets ställningstagande.
            Vi vill se en avveckling av svensk krigsmaterielexport över huvud
            taget.
          </note>
          <note>
            Vi vill också peka på att det säkerhetspolitiska läget är annorlunda
            i dag i Sverige. Vi står alla bakom det säkerhetspolitiska begreppet
            att man skall lägga ökad vikt vid miljöhot och hot mot människor
            i form av sociala konflikter. Det är dessa som är de övergripande
            hoten, inte de militära hoten.
          </note>
          <note>
            Vi anser att det på sikt är fullt möjligt att genomföra en avveckling
            av svensk krigsmaterielexport.
          </note>
          <note>
            Men det är inte det som framför allt står på dagordningen i dag,
            utan för vår del är det dels hur man kan förändra lagstiftningen,
            dels hur man skall se till att de nuvarande riktlinjerna följs.
          </note>
          <note>
            När det gäller förändring av lagstiftningen vill jag särskilt
            peka på följdleveranser. Jag skall inte gå in på någon lång diskussion
            om detta. Det är bra att det nu skall göras en ordentlig utredning
            på den punkten.
          </note>
          <note>
            Däremot beklagar jag - liksom Lennart Rohdin gjorde
          </note>
          <note>
            - att det inte är fråga om någon parlamentarisk utredning. Det
            hade varit väldigt bra med en sådan. Då hade man kunnat få med
            de politiska avvägningar som man senare ändå kommer att bli tvungen
            att göra.
          </note>
          <note>
            Förhoppningsvis hade man också kunnat nå en bred uppslutning
            kring en sådan utredning. Det är beklagligt att regeringen inte
            har valt den modellen, men det är ändå angeläget att utredningen
            kommer i gång.
          </note>
          <note>
            Herr talman! Jag vill också ta upp detta med att lagreglera riktlinjer
            och betydelsen av att jämställa övrig krigsmateriel med krigsmateriel,
            eftersom man nu för övrig krigsmateriel ställer lägre krav för
            att medge tillstånd till export. Det är angeläget att det råder
            samma villkor.
          </note>
          <note>
            Det finns även mycket att göra för att se till att de nuvarande
            riktlinjerna, som vi internationellt gärna framhåller som restriktiva,
            skall tillämpas på ett bättre sätt.
          </note>
          <note>
            Jag tycker att det är välkommet att se Leif Pagrotsky här. Jag
            har vid många tidigare debatter av den här typen efterlyst närvaro
            av regeringen. Jag har sett frånvaron som ett tecken på svagt
            intresse hos regeringen för dessa frågor. Därför är det välkommet
            att se Leif Pagrotsky här. Förhoppningsvis kommer han också att
            delta i debatten i dag.
          </note>
          <note>
            Vad man kan göra åt situationen i dag är att förbättra detaljredovisningen.
            Man har gått mot en ökad redovisning i detalj i den skrivelse
            som vi nu behandlar. Men det finns mycket mer att göra för att
            man skall se exakt vilka produkter som har exporterats och vilket
            land som har importerat krigsmateriel med tillstånd från Sverige.
            Det finns exempel från Norge.
          </note>
          <note>
            Jag vet att regeringen har tittat på dessa, men man kommer ingen
            vart. Jag efterlyser en snar förändring på den punkten. Det vore
            välkommet.
          </note>
          <note>
            Man måste också diskutera Exportkontrollrådets uppgifter, där
            jag själv, Nils T Svensson och andra här från riksdagen ingår.
            Det borde vara möjligt med en betydligt större öppenhet kring
            de frågor som där behandlas än vad det är i dag. Den ambition
            som ändå finns hos regeringen om en bred och offentlig belysning
            av dessa frågor borde kunna omsättas i större praktik.
          </note>
          <note>
            En annan svår fråga är detta med dual useprodukter, dvs. produkter
            som kan användas både civilt och militärt. Det är väsentligt att
            se att de produkter som kan tyckas vara för civil användning ändå
            kan användas i rustningsavseende.
          </note>
          <note>
            I betänkandet tar vi upp frågan om Europasamarbetet. Det ägde
            nyligen rum en viktig konferens här i
          </note>
          <note>
            Stockholm som var initierad av den kristna fredsrörelsen. Vi
            är överens på Europanivå om att det är viktigt att utveckla den
            etiska koden för krigsmaterielexporten. De åtta kriterier som
            är fastlagda i Europasamarbetet är bra, men de behöver vidareutvecklas
            så att de blir förpliktande och mer specifika. Jag tycker att
            det var välkommet. Jag har förstått att Leif Pagrotsky tog upp
            frågan. Vi kan förvänta oss signaler från Frankrike och England,
            som hittills har hört till de största exportörerna av krigsmateriel.
            Vi kan på det området förvänta oss att den etiska koden omsätts
            i praktiken.
          </note>
          <note>
            Det krävs med tanke på dessa länders betydelse.
          </note>
          <note>
            En annan viktig sak är registret över tyngre vapen.
          </note>
          <note>
            Man har i FN-sammanhang framfört att det också behövs ett register
            över lättare vapen. Det är konventionella vapen som i lika hög
            grad kan döda människor. Vi skall följa upp det på europeisk nivå.
            Det är också en angelägen fråga.
          </note>
          <note>
            Vad gäller Europasamarbetet tror jag däremot att det är oerhört
            väsentligt att slå fast att koden inte bör gälla konkret samarbete
            i WEAG, och att det inte får innebära att man försvagar svenska
            regler och på bekostnad av dem genomför de etiska reglerna eller
            koden från Europasamarbetet.
          </note>
          <note>
            Vi går sedan igenom de enskilda länderna. Om vi tittar på den
            statistik som kommit från regeringen kan vi konstatera att gamla
            problem finns kvar vad det gäller Indien och Pakistan, där ingenting
            har förändrats. Det är mycket beklagligt att det fortfarande sker
            svensk vapenexport dit.
          </note>
          <note>
            Det är kanske lika intressant att se på de nya länder som tillkommer
            och de nya problem som uppstår.
          </note>
          <note>
            Jag vill peka på en svår fråga, nämligen frågan om
          </note>
          <note>
            Baltikum. Hur ställer vi oss till den? Skall vi ge exporttillstånd
            till en rad nya länder? Jag ser det som problematiskt.
          </note>
          <note>
            Jag vill också peka på Latinamerika. Vi har inte haft en så omfattande
            export dit tidigare, men exporten till Brasilien var omfattande
            förra året. Vi vet att det finns fler länder i Latinamerika som
            är intresserade. Diskussioner pågår.
          </note>
          <note>
            Jag tycker att det är helt fel signal. Det är andra insatser
            som behövs i Latinamerika. Vi måste bidra till den sociala utvecklingen.
            Det är beklagligt om den svenska insatsen i så stor utsträckning
            består av export av krigsmateriel.
          </note>
          <note>
            Ytterligare ett geografiskt område är Afrika. Diskussioner pågår.
            Många länder är drabbade av enorma konflikter, och problemen har
            varit stora. Jag menar att det är uteslutet med ökad export till
            Afrika.
          </note>
          <note>
            Till slut vill jag ta upp Indonesien, som Lennart
          </note>
          <note>
            Rohdin och Helena Nilsson var inne på. Det är upprörande att
            regeringen trots väldigt tydliga signaler från fem partier här
            i riksdagen förra året ändå har fortsatt med vapenexport till
            Indonesien. Jag vill fråga både
          </note>
          <note>
            Nils T Svensson och Leif Pagrotsky, som jag hoppas kommer att
            delta i debatten, hur de kan försvara det.
          </note>
          <note>
            Det är oerhört tydligt att fem partier i riksdagen säger nej
            till fortsatt export till Indonesien. Det finns väldigt tydliga
            skäl till det. Det gäller ockupationen av Östtimor och oroligheter
            i Indonesien. Därför har vi i år betonat att vi säger nej till
            alla typer av krigsmaterielexport inklusive följdleveranser.
          </note>
          <note>
            Herr talman! Jag vill till slut konstatera att det är viktigt
            att riksdagen tar ställning i enskilda fall och pekar ut länder.
            Majoriteten vill över huvud taget inte att vi skall befatta oss
            med det. För Vänsterpartiets del vill jag därför konstatera att
            vi står bakom alla reservationer och särskilda yttranden och understryka
            att vi yrkar bifall till reservation 6 om följdleveranser och
            till reservation 11, som gäller enskilda länder. Vi pekar särskilt
            på Indonesien. Vänsterpartiet står för övrigt också bakom reservation
            9 från Miljöpartiet, som gäller komponentleveranser.
          </note>
          <note>
            Anf. 58 MARIANNE
          </note>
          <note type="speaker">
            SAMUELSSON (mp):
          </note>
          <note>
            Herr talman! Nyligen träffade jag en hjälparbetare som berättade
            för mig hur han har arbetat internationellt. Han berättade att
            han tagit emot en kvinna som flytt från krigszonen. Hon berättade
            sin hemska historia om hur hon blivit tillfångatagen av soldater,
            våldtagits av soldaterna på nätterna och tvingats bära deras vapen
            på dagarna. Hon tittade på den ljushyade hjälparbetaren och frågade
            varifrån han kom. Han svarade att han kom från Sverige. Hennes
            blick blev mörk och hennes röst fylld av förtvivlan när hon berättade:
            "Det är era vapen jag har tvingats bära, och det är era vapen
            som har använts för att döda. Jag kunde ha varit en av dem som
            blivit ihjälskjuten av era vapen. Nu sitter jag i stället här
            och skall lita på dig och på att jag kan få din hjälp för att
            bli räddad undan kriget."
          </note>
          <note>
            Berättelsen är på inga sätt unik. Svenska vapen används i krig
            för att döda människor. Det blev tydligt och uppenbart för oss
            alla under striderna i forna
          </note>
          <note>
            Jugoslavien. Svenska vapentillverkare och regeringens beslut
            bidrar dessutom till ökad upprustning i världen. Nya alltmer sofistikerade
            vapensystem säljs till länder som har många problem som borde
            vara angelägnare än en vapenupprustning.
          </note>
          <note>
            Efter det kalla krigets tid och nedmonterandet av muren mellan
            öst och väst var vi många som trodde att det skulle bli en ny
            tid för avrustning. Nu skulle det bli en tid då vi satsade på
            fred och nedrustning.
          </note>
          <note>
            Det skulle bli pengar över, och det skulle bli en tid då vi satsade
            på utveckling av inte minst tredje världen.
          </note>
          <note>
            Vi hoppades alla att vi skulle komma in i en fredens tidsepok,
            då alla satsningar skulle gälla att skapa en rättvisare värld.
            Så blev det inte.
          </note>
          <note>
            Det de flesta människor såg som en möjlighet i en ny tidsepok
            såg krigsmaterielindustrin som ett stort hot. De upplevde risken
            att deras produkter inte skulle efterfrågas som ett akut hot.
            Många började trycka på för att få nya marknader och nya länder
            att sälja vapen till. Regeringen var inte sen att lyssna på deras
            beskrivningar av behoven av nya marknader. Den borgerliga regeringen
            ändrade regelsystemet så att det skulle gå att sälja övrigt krigsmateriel
            till länder som tidigare inte varit öppna för leveranser, t.ex.
            gulfstaterna.
          </note>
          <note>
            De senaste åren har vi fått erfara en ökad försäljning av vapen
            fån Sverige. Fler länder har köpt vapen, och fler försöker. Vapenindustrin
            säljer vapen tillsammans med regeringen.
          </note>
          <note>
            Det kanske mest anmärkningsvärda är försäljningen till Indonesien
            - ett land som inte kan klassas som ett land fritt från konflikter.
            Amnesty International har i rapporter från Indonesien visat på
            de brott mot mänskliga rättigheter som sker i landet. Det är brott
            som borde innebära att regeringen, om den vill följa de av riksdagen
            uppsatta kriterierna för vapenexport, direkt säger nej. Skall
            Indonesien bli nästa land där människor tvingas fly för att slippa
            bli dödade av svenska vapen?
          </note>
          <note>
            Vi i Miljöpartiet de gröna har i vår motion pekat på det som
            vi tycker det är angeläget att Sverige bidrar med, nämligen ett
            aktivt nedrustningsarbete. Det kan inte vara logiskt och konsekvent
            att regeringen i
          </note>
          <note>
            FN anser sig vara pådrivande för att minska antalet konflikter
            och krigshot i världen samtidigt som man i nästa beslut aktivt
            bidrar med att tillhandahålla vapen för länder som t.o.m. förtrycker
            människor inom sina egna gränser.
          </note>
          <note>
            Sverige hör till de sju mest aktiva länderna i världen när det
            gäller teknikutveckling på vapensidan. En av regeringens mest
            angelägna uppgifter för att bevara freden i världen borde vara
            att aktivt arbeta för att dessa sju länder sinsemellan kom överens
            om att det nu inte behövs någon ytterligare vapenutveckling i
            världen. Det finns tillräckligt med vapen för att förgöra världens
            befolkning flera gånger om. Resurserna och utvecklingspengarna
            skulle i stället kunna satsas på avancerad reningsteknik på miljösidan,
            något som skulle kunna ge en mängd nya jobb samtidigt som det
            skulle kunna förhindra miljökatastrofer. Att till exempelvis Indien
            kunna sälja reningsanläggningar så att man där slipper skicka
            orenat avfall ut i naturen borde vara en betydligt mer angelägen
            uppgift än att tillverka vapen till Indien. Detsamma gäller land
            efter land.
          </note>
          <note>
            Det finns möjlighet att använda den högteknologiska kunskap som
            vapenindustrin har till att bevara i stället för att förgöra människor
            och miljö.
          </note>
          <note>
            När utskottet behandlat regeringens rapport om vapenexporten
            har vi kunnat konstatera att de regler som tillämpas ger ett stort
            svängrum i förhållande till de beslutade reglerna. Det är förvånande
            att både
          </note>
          <note>
            Indien och Pakistan kan köpa svenska vapen trots att dessa länder
            under många år har levt i konflikt med varandra. Det är, som jag
            har uppfattat det, inte hela tiden förenligt med de av riksdagen
            uppsatta reglerna.
          </note>
          <note>
            Detsamma gäller flera andra länder. I dessa fall tycks det vara
            intressantare att gynna vapenexportindustrin än att hävda vikten
            av att de internationella kraven på mänskliga rättigheter följs.
          </note>
          <note>
            Vid ett flertal tillfällen under året har vapenexportfrågorna
            och brott mot regelsystemet varit uppe.
          </note>
          <note>
            Det är förvånande att ärendena i dag inte i större utsträckning
            förs upp på regeringsnivå. Det borde vara en självklarhet att
            Utrikesnämnden tar ställning till exportfrågor som uppenbart rör
            sig i gränszonen för de uppsatta reglerna för export. Vi har också
            i en reservation påpekat vikten av att de gränszonsärenden som
            har varit uppe skall upp på regeringsnivå och tas ställning till
            där.
          </note>
          <note>
            På samma sätt som vi kan se att svenska vapen är inblandade i
            krig innebär detta också att vår trovärdighet i FN och internationella
            förhandlingar, där vi har en stark ställning tack vare vår alliansfria
            roll, kan riskera att försvagas. Vi kan se på, vilket jag påpekade
            i förra debatten, vikten av att ha alliansfria länder som kan
            gå in i ett internationellt medlaruppdrag utifrån att de - i detta
            fall vi - uppfattas som just alliansfria och starka i rollen som
            förhandlare.
          </note>
          <note>
            Med utgångspunkt i den här rollen vill jag ta upp ett par frågor
            som berör vart vi är på väg. Också den förra debatten handlade
            om detta, nämligen Natomedlemskapet och de steg som jag anser
            att regeringen tar i riktning mot en mer aktiv samverkan med Nato,
            på sikt säkert också någon form av medlemskapsansökan. Därför
            är det oerhört viktigt att vi har de här frågorna uppe, att vi
            debatterar dem och att vi konsekvensanalyserar vad de innebär
            för vår roll i internationella fora.
          </note>
          <note>
            Jag tog upp en fråga i mitt förra debattinlägg som jag inte fick
            något svar på, men som det skulle vara intressant att få höra
            närvarande minister utveckla.
          </note>
          <note>
            Det gäller frågan om WEAG och hur detta påverkar det svenska
            regelsystemet. Uppenbarligen finns det inget traktat som reglerar
            vad WEAG skall göra och kan göra. Då är det naturligtvis oerhört
            viktigt att få reda på vad regeringen har tagit för ställning
            i den här frågan. Hur tänker man agera, och vad kommer det här
            att få för konsekvenser? Innebär det att vi får en mer aktiv roll
            när det gäller att sälja vapen i framtiden? Eftersom frågan är
            så aktuell tycker jag att det skulle vara extra intressant att
            få höra ansvarig minister berätta om det här, ge en ordentlig
            redogörelse för regelsystemet och vad vi kan förvänta oss att
            finna i nästa års översyn och rapport från regeringen när det
            gäller vapenexport.
          </note>
          <note>
            Avslutningsvis vill jag säga att svensk vapenexport alltid har
            vållat debatt. Därför bör vi få ett tydligare regelsystem så att
            vi slipper den debatt som uppstår kring just de länder som vi
            egentligen inte borde exportera till.
          </note>
          <note>
            Jag vill i det här sammanhanget yrka bifall till några av våra
            reservationer. Det gäller reservation 2, som rör överlämnande
            av ärende till regeringen. Vi påpekar där att det behövs ett tydligare
            klargörande av när ärenden skall överlämnas till regeringen, och
            regeringen måste i större utsträckning än i dag ta ansvar för
            vapenexportfrågorna. Jag vill också yrka bifall till reservation
            3. Den handlar om en avveckling av svensk krigsmaterielexport,
            vilket Miljöpartiet tycker är en angelägen fråga som vi vill ha
            ett ställningstagande kring. Jag yrkar också bifall till reservation
            10, som rör riktlinjerna.
          </note>
          <note>
            I övrigt stöder vi naturligtvis våra reservationer till betänkandet,
            men för tids vinning kommer vi inte att yrka bifall till alla.
          </note>
          <note type="speaker">
            Anf. 59 INGRID NÄSLUND (kd):
          </note>
          <note>
            Herr talman! Jag skall be att få yrka bifall till reservationerna
            1 och 5. Reservation 11 har det redan yrkats bifall till, och
            vi står naturligtvis bakom den också.
          </note>
          <note>
            Vi kristdemokrater anser att de kriterier som vi har för krigsmaterielexport
            är väl avvägda, men naturligtvis är tolkningsproblemen ibland
            ganska besvärliga. Det är detta som gör att vi kräver en kontinuerlig
            utvärdering av läget i de länder som export sker till, också med
            avseende på huruvida de olika kriterierna kan anses ha uppfyllts
            i fråga om dessa länder när exporten har skett.
          </note>
          <note>
            Det har ju diskuterats om vi i utrikesutskottet över huvud taget
            skall ha några synpunkter på att export har skett till vissa enskilda
            länder, t.ex. att vi tycker att kriterierna när det gäller mänskliga
            rättigheter inte är uppfyllda i landet i fråga eller att vi menar
            att stor konfliktrisk föreligger. Där beslut redan har fattats
            av den myndighet som skall sköta om det här, Inspektionen för
            strategiska produkter, skall vi tydligen tycka att man har fattat
            ett ansvarsfullt beslut. Då har vi inte något mer att säga. Men
            det är faktiskt så att utrikesutskottet är det utskott i riksdagen
            som har det största ansvaret för att bereda ärenden som gäller
            mänskliga rättigheter. Det ansvaret ligger inte lika tungt på
            den myndighet som fattar beslut i de här frågorna.
          </note>
          <note>
            Nu skall vi inte överpröva beslut som myndigheter har fattat,
            och det är därför som det anses att vi inte skall uttala oss i
            sådana här frågor. Men precis som
          </note>
          <note>
            Helena Nilsson påpekade står man inför en svårighet, både som
            parti och som enskild riksdagsman, om man i vissa fall tycker
            att det hela inte riktigt stämmer. Var skall man då uttala sig?
            Hur skall man uttrycka sin uppfattning? Hur skall man försöka
            att påverka den fortsatta inriktningen av de beslut som fattas?
          </note>
          <note>
            Vi menar att det ändå är angeläget att vi har någon form av kontinuerliga
            utvärderingar för att utröna om de olika kriterierna är uppfyllda
            med avseende på samtliga de länder till vilka export sker. Vi
            har inte gått in närmare i detalj på hur det här skall ske. Men
            säg mig den verksamhet som vi bedriver utan att utvärderingar
            sker. Det anses i andra sammanhang mycket ansvarslöst att bedriva
            verksamhet där man har satt upp vissa mål och riktlinjer utan
            att man sedan utvärderar om måluppfyllelse sker för denna verksamhet.
            Detta måste också kunna ske när det gäller den här verksamheten.
          </note>
          <note>
            Vi kan säga att det som har skett i konstitutionsutskottet är
            en typ av sådan utvärdering. Den gäller speciellt följdleveranser.
            Men vi menar att det inte bara är i fråga om följdleveranser som
            detta är intressant. Det är naturligtvis speciellt intressant
            då, därför att när det gäller följdleveranser menar man sig vara
            mer bunden att fatta ett positivt beslut i någon bemärkelse än
            man annars är. Men vi tror att kontinuerliga utvärderingar skulle
            ge ett större förtroende för de beslut som fattas. Vi tycker att
            de här kriterierna har gällt en så pass lång tid, och myndigheten
            har också varit i verksamhet under några år, att det skulle vara
            skäl till att någon typ av utvärdering som inte bara gäller följdleveranser
            nu kom till stånd. Jag vill alltså yrka bifall till vår reservation
            i det här avseendet.
          </note>
          <note>
            Vi är också med på reservation nr 1. Vi har där framhållit att
            man i den norska redogörelsen för export är mer detaljerad. Man
            talar om vilka vapenslag det gäller och man talar också om vilka
            företag som har varit inblandade. Det tycker vi gott att man kan
            göra i Sverige också. Man har från utskottets sida talat om att
            det finns problem när det gäller sekretess o.d. Men kan Norge
            klara av detta och ändå exportera borde också Sverige kunna klara
            av den balansgången utan större svårigheter.
          </note>
          <note>
            Jag vill till sist uttrycka min stora häpnad över att man under
            1996 har sänt nya leveranser till Indonesien. Även om det har
            varit följdleveranser har det varit nya sådana som har skett.
            Jag tror att alla partier är överens om att Indonesien har kränkt
            de mänskliga rättigheterna på Östtimor. Jag skulle också vilja
            ha ett svar på hur man har ansett sig kunna göra detta när man
            har varit helt på det klara med att åtminstone fem av riksdagens
            sju partier har uttalat sig mycket klart emot att sådana leveranser
            skall göras. Det tycker jag är upprörande.
          </note>
          <note>
            Detta visar att riksdagen på något sätt måste säga ifrån när
            man tycker att det går snett. Indonesien är inte det enda landet.
            Men det har varit mest graverande. Vi har varit restriktiva när
            det gällt att peka ut länder. Därför tycker vi att det skulle
            vara bra med kontinuerliga utvärderingar, så att utrikesutskottet
            slipper att peka ut speciella länder när denna redogörelse blir
            aktuell varje år. Vi skulle vilja ha en mer övergripande översyn.
          </note>
          <note type="speaker">
            Anf. 60 NILS T SVENSSON (s):
          </note>
          <note>
            Herr talman! Innan jag redovisar utskottets överväganden i detta
            betänkande om krigsmaterielexporten under 1996 är det på sin plats
            att nämna något om anledningen till att Sverige över huvud taget
            har en export av krigsmateriel.
          </note>
          <note>
            Vår säkerhetspolitik har under mycket lång tid varit uppbyggd
            kring den militära alliansfriheten och kring ett starkt och allsidigt
            försvar med vars hjälp vi har kunnat trygga vår självständighet.
            En viktig förutsättning för denna inriktning av säkerhetspolitiken
            har varit en kvalificerad inhemsk försvarsindustri. Med dess hjälp
            har vi kunnat utveckla, tillverka och underhålla vapensystem som
            har varit anpassade till våra speciella förhållanden. Det har
            gett oss en trygghet och minskat risken för att vi skall utsättas
            för utländska påtryckningsförsök. Detta har verksamt bidragit
            till trovärdigheten i vår säkerhetspolitiska linje.
          </note>
          <note>
            Vi har internationellt sett haft en hög självförsörjningsgrad
            när det gäller militär utrustning. Men det svenska försvarets
            beställningar har inte räckt till för att vidmakthålla den kvalificerade
            industriella kapacitet som vi ansett oss behöva. Därför har export
            av krigsmateriel varit ett element i vår säkerhetspolitik. Vi
            har varit beredda att acceptera en viss export för att kunna upprätthålla
            en kvalificerad försvarsindustri. Jag vill poängtera viss, för
            vår exportpolitik uppfattar jag och de flesta andra bedömare både
            här hemma och utomlands som både ansvarsfull och framför allt
            restriktiv.
          </note>
          <note>
            Den övervägande delen av vår export har gått till andra OECD-länder.
            Vi har undvikit all ny export till länder som befunnit sig i väpnad
            konflikt eller haft inre väpnade oroligheter. Riktlinjerna för
            krigsmaterielexport har över tiden utvecklats på ett sätt som
            bl.a. tagit hänsyn till den ökade betoningen av respekten för
            mänskliga rättigheter. Grova och omfattande kränkningar av mänskliga
            rättigheter vittnar om en typ av instabilitet som lätt övergår
            i inre eller yttre konflikter.
          </note>
          <note>
            Ibland pekar man i debatten på att svenska vapen skulle ha använts
            i krig i andra delar av världen. Delvis är dessa uppgifter överdrivna
            eller felaktiga, men det är också riktigt att så har skett i vissa
            fall. Orsaken är då inte en slapphet i tillämpningen av riktlinjerna
            eller en överdriven omsorg om försvarsindustrin.
          </note>
          <note>
            Oftast är det allvarliga och oförutsedda förändringar som inträffat
            i mottagarlandet långt efter det att exporten ägt rum. Sådant
            kan man naturligtvis inte gardera sig mot med mindre än att man
            helt avstår från att exportera.
          </note>
          <note>
            Min bedömning förblir den att Sverige bedriver en ansvarsfull
            och restriktiv krigsmaterielexportpolitik som vi inte har anledning
            att skämmas för i ett internationellt perspektiv.
          </note>
          <note>
            Betydande förändringar har ägt rum i vårt närområde under 90-talet,
            förändringar som även påverkat den hotbild vårt försvar skall
            vara inriktat på. I det senaste försvarsbeslutet har konsekvenserna
            av denna utveckling för Försvarsmaktens storlek och inriktning
            behandlats. Även försvarsindustrins fortsatta roll berördes i
            det sammanhanget. Det konstaterades att en inhemsk försvarsindustri
            alltjämt måste anses utgöra en säkerhetspolitisk tillgång. En
            produktionskapacitet måste finnas för att underbygga den återtagningsförmåga
            som Försvarsmakten skall ha, liksom en utvecklingskompetens på
            nyckelområden för att underlätta Försvarsmaktens anpassning till
            framtida förändringar av hotbilden. Man lade i försvarsbeslutet
            en särskild tonvikt vid betydelsen av ett utökat och fördjupat
            internationellt samarbete för att bevara svensk försvarsindustriell
            kompetens. Samtidigt slog man fast att den traditionella exportförsäljningen
            även fortsatt har en viktig roll att spela.
          </note>
          <note>
            En särskilt intressant fråga som berörs i utskottets betänkande
            är den internationella utvecklingen. Jag anser att det i dag finns
            anledning att se mer optimistiskt än någonsin tidigare på förutsättningarna
            för ett närmande mellan olika länders synsätt på krigsmaterielexportområdet.
            Wassenaararrangemanget är ett prov på olika länders vilja att
            gå längre i samarbete på exportkontrollområdet än vad som tidigare
            varit brukligt. Inom EU finns det också tydliga tecken på en ökad
            vilja att gå framåt i denna riktning, vilket vi alla naturligtvis
            tycker är bra. I ett anförande i förra veckan uttalade handelsminister
            Pagrotsky en mycket bestämd svensk vilja att delta aktivt och
            konstruktivt i en sådan process.
          </note>
          <note>
            I går beslutade regeringen att tillsätta en särskild utredare
            med uppgift att analysera de principer som har utvecklats i praxis
            när det gäller s.k. följdleveranser vid krigsmaterielexport och
            föreslå de preciseringar som kan behövas på området. Bakgrunden
            är, som har sagts tidigare, KU:s granskning, då man fann att utvecklingen
            av praxis vad gäller följdleveranser behövde undersökas litet
            närmare. Det finns direktiv, beslutade av regeringen, till denna
            utredare. De innebär att utredaren skall analysera, överväga och
            komma med förslag på området. I direktiven framgår också att utredaren
            bör inhämta erfarenheter och synpunkter från det parlamentariskt
            sammansatta
          </note>
          <note>
            Exportkontrollrådet som finns inom Inspektionen för strategiska
            produkter. Således blir det ett indirekt parlamentariskt inflytande
            i utredningen.
          </note>
          <note>
            Till betänkandet har ett antal reservationer anmälts. Dessa rör
            i stor utsträckning frågeställningar som har behandlats tidigare
            år.
          </note>
          <note>
            I den första reservationen tar man upp kravet på en mer detaljerad
            offentlig redovisning av krigsmaterielexporten. Utskottet vidhåller
            uppfattningen att regeringens årliga redogörelse, med hänsyn till
            de gränser för öppenheten som vår sekretesslagstiftning uppställer,
            ger en god samlad bild av den svenska krigsmaterielexporten. Men
            vi välkomnar givetvis också regeringens ambition att försöka öka
            den öppenheten ytterligare.
          </note>
          <note>
            I den andra reservationen vill man se en redovisning i den årliga
            skrivelsen av antalet ärenden som överlämnats från ISP till regeringen.
            Utskottet menar att det är regeringen som har det övergripande
            politiska ansvaret för hanteringen av frågorna om krigsmaterielexport.
            Regeringen har också, genom föreskriftsrätten, möjlighet att styra
            den praxis som utvecklas när det gäller överlämnandet av ärenden.
            Utskottet menar därför att det i första hand åvilar regeringen
            att utöva den kontroll som reservanterna efterlyser.
          </note>
          <note>
            I den tredje reservationen yrkar man, mot bakgrund av Sveriges
            förändrade säkerhetspolitiska situation, på en avveckling av krigsmaterielexport
            från
          </note>
          <note>
            Sverige. Konsekvenserna av denna förändring har inför det senaste
            försvarsbeslutet grundligt penetrerats. Utskottet ser ingen anledning
            till att ifrågasätta slutsatsen som där kommer fram, nämligen
            att försvarsindustrin fortsätter att vara en säkerhetspolitisk
            tillgång för Sverige.
          </note>
          <note>
            I den fjärde reservationen menar man, med hänvisning till internationella
            nedrustningssträvanden, att all utveckling av offensiva vapensystem
            borde avbrytas. Men ett sådant utvecklingsarbete kan vara av stor
            säkerhetspolitisk betydelse för Sverige. Anledningen till detta
            har jag redan berört. Utskottet menar mot den bakgrunden att ett
            sådant initiativ inte är aktuellt.
          </note>
          <note>
            Dessutom skall påpekas att i exportavseende är sådana system
            underkastade samma restriktiva kontroll som andra typer av krigsmateriel.
          </note>
          <note>
            I den femte reservationen menar man att en kontinuerlig utvärdering
            bör ske av uttolkningen av riktlinjerna för krigsmaterielexport.
            Det är precis detta som sker i Exportkontrollrådet. Samtliga riksdagspartier
            är ju representerade i rådet och därmed delaktiga i det arbetet.
          </note>
          <note>
            I den sjätte reservationen berör man begreppet följdleverans.
            Jag har redovisat att regeringen har tillsatt en utredning på
            området.
          </note>
          <note>
            I den sjunde reservationen menar man att en uppdelning av krigsmateriel
            i två kategorier med delvis olika riktlinjekrav inte är befogad,
            eftersom materielen i kategorin övrig krigsmateriel inte är mindre
            farlig än materielen i kategorin krigsmateriel för strid.
          </note>
          <note>
            Jag har personligen litet svårt att se hur en spaningsradar eller
            ett transportfordon kan jämställas med en kanon i destruktiv kraft.
            Utskottsmajoriteten vidhåller uppfattningen att uppdelningen i
            två kategorier är sakligt grundad.
          </note>
          <note>
            I den åttonde reservationen anser man att all export av krigsmateriel
            skall stoppas om en stat inte uppfyller villkoren i riktlinjerna.
            Detta skulle även gälla i de fall då en regeringsöverenskommelse
            om leveransgarantier slutits med den mottagande staten.
          </note>
          <note>
            Utskottsmajoriteten menar att en regel av det slag som reservanterna
            förespråkar skulle få orimliga konsekvenser.
          </note>
          <note>
            I den nionde reservationen tar man upp ett förslag om att slutanvändarintyg
            skall krävas även vid komponentleveranser från Sverige. Utskottsmajoriteten
            har inte funnit någon anledning att förespråka en ändring av nuvarande
            ordning, som innebär att genom att kräva s.k. OPD-intyg förhindra
            vidareexport av komponenten i sig. Även komponentexport är underkastad
            sedvanlig prövning enligt riktlinjerna. Inom ramen för en helhetsbedömning
            avgörs vilken sorts exportpolitik som mottagarlandet står för.
          </note>
          <note>
            I den tionde reservationen yrkar man på en lagfästning av riktlinjerna
            med hänvisning till att beslut nu fattas av en myndighet och inte
            av regeringen. Man aktualiserar ännu en gång kravet på en lagreglering
            av riktlinjerna för krigsmaterielexport. Här menar utskottsmajoriteten
            att det ter sig mycket svårt att på ett ändamålsenligt sätt författningsreglera
            handlingslinjer på detta område. De utrikes- och säkerhetspolitiska
            intressen som måste beaktas vid prövningen av enskilda ärenden
            är så mångskiftande och så beroende av förändringarna i vår omvärld
            att den nuvarande ordningen är att föredra. I sammanhanget måste
            jag erinra om ISP:s exportkontrollråd där alla partierna har en
            löpande insyn i hur riktlinjerna tillämpas.
          </note>
          <note>
            I den elfte och sista reservationen berör man exporten till ett
            enskilt land - Indonesien. Utskottsmajoriteten har beaktat vad
            1993 års riksdagsutredning konstaterade beträffande den avgränsning
            som regeringsformen gör mellan riksdagens ansvarsområde och regeringens.
            Vi menar att bedömningen av enskilda länders uppfyllande av riktlinjernas
            krav är ett ansvar för den myndighet som har fattat beslut på
            området och ytterst för regeringen. Samtidigt menar vi att utskottet,
            bl.a. i de årligen återkommande betänkandena, gör landspecifika
            bedömningar som kan vara av relevans vid uttolkningen av riktlinjerna.
            Vi utgår från att hänsyn tas till sådana bedömningar när enskilda
            ärenden på krigsmaterielexportområdet behandlas. Utskottsmajoriteten
            ser mot den bakgrunden inte att det finns anledning att i betänkandet
            behandla enskilda länder på det sätt reservanterna önskar.
          </note>
          <note>
            Jag yrkar bifall till utskottets hemställan och avslag på reservationerna.
          </note>
          <note type="speaker">
            Anf. 61 HELENA NILSSON (c) replik:
          </note>
          <note>
            Herr talman! Vi är flera talare i debatten som har berört formen
            för hur riksdagen skall markera i frågor om krigsmaterielexport
            till enskilda länder. Det land vi mest har diskuterat är Indonesien.
          </note>
          <note>
            Låt mig erinra om att 1994 skrev ett enigt utskott i betänkandet
            att utskottet såg med stor oro på situationen i Indonesien. Utskottet
            förutsatte att regeringen skulle beakta detta i fortsatta tillståndsärenden.
          </note>
          <note>
            Men genom att välja en annan väg - som vi just har hört Nils
            T Svensson säga - nämligen att inte beröra Indonesien i betänkandet,
            har Socialdemokraterna indirekt godkänt exporten dit under 1996.
          </note>
          <note>
            Då måste jag fråga Nils T Svensson: Anser därmed Socialdemokraterna
            att situationen med de mänskliga rättigheterna är sådan att det
            går att fortsätta med vapenexport till Indonesien?
          </note>
          <note type="speaker">
            Anf. 62 NILS T SVENSSON (s) replik:
          </note>
          <note>
            Herr talman! Vi har i utskottet i fjol, men mindre i år, gått
            igenom hur ansvaret i det här sammanhanget är fördelat mellan
            riksdagen och myndigheter, domstolar och liknande. Jag redovisade
            tidigare vilken ordning som gäller, och den känner vi ju alla
            till.
          </note>
          <note>
            Såvitt jag förstår måste man ändra i regelverket om en annan
            ordning skall kunna komma till stånd. Det är den formella sidan
            av saken.
          </note>
          <note>
            Vad gäller följdleveranser finns ett åtagande för
          </note>
          <note>
            Indonesiens del. Detta åtagande har en lång historia bakom sig,
            men den kanske vi inte behöver upprepa här. Många partier har
            varit inblandade i besluten om de här förhållandena. Att avbryta
            dessa leveranser är naturligtvis en svår process, men det blir
            förstås följden om det finns beslut om embargo från FN, OSSE
          </note>
          <note>
            eller EU, och så har också skett. Här finns alltså ett långsiktigt
            åtagande. Förhållandet är helt enkelt sådant att inget land är
            intresserat av att köpa system om man samtidigt vet att det inte
            finns garantier för följdleveranser. Om stora och allvarliga förändringar
            inträffar avbryter vi naturligtvis leveranserna, som vi har gjort
            i fallet forna Jugoslavien.
          </note>
          <note type="speaker">
            Anf. 63 HELENA NILSSON (c) replik:
          </note>
          <note>
            Herr talman! Nils T Svensson påpekar att åtaganden är gjorda
            när det gäller följdleveranserna och att man därmed skall fullfölja
            detta. Han tar därmed inte in situationen när det gäller mänskliga
            rättigheter.
          </note>
          <note>
            Det intressanta är att KU i sitt granskningsbetänkande skrev
            att även med nuvarande riktlinjer när det gäller följdleveranser,
            som i och för sig inte är tvingande när det gäller mänskliga rättigheter,
            hade regeringen kunnat säga nej till den följdleverans för 1996
          </note>
          <note>
            som vi nu diskuterar om man hade beaktat situationen för mänskliga
            rättigheter. Det är därför det hade varit så angeläget att ta
            med en bedömning av situationen för mänskliga rättigheter i betänkandet,
            för att signalera till regeringen vilken uppfattning utskottet
            och riksdagen har i den här frågan. Därmed skulle inte heller
            fler följdleveranser till Indonesien beviljas.
          </note>
          <note type="speaker">
            Anf. 64 NILS T SVENSSON (s) replik:
          </note>
          <note>
            Herr talman! Som Helena Nilsson väl känner till skriver utrikesutskottet
            ett mycket utförligt betänkande om just de mänskliga rättigheterna.
            I det betänkandet behandlade vi senast i våras Indonesien väldigt
            omfattande. Det är naturligtvis inte obekant för någon, inte heller
            för regeringen, vilken åsikt utskottet har om förhållandena i
            Indonesien.
          </note>
          <note>
            Alla dessa ärenden redovisas ju nu i Exportkontrollrådet. Där
            har partiernas företrädare möjligheter att framföra sina synpunkter,
            och så gör de naturligtvis också.
          </note>
          <note>
            Detta är emellertid ett problem. Det var det som föranledde KU
            att göra sitt uttalande, och det är också det som är bakgrunden
            till att denna utredning nu är tillsatt. Vi får väl avvakta vad
            utredningen kommer fram till. Jag vill återigen påpeka det som
            framgår av både direktiv och pressmeddelande, nämligen att
          </note>
          <note>
            Exportkontrollrådet skall ha kontakt med utredaren i dessa frågor.
            Det tror jag kan vara av intresse för utredningens arbete.
          </note>
          <note type="speaker">
            Anf. 65 EVA ZETTERBERG (v) replik:
          </note>
          <note>
            Herr talman! Nils T Svensson talar om det åtagande som Sverige
            har som land gentemot ett land som
          </note>
          <note>
            Indonesien när man en gång har börjat bevilja exporttillstånd.
            Men gäller då andra åtaganden gentemot människor på Östtimor,
            som sedan mer än 20 år är ockuperat av Indonesien? Där har det
            ju inte skett några snabba och plötsliga förändringar, vilket
            Nils T
          </note>
          <note>
            Svensson efterlyste som skäl för att exporter skall avbrytas.
            Men är det inte skäl nog att detta förtryck har pågått i mer än
            20 år? Vilka åtaganden har man inte i det sammanhanget mot folket
            i Östtimor och naturligtvis också gentemot folket i Indonesien?
            Jag menar att utskottsmajoriteten över huvud taget inte beaktar
            den frågan.
          </note>
          <note>
            Det sägs att vi inte skall plocka ut något enskilt land, men
            det är en haltande argumentation. I MR-
          </note>
          <note>
            betänkandet tittar vi ju i högsta grad på olika länder och kommenterar
            dem. Varför är det möjligt, när det inte är möjligt att göra detsamma
            på detta område?
          </note>
          <note>
            Nils T Svensson säger att vi har givit betänkandena om MR-frågor
            till känna för att regeringen skall kunna studera dem, men det
            har ju inte lett till något.
          </note>
          <note>
            Regeringen har ju, trots att vi har givit väldigt tydliga signaler,
            gjort precis tvärtom. Det är uppseendeväckande och väldigt märkligt
            att regeringen har valt den vägen.
          </note>
          <note>
            Jag menar därför att vi i den extrema situation som nu råder
            måste avbryta leveranserna, trots att det innebär internationella
            problem för Sverige. Jag betraktar inte de leveranser som ägde
            rum som följdleveranser. Jag hoppas också att den utredning som
            skall arbeta med detta kommer att visa att det inte var följdleveranser,
            att den typ av leverans som skedde till Indonesien inte borde
            ha skett ens under den benämningen.
          </note>
          <note>
            Jag efterlyser svar från Nils T Svensson på mina andra frågor
            om bl.a. redovisningen. Jag fick inga svar på de frågorna tidigare.
          </note>
          <note type="speaker">
            Anf. 66 NILS T SVENSSON (s) replik:
          </note>
          <note>
            Herr talman! Eva Zetterberg är flitig när det gäller att ställa
            frågor. Hon har ställt frågor till statsrådet
          </note>
          <note>
            Pagrotsky även vad gäller exporten till Indonesien och därmed
            fått svar så sent som den 2 september. Jag behöver kanske inte
            återge det svaret. Där anger statsrådet skälet till att förhållandena
            är som de är.
          </note>
          <note>
            Som svar på Eva Zetterbergs övriga frågor, om bl.a. redovisningen,
            kan jag säga att vi i jämförelse med andra länder har en väldig
            öppenhet. Norge har här framhållits som exempel, och vi kan naturligtvis
            studera förhållandena där för att se om deras typ av redovisning
            är bättre än den vi har och om det är något som vi kan ta till
            oss. Det sägs också i skrivelsen att man till nästa år förbereder
            en mer öppen redovisning. På den punkten behöver vi alltså inte
            ha delade meningar.
          </note>
          <note type="speaker">
            Anf. 67 EVA ZETTERBERG (v) replik:
          </note>
          <note>
            Herr talman! Om utskottsmajoriteten i likhet med det norska exemplet
            hade velat ha en större öppenhet i fråga om redovisningsdetaljerna,
            något som vi har efterlyst, hade vi inte behövt reservera oss,
            Nils T
          </note>
          <note>
            Svensson. Jag förstår inte resonemanget. Det är väl jättebra
            om vi är överens och om man från utskottet driver på frågan, men
            så har ju inte varit fallet, utan man har bara accepterat att
            regeringen håller på att undersöka saken.
          </note>
          <note>
            Det är rätt att jag har många frågor, men det behövs, särskilt
            på det här området. En fråga gällde de nya marknaderna. Är inte
            Nils T Svensson och socialdemokraterna oroade över att regeringen
            utökar området för export? Jag nämnde tidigare Brasilien.
          </note>
          <note>
            Till Venezuela, som man inte har exporterat till på flera års
            tid, har man under 1996 börjat med en ny export på närmare 100
            miljoner. Varken Brasilien eller Venezuela kan väl betraktas som
            helt säkra länder, där det inte begås övergrepp mot mänskliga
            rättigheter och finns brister i demokratin.
          </note>
          <note>
            Hur ser egentligen Socialdemokraterna på de här frågorna? Är
            inte det här förenat med stora risker?
          </note>
          <note>
            Innebär inte det här ett avsteg från försiktighetsprincipen,
            dvs. att man exporterar endast till säkra länder och allra helst
            avstår?
          </note>
          <note type="speaker">
            Anf. 68 NILS T SVENSSON (s) replik:
          </note>
          <note>
            Herr talman! Vad gäller redovisningsfrågan tror jag att vi inte
            behöver ägna mer tid åt den. Vi skall självklart redovisa så långt
            det är möjligt med hänsyn till den sekretess vi måste ha. Där
            är utskottet helt överens.
          </note>
          <note>
            Eva Zetterberg tar upp en viktig fråga om nya länder. Här är
            det oerhört viktigt att man gör en mycket noggrann prövning. Där
            har Exportkontrollrådet en viktig funktion. Det skall ägnas tid
            till detta, och att starta en export till nya mottagarländer skall
            göras med omtanke. Man kan utan att säga för mycket säga att en
            sådan process pågår. Det ägnas mycken tid i
          </note>
          <note>
            Exportkontrollrådet just till att göra dessa analyser och bedömningar.
          </note>
          <note>
            Samtidigt hälsar vi med största tillfredsställelse att världen
            genomgår en demokratisering. Hela Centraloch Östeuropa är nu fria
            demokratiska länder. De har naturligtvis också rätt att bygga
            sin försvarsmakt i mening att kunna försvara sina nationella gränser.
            Så är det självfallet också i andra delar av världen, inte minst
            i Afrika, som Eva Zetterberg tog upp.
          </note>
          <note>
            Här finns en problematik som man skall ta på största allvar.
            Samtidigt som man öppnar nya länder för export skall man vara
            medveten om att det kan vara fråga om ett långsiktigt åtagande.
            Därför är dessa prövningar oerhört viktiga att göra. På den punkten
            är jag helt överens med Eva Zetterberg.
          </note>
          <note type="speaker">
            Anf. 69 LENNART ROHDIN (fp) replik:
          </note>
          <note>
            Fru talman! Nils T Svensson vet att Folkpartiet delar synen på
            de principiella grunderna för varför vi skall ha krigsmaterielproduktion
            i Sverige och varför vi också skall ha krigsmaterielexport. Däremot
            delar jag inte Nils T Svenssons syn på öppenheten.
          </note>
          <note>
            Det är förvisso så att Sverige har en långtgående yttrande- och
            tryckfrihetslagstiftning i formell mening. Men samtidigt vet vi,
            inte minst i ett västerländskt perspektiv, att respekten för myndigheter
            och överhet i Sverige gör att den faktiska öppenheten i frågor
            som gäller säkerhetspolitik och sådana saker många gånger är mycket
            större i andra jämförbara länder oavsett den formella lagstiftningen.
          </note>
          <note>
            Nils T Svensson för fram en mycket krystad motivering till varför
            regeringen har valt den här formen för utredningen. Jag vet att
            regeringen har full frihet att välja vilken form för utredningen
            som helst. Det är inte vad frågan handlar om. Att välja den här
            formen är att skaffa sig ett formellt alibi. Men det är definitivt
            inte någon förtroendeskapande åtgärd i den ganska infekterade
            debatt som ändå förs i Sverige kring dessa frågor. Det hade varit
            intressant om regeringen hade tagit hänsyn till det när den utsåg
            utredningen.
          </note>
          <note>
            Slutligen till frågan om Indonesien. Riksdagen skall inte uttala
            sig i enskilda ärenden som behandlas av fristående myndigheter.
            Men det som står i utskottets betänkande är ju att riksdagen skall
            uttala sig mer övergripande. Det står också att utskottet årligen
            har gett till känna bl.a. vad man tycker om läget i Indonesien.
            Det konstateras också: "Utskottet utgår från att regeringen vid
            sina ställningstaganden" i dessa frågor "noga beaktar vad utskottet
            därvid anför".
          </note>
          <note>
            Det är alldeles solklart att regeringen inte har gjort det. Det
            är därför rätt rimligt, vilket fem partier även i år konstaterar,
            att det är nödvändigt att riksdagen gör en övergripande bedömning
            av krigsmaterielexporten till Indonesien.
          </note>
          <note type="speaker">
            Anf. 70 NILS T SVENSSON (s) replik:
          </note>
          <note>
            Fru talman! Jag känner naturligtvis till att vi är överens i
            de principiella frågorna i de här sammanhangen, Lennart Rohdin.
            När det däremot gäller det
          </note>
          <note>
            Lennart Rohdin säger om öppenheten, att vi skulle ha en större
            begränsning i vår informationsgivning än vad man har i andra europeiska
            länder, som vi här talar om, tvivlar jag litet grand på det Lennart
            Rohdin säger. Han kan kanske återkomma och ge något exempel på
            den punkten. Vi har alla ett intresse av att ha öppenhet i dessa
            frågor, så långt det går med hänsyn till utrikessekretess, affärssekretess
            och över huvud taget den sekretess som man måste ålägga sig.
          </note>
          <note>
            Det viktiga i all slags utredningsverksamhet är att man kan få
            fram ett förslag och ett betänkande så snabbt som möjligt. Såvitt
            jag förstår skall utredaren arbeta snabbt och vara färdig under
            nästa höst med sitt betänkande. Jag tycker nog att just det förhållandet
            att utredaren skall ha kontakt med Exportkontrollrådet gör att
            alla partierna därmed får ett inflytande på utredningsförfarandet.
            Jag är faktiskt inte särskilt orolig på den punkten.
          </note>
          <note>
            Sedan återkommer vi igen till Indonesienfrågan.
          </note>
          <note>
            Det är precis som Lennart Rohdin säger. Det är så det förhåller
            sig med det delade ansvaret mellan riksdagen och myndigheter.
            Debatten här i kammaren och vad som sägs i utrikesutskottets betänkande
            om denna fråga är uttryck för en opinionsyttring. Även frågor
            av denna karaktär kan behandlas i Utrikesnämnden, vilket också
            sker emellanåt när det gäller ställningstaganden i dessa sammanhang.
          </note>
          <note type="speaker">
            Anf. 71 LENNART ROHDIN (fp) replik:
          </note>
          <note>
            Fru talman! Skillnaden mellan oss, Nils T Svensson, ligger kanske
            i den bokstavsnoja vi har ägnat oss åt de senaste åren i säkerhetspolitiken.
            När det gäller bokstavskombinationer och internationellt samarbete
            som kan ge arbetstillfällen är ängslan och räddhågsenheten betydligt
            mindre hos Socialdemokraterna.
          </note>
          <note>
            Regeringen kan tillsätta en utredning precis som den vill. Det
            är inte det jag ifrågasätter. Det sades att utredaren skall ha
            kontakt med Exportkontrollnämnden. Det är många som kan ha kontakt
            med utredaren.
          </note>
          <note>
            Men det är en helt annan sak att de politiska partierna sitter
            med i utredningen, följer hela arbetet och har möjlighet att avge
            sina synpunkter i utredningens slutbetänkande.
          </note>
          <note>
            De kan naturligtvis framföras i motionsform och liknande. Men
            i den infekterade debatt som förs kring dessa frågor hade det
            varit en förtroendeskapande åtgärd att ha representanter för partierna
            med. Det finns inga som helst sekretesskrav att ta hänsyn till
            i utredningens arbete. Det gäller principiella riktlinjer för
            hur dessa frågor skall hanteras i fortsättningen.
          </note>
          <note>
            Sedan till frågan om den formella hanteringen när det gäller
            ett enskilt land, Nils T Svensson. Om det vore så som Nils T Svensson
            försöker påskina, att riksdagen skulle vara förhindrad att fatta
            beslut i enskilda fall, föreställer jag mig att talmannen skulle
            vägra att ställa proposition på reservationerna.
          </note>
          <note>
            Med förändringar av mittfåran som vi har diskuterat tidigare
            i dag: Låt oss tänka oss att vi får ett regeringsskifte nästa
            höst, och Socialdemokraterna på sedvanligt sätt känner efter vart
            det blåser, och det plötsligt blir en majoritet i utrikesutskottet
            att ta ställning för ett uttalande om Indonesien. Det är då risk
            att riksdagen verkligen skulle uttala sig om detta.
          </note>
          <note>
            Skulle i så fall talmannen vägra att ställa proposition?
          </note>
          <note>
            Nej.
          </note>
          <note>
            Vad det handlar om här är en lämplighetsbedömning, inte några
            formella hinder. Fem partier anser att det nu är lämpligt att
            tala om för regeringen att den inte har tagit hänsyn till vad
            riksdagen har uttalat om
          </note>
          <note>
            MR-situationen i Indonesien.
          </note>
          <note type="speaker">
            Anf. 72 NILS T SVENSSON (s) replik:
          </note>
          <note>
            Fru talman! Vad riksdagen uttalat om MR-läget i
          </note>
          <note>
            Indonesien är väl inte obekant för någon. Det gjorde vi så sent
            som vi våras när riksdagen beslutade om det betänkande som utrikesutskottet
            då hade skrivit. Jag tycker inte att det är något problem på den
            punkten.
          </note>
          <note>
            Jag är inte författningskunnig och kan därför inte uttala mig
            om sådana frågor som Lennart Rohdin tar upp. Man kan å andra sidan
            säga att riksdagen kan uttala sig om allting och besluta om allting.
            Det föreställer jag mig är möjligt. Men det skall då föregås av
            en beredning och kräver i så fall ändring av de regler vi har.
            På vilket sätt det skall ske vet jag inte.
          </note>
          <note>
            Utskottet har ägnat mycket tid åt att gå igenom den principiella
            frågan om riksdagens behandling av ärenden som enligt författningen
            ankommer på regeringen, domstolar eller andra myndigheter. Vi
            har där kommit fram till att det inte är riksdagen som har att
            besluta i den här typen av förvaltningsärenden. Det är detta som
            är bakgrunden till det resonemang vi nu för.
          </note>
          <note>
            När det gäller utredningen tycker jag att det är upp till ledamöterna
            i Exportkontrollrådet att visa aktivitet och engagemang. Jag tror
            att utredaren kommer att vara mycket intresserad av att ha kontakt
            och också vara lyhörd för de synpunkter som ledamöterna för fram.
            Även om ledamöterna sitter i rådet i kraft av sin personliga kapacitet
            representerar de ju ändå indirekt sitt parti i sammanhanget.
          </note>
          <note type="speaker">
            Anf. 73 INGRID NÄSLUND (kd) replik:
          </note>
          <note>
            Fru talman! Jag måste precis som tidigare debattörer konstatera
            att vi är upprörda över att man från myndighetens och regeringens
            sida inte har beaktat det som vi i utrikesutskottet, och i förlängningen
            även riksdagen, har sagt om de mänskliga rättigheterna i
          </note>
          <note>
            Indonesien. Det har inte beaktats, och det är vi mycket upprörda
            över.
          </note>
          <note>
            Jag kan inte hålla med om att det arbete man utför i Exportkontrollrådet
            skulle kunna definieras som en kontinuerlig utvärdering av om
            kriterierna för export till olika länder beaktas. Det blir i sådana
            fall en sådan typ av intern utvärdering som många av oss inte
            anser är tillräcklig. I ett fall som detta, där det blir så pass
            mycket diskussion om frågorna, räcker det inte med den typen av
            intern utvärdering. Vi efterlyser någonting annat, där man öppet
            kan diskutera om de länder man exporterat till har uppfyllt kriterierna
            i allmänhet.
          </note>
          <note>
            Om inte en sådan diskussion förs när frågorna är levande, riskerar
            vi att i ett senare skede hamna i samma situation som vi nu befinner
            oss i, t.ex. när det gäller säpo och tvångssteriliseringarna.
            Där efterlyses utredningar flera år i efterskott. Det är väl inte
            så vi vill ha det? Det är den nu sittande regeringen som skall
            ta ansvar för dessa frågor.
          </note>
          <note type="speaker">
            Anf. 74 NILS T SVENSSON (s) replik:
          </note>
          <note>
            Fru talman! Ingrid Näslund säger att hon är upprörd över detta
            förhållande. Jag har tidigare påpekat att det inte sker några
            nya åtaganden. Det förekommer alltså ingen ny export till Indonesien,
            vilket naturligtvis är bekant. Det är i stället fråga om att fullfölja
            tidigare åtaganden. Vi kan länge diskutera historien, vilka partier
            som varit inblandade och vilka regeringar som beslutat, men faktum
            är att detta är vad det är fråga om.
          </note>
          <note>
            Det finns inget embargo i FN eller i något annat organ, utan
            vi får hantera frågan på lämpligt sätt. Det gör vi nu genom att
            inte göra några nya åtaganden.
          </note>
          <note>
            Det betyder i sin tur att den här frågan tynar bort med åren.
            Efter ett antal år kommer ingenting över huvud taget att finnas
            kvar, om nu inte situationen i Indonesien förändras på ett sätt
            som gör att vi kan fortsätta exporten om de är intresserade av
            att köpa.
          </note>
          <note>
            Ingrid Näslund tog upp utvärderingsfrågan. Det är väl inte dåligt
            att ha ett exportkontrollråd bestående av representanter för samtliga
            partier, som kan följa dessa frågor kontinuerligt? Där sker givetvis
            också en utvärdering. Nu kommer den nya utredningen, vilket också
            är en form av utvärdering. Man går igenom och analyserar förhållandena.
            Utredaren skall komma med förslag till åtgärder som han anser
            vara lämpliga att vidta. Jag tycker alltså inte att detta är något
            problem i nuläget.
          </note>
          <note type="speaker">
            Anf. 75 INGRID NÄSLUND (kd) replik:
          </note>
          <note>
            Fru talman! Jag tycker också att det är bra att vi har Exportkontrollrådet.
            Det är mer än man har i andra länder vad gäller dessa frågor.
            Men det kan inte ersätta en kontinuerlig utvärdering av hela verksamheten
            och av hur myndigheten fungerar, tillsammans med Exportkontrollrådets
            inflytande, vad nu det kan vara. Det är fråga om ett övergripande
            ansvar, som jag anser att också riksdagen måste ta.
          </note>
          <note>
            Sedan kan man diskutera om det verkligen har varit fråga om följdleveranser
            till Indonesien. Den frågan är ännu inte klargjord, varför vi
            får invänta vad man kommer fram till så småningom. För min del
            verkar fartygskanoner inte precis vara någon följdleverans. Hur
            länge skall man i så fall hålla på med det
          </note>
          <note>
            - så länge fartygen finns och skall ha precis samma sorts kanoner?
            Detta kan ifrågasättas. De flesta av oss har väl uppfattat följdleveranser
            som delar av system som tidigare exporterats.
          </note>
          <note>
            Jag vill också säga något om den export som skett till Indonesien.
            Nils T Svensson borde vara lika upprörd som jag. Han har ju suttit
            i samma utskott och också haft synpunkter på att de mänskliga
            rättigheterna i Indonesien inte fungerar. Han har förutsatt att
            detta skulle beaktas i de beslut som sedan skulle fattas.
          </note>
          <note type="speaker">
            Anf. 76 NILS T SVENSSON (s) replik:
          </note>
          <note>
            Fru talman! Vi har i utskottet uttryckt den upprördhet vi känner
            inför läget för de mänskliga rättigheterna i Indonesien. På den
            punkten är vi naturligtvis helt överens. Det är inte där problemet
            ligger.
          </note>
          <note>
            Problemet är helt enkelt att man en gång öppnat för leveranser,
            och enligt den lagstiftning vi har finns det rätt till följdleveranser.
            Har man inte en sådan rätt får man inte heller exportera något.
            Det är den enkla sanningen. Det finns ingen som köper om man inte
            får en garanti för att man kan komplettera sina system med reservdelar
            och ammunition. Dessa system är långvariga. De har en livslängd
            på åtskilliga år. Däri ligger problemet som vi har att hantera.
            Vi hoppas naturligtvis att utredaren utifrån sin kommande analys
            kan finna förslag som kan förbättra regelverket och göra det tydligare.
          </note>
          <note>
            Sedan kommer vi åter till frågan om utvärdering.
          </note>
          <note>
            Myndigheten är väldigt ny. Den har varit i funktion i drygt ett
            år. Det är väl litet tidigt att kräva utvärdering, även om man
            naturligtvis inte skall avvisa sådana krav principiellt. Allting
            skall utvärderas, och så småningom kommer det att vara dags att
            starta en utvärdering av det slag som Ingrid Näslund talar om.
          </note>
          <note>
            Men det skall man väl inte göra redan efter ett år eller två?
            Myndigheten skall väl få lov att arbeta en tid?
          </note>
          <note type="speaker">
            Anf. 77 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Nils T Svensson sade i sitt anförande att vi var
            restriktiva med export till länder i konflikt och att de fall
            där vapen från Sverige använts i krig har inträffat långt efter
            exporten. Detta förvånar mig något. Det var inte så hemskt länge
            sedan jag såg att en journalist gjort ett reportage från konflikten
            i området kring Indien och Pakistan. Reportaget skildrade just
            att det fanns svenska vapen i denna konflikthärd.
          </note>
          <note>
            Därför tänkte jag koncentrera mig på dessa två länder.
          </note>
          <note>
            När vi ser på de skrivningar som görs i biståndssammanhang, finner
            vi att man ofta tar upp att det finns en konflikt mellan Indien
            och Pakistan. Jag minns den debatt vi förde här i kammaren för
            ganska många år sedan nu om URI-projektet. En av anledningarna
            till debatten var just att det rörde sig om ett konfliktområde.
            Man påpekade också det i det sammanhanget, och inte har det blivit
            så hemskt mycket bättre under årens lopp. Därför vill jag ställa
            en fråga om exporten till Pakistan och Indien, som man ser är
            mycket omfattande om man tittar på summan för
          </note>
          <note>
            1996: Stämmer exporten överens med det regelsystem som finns
            uppsatt och som Nils T Svensson poängterade i sitt anförande?
          </note>
          <note type="speaker">
            Anf. 78 NILS T SVENSSON (s) replik:
          </note>
          <note>
            Fru talman! På frågan om ifall det stämmer är svaret att det
            gör det. Alla exportärenden granskas av inspektionen för strategiska
            produkter och i sammanhanget rådfrågas Exportkontrollrådet. Har
            det förekommit utförsel är denna självfallet granskad enligt de
            regler som finns och därmed godkänd. Naturligtvis kan ingen utförsel
            förekomma som inte är godkänd.
          </note>
          <note>
            Apropå URI-projektet minns också jag den diskussion som fördes.
            Det handlade om ett stort biståndsprojekt uppe i Kashmir, nära
            gränsen till Pakistan. Gränsdragningen där uppe är ju inte erkänd,
            men projektet var lokaliserat dit. Det har visat sig vara ett
            mycket lyckosamt projekt. Man producerar energi via vattenkraft.
            Vattnet leds från en flod in i berget och tas ut igen. Det hela
            har blivit ett lyckat projekt som har kunnat genomföras under
            relativt hyggliga omständigheter. Detta var kanske en parentes
            i sammanhanget.
          </note>
          <note>
            Marianne Samuelsson säger nej till all vapenexport, och det kan
            man så klart göra. Man skall respektera den åsikten. Har man den
            är det naturligtvis lätt.
          </note>
          <note>
            Då säger man nej till allting - punkt slut. Men den fråga som
            uppkommer är: Är Marianne Samuelsson på det klara med konsekvenserna
            av detta? Vi har tidigare varit inne på den roll försvarsindustrin
            spelar i svensk säkerhetspolitik och i Sveriges alliansfria linje.
            Säger man nej, som Miljöpartiet nu gör, kan jag inte komma fram
            till någon annan slutsats än att man därmed vill omorientera hela
            den svenska säkerhetspolitiska linjen. Det skulle vara intressant
            att få en kommentar till detta.
          </note>
          <note type="speaker">
            Anf. 79 MARIANNE SAMUELSSON (mp)
          </note>
          <note>
            replik:
          </note>
          <note>
            Fru talman! Ja, det är faktiskt en hel del som vi i
          </note>
          <note>
            Miljöpartiet skulle vilja omorientera i den svenska politiken.
            Vi vill ha en ökad internationell solidaritet där man går från
            ord till handling och där man inte skall behöva ha den sits man
            har nu. Nu kan man hitta svenska vapen i Indonesien, i Indien,
            i Pakistan och i en mängd länder där det finns konflikthärdar
            och där man inte kan säga att det inte bryts mot några mänskliga
            rättigheter osv. Det borde vara en självklarhet att det inte finns
            några svenska vapen. Annars menar vi ju ingenting med alla de
            vackra ord vi säger i andra sammanhang när det gäller internationell
            solidaritet.
          </note>
          <note>
            Det får inte vara så att vi i Sverige av egoistiska och ekonomiska
            skäl - för att vi vill sälja vapen och för att det skall gå bra
            för svensk industri - struntar i mänskliga rättigheter och struntar
            i konflikter i andra delar av världen. Sverige får faktiskt ta
            de konsekvenser det innebär att säga nej.
          </note>
          <note>
            Jag skulle önska att regeringen i större utsträckning vågade
            ta de konsekvenserna och vågade säga nej. Det skulle nämligen
            visa på en styrka internationellt. Vi skulle slippa se svenska
            vapen som dödar människor i konflikthärdar där vi redan i förväg
            hade kunnat säga att vapnen varken bidrar till fred och nedrustning
            eller löser konflikter, utan innebär en ökad anledning till konflikt.
            Det är därför jag ifrågasätter just exporten av vapen till Indien
            och Pakistan.
          </note>
          <note>
            Å ena sidan säger man att av ekonomiska skäl är det helt okej
            att exportera dit, å andra sidan säger man i alla svenska biståndsprogram
            att detta är länder som har en konflikt som Sverige borde hjälpa
            till att lösa.
          </note>
          <note>
            Den socialdemokratiska politiken är inkonsekvent i det här fallet.
          </note>
          <note type="speaker">
            Anf. 80 NILS T SVENSSON (s) replik:
          </note>
          <note>
            Fru talman! Jag konstaterar att Marianne Samuelsson inte ger
            något svar. Jag förstår också att hon ha svårt att klara ut ett
            svar. När man inte ser sambanden mellan försvarsindustrin här
            hemma, svensk säkerhetspolitik och behovet av en export och en
            utlandssamverkan. På den punkten blev det inget svar. Jag förstår
            att det inte är lätt att få ihop något svar när man säger blankt
            nej, som man gör från Miljöpartiets sida.
          </note>
          <note>
            Marianne Samuelsson talade i stället om att Socialdemokraterna
            struntar i frågorna om de mänskliga rättigheterna. Inte alls!
            Detta är verkligen en profilfråga för Sverige i utrikespolitiken
            och i olika sammanhang där Sverige driver på så gott det går.
            Det finns ingen inkonsekvens i resonemanget och i det regelverk
            och den politik som finns på exportområdet.
          </note>
          <note>
            Jag tycker att det finns en mycket klar konsekvens i våra ställningstaganden.
            Vi har sagt ja till en viss export som är omgiven av väldigt starka
            restriktioner.
          </note>
          <note>
            Detta gör vi mot bakgrund av den säkerhetspolitiska linje Sverige
            har valt.
          </note>
          <note>
            Jag påtalar återigen - och det kan väl vara lämpligt att avsluta
            debatten med detta - att det sker en rörelse runt omkring som
            är väldigt positiv. I Wassenaararrangemanget finns från länder
            ett intresse av samordning. Vi ser inom EU ett intresse som manifesterades
            på den konferens som arrangerades här i
          </note>
          <note>
            Stockholm för några veckor sedan av Kristna Fredsrörelsen. Från
            Storbritanniens sida deklarerades att man tänker ta upp frågan
            under sitt ordförandeskap. I rapporten från Allmänna rådet i november
            kunde vi läsa att frågan varit uppe i ministerrådet. Vi kan alltså
            se fram emot initiativ efter årsskiftet när ordförandeskapet blir
            brittiskt. Jag tycker att detta bådar gott. Vårt eget statsråd
            Pagrotsky har ju också redan uttalat sitt starka stöd för ett
            sådant arbete.
          </note>
          <note type="speaker">
            Anf. 81 GÖRAN LENNMARKER (m):
          </note>
          <note>
            Fru talman! Moderata samlingspartiet står bakom detta utskottsbetänkande.
            Nils T Svensson har redogjort för motiven bakom ställningstagandet
            i de frågor som varit föremål för reservationer. Jag tänker inte
            upprepa detta vid denna sena tidpunkt, utan mer fokusera på en
            annan del av betänkandet.
          </note>
          <note>
            Det gäller framtiden och framtidsinriktningen.
          </note>
          <note>
            Delar av detta har litet grand berörts av Nils T Svensson och
            några andra. Men det är väl ingen tvekan om att försvarsindustrin
            är en av de branscher i Sverige och internationellt som kommer
            att genomgå störst förändringar i framtiden. Det finns enormt
            stora utmaningar på detta område, eftersom marknaderna är krympande.
            Det finns en ökad konkurrens och en stark teknologisk utveckling.
            Det finns också en minskad andel producenter. Fortfarande finns
            många producenter kvar trots att de har svårt att driva en lönsam
            verksamhet till följd av att det tar tid innan förändringarna
            slår igenom. En fråga som ställs på sin spets är: Kommer det att
            bli möjligt för små länder med en begränsad egen marknad att ha
            en egen försvarsindustri? Det gäller då framför allt på områden
            där man har en avancerad produktion.
          </note>
          <note>
            Det är t.o.m. så att man kan undra om det ens går för Europa
            att ha en sådan försvarsindustri - och här kan ni erinra er försvarsministerns
            inlägg tidigare - i ett läge när det finns en mycket stark teknologisk
            dominans från USA, och den dominansen förstärks också. I Europa
            har vi svårt att samverka över gränserna av legala skäl. Vi har
            skilda regelverk för detta.
          </note>
          <note>
            Som bekant är vapen undantaget från en gemensam marknad. Här
            handlar det om nationell kompetens.
          </note>
          <note>
            Dessutom sker ju efterfrågan hos staterna. Det är stater som
            är kunder. Och stater har av naturliga skäl säkerhetsintressen
            att ha en nationell produktion, men det finns naturligtvis också
            nationell prestige i detta.
          </note>
          <note>
            Därför är det så viktigt att det nu verkligen vidtas åtgärder
            för att kunna få till stånd en rationell ordning vad gäller försvarsindustrin.
            Här bör man dock observera en sak som kan låta litet paradoxal.
            När man får en krympande marknad kan man likväl få en ökad andel
            export. Det hänger samman med att det kommer att bli färre producenter
            kvar. Fler och fler länder måste köpa sina vapen utifrån och kan
            inte producera dem själva med en rimlig ekonomi. Därför kommer
            sannolikt vapenhandeln att vara en större andel av den totala
            vapenvolymen. Det ställer i sin tur krav på hur man skall hantera
            samgåendet över gränser. Det är svårt för små länder att ha en
            oberoende vapentillverkning, särskilt om det är en avancerad produktion,
            som vi i Sverige ju har på en hel del områden.
          </note>
          <note>
            Därför är det nu så viktigt att man göra några saker. Vi moderater
            konstaterar att det är besvarat i detta betänkande. Det viktigaste
            av allt är att det brådskar. Om ingenting görs eller görs för
            sent finns det risk för att man inte har så mycket kvar att diskutera
            efter ett antal år. Situationen är ju den att det nu är kritiskt,
            speciellt när 1992 års beslutade moderniseringar är genomförda.
            Då har man inte några ytterligare teknologiska utvecklingsprojekt
            att genomföra.
          </note>
          <note>
            Därför är det nu så viktigt att man verkligen får en genomgripande
            översyn av framtiden för den svenska försvarsindustrin och det
            internationella samarbetet.
          </note>
          <note>
            Det kan ske på många olika håll. Vi har EU-
          </note>
          <note>
            initiativen och Nils T Svensson redogjorde för de brittiska idéerna
            att man via den gemensamma utrikes- och säkerhetspolitiken skulle
            försöka harmonisera exportbestämmelserna.
          </note>
          <note>
            Sedan gäller det ju att också få till stånd samverkan under det
            legala. Det bör vara en samverkan som gör det möjligt att fortsätta
            med viktig produktion inom landet så att Sverige inte blir hänvisat
            till en dominerande andel import av vapen i stället för egen produktion.
            Det är ju alternativet annars, att vi får importera vapen i stället
            för att själva producera dem.
          </note>
          <note>
            Därför är det så viktigt att man nu kommer i gång med de olika
            åtgärder som finns beskrivna i betänkandet. Om dessa åtgärder
            genomförs snart kan det innebära att man verkligen tar sig an
            den svåra utmaning som det innebär att behålla en kvalificerad
            vapenindustri i ett litet land.
          </note>
          <note type="speaker">
            Anf. 82 INGBRITT IRHAMMAR (c):
          </note>
          <note>
            Fru talman! I flera motioner, varav några tvärpolitiska, belyses
            situationen i flera länder vad gäller det säkerhetspolitiska läget
            och brott mot mänskliga rättigheter, ibland också grova sådana,
            mot bakgrund av att svensk vapenexport förekommer till dessa länder.
          </note>
          <note>
            Därmed framstår det för mig klart att många länder inte uppfyller
            de krav som gäller för vår krigsmaterielexport. Motionerna anses
            emellertid besvarade med att utskottet i tidigare betänkanden
            kommit till slutsatsen att riksdagen inte bör göra några särskilda
            tillkännagivanden beträffande vapenembargo gentemot enskilda länder.
            I stället hänvisas, liksom tidigare, till de årligen återkommande
            betänkandena med landspecifika bedömningar för de mänskliga rättigheterna.
          </note>
          <note>
            Personligen börjar jag tycka att denna hantering av motionsyrkandena
            är ologisk och blir alltmer underlig. Andra talare har också påtalat
            problemen på området.
          </note>
          <note>
            Som riksdagsledamöter kan vi ju belysa frågan om lämplighet vad
            gäller svensk vapenexport till enskilda länder på flera olika
            sätt. Vi kan ställa skriftliga frågor, vi kan motionera, vi kan
            ha interpellationsdebatter och vi kan ställa muntliga frågor.
            Vi kan diskutera brott mot mänskliga rättigheter i enskilda länder
            i det s.k. mänskliga rättighetsbetänkandet. Men riksdagens ledamöter
            skall inte i ett betänkande om svensk krigsmaterielexport behandla
            det lämpliga eller olämpliga med denna vapenexport till olika
            länder. Vi skall inte i betänkandetexten uttala oss om helhetssituationen
            vad gäller situationen för de mänskliga rättigheterna och säkerheten
            i förhållande till vapenexporten till olika enskilda länder.
          </note>
          <note>
            Däremot kan vi, som har skett här i dag, ta tillfället i akt
            i samband med behandlingen av betänkandet att t.ex. förklara varför
            vi motionärer krävt vapenembargo för vissa enskilda länder. Därmed
            kan jag som enskild riksdagsledamot yttra mig om lämpligheten
            av export till vissa länder i samband med behandlingen av detta
            betänkande. Men riksdagen som helhet skall inte ta ställning vad
            gäller enskilda länder. Dock uttalar sig utskottet om ett enda
            enskilt land i betänkandet, nämligen Indonesien. Visst låter allt
            detta förvirrande och inkonsekvent.
          </note>
          <note>
            Nu utnyttjar jag min möjlighet att föra fram mina synpunkter
            på området i samband med dagens betänkande med anledning av behandlingen
            av regeringens skrivelse om den svenska krigsmaterielexporten
            år
          </note>
          <note>
            1996. I den framgår bl.a. att vapen exporterats till både Pakistan
            och Indien, två länder som under 1996
          </note>
          <note>
            befann sig i öppen konflikt med varandra, två länder som också
            allvarligt kränker mänskliga rättigheter, två länder som befunnit
            sig mer eller mindre i konflikt med varandra i närmare 50 år,
            två länder som befunnit sig i en upptrappad konflikt de senaste
            åtta åren.
          </note>
          <note>
            Självklart måste vi seriöst fråga oss varför vapenexport också
            i form av följdleveranser då får lov att ske och har kunnat ske.
          </note>
          <note>
            Jag besökte tillsammans med ytterligare två riksdagsledamöter
            från Centerpartiet, bl.a fru talman som för övrigt också är medmotionär,
            både Indien och
          </note>
          <note>
            Pakistan i augusti och september i år.
          </note>
          <note>
            Vi besökte också Kashmirområdet, bl.a. Shrinagar. Vi tittade
            på URI-projektet och på line of control på pakistanska sidan.
            Där hörde vi, medan vi var där, hur beskjutning pågick.
          </note>
          <note>
            Vi besökte också sjukhuset i Muzafarabad på den pakistanska sidan
            och träffade sårade och skadade från området. Vi fick också tillfälle
            att intervjua boende nära den s.k. gränslinjen, personer som mist
            anhöriga, som berättade om förstörelsen i området och den ständiga
            beskjutningen av de boende, av vuxna och barn. De hade drabbats
            av granatsplitter inomhus, på gårdsplanen, på väg till skolan
            och på arbetet på fälten.
          </note>
          <note>
            Beskjutning hade pågått så gott som dagligen under lång tid.
            Vilken sida som börjat rådde det delade meningar om, men svarsbeskjutningar
            skedde från båda ländernas sida. Ganska öppet kunde vi beskåda
            de nu välkända Boforskanonerna nära gränsen. Vårt land har alltså
            under pågående konflikt försett parterna med verktyg att döda
            och skada varandra. Det kändes faktiskt skamligt och upprörande
            att på plats kunna konstatera fortsatt användning av svenska vapen
            i konflikten.
          </note>
          <note>
            Men det är inte bara dödande och skadande vid den s.k. gränslinjen.
            Förutom det mycket osäkra säkerhetspolitiska läget sker brott
            mot mänskliga rättigheter i ganska stor omfattning både i Pakistan
            och i
          </note>
          <note>
            Indien. Vad gäller kashmirierna var situationen väldigt allvarlig
            i det Indienadministrerade området. Från flera källor framfördes
            att i genomsnitt dödades 10 till
          </note>
          <note>
            20 personer per dag i området. Tiotusentals har dödats sedan
            konflikten startade för ca 50 år sedan. Så gott som varje familj
            i området har drabbats av dödade eller sårade.
          </note>
          <note>
            De indiska säkerhetsstyrkorna begår dessutom räder mot hus och
            familjer som misstänks ha någon sympatisör för befrielserörelsen.
            Vanligt var att unga människor, ofta studenter, anhölls om de
            inte dödades omedelbart i vad som benämndes rymningsförsök. De
            anhållna blev utsatta för tortyr.
          </note>
          <note>
            Försvinnanden var vanligt förekommande bland misstänkta befrielsesympatisörer.
            Många torterade kroppar hade också hittats i floden. Familjer
            trakasserades, hus raserades, fält och odlingar förstördes. Ren
            terror förekom, och det var vanligt förekommande.
          </note>
          <note>
            Brotten skulle undersökas av en nybildad kommission för mänskliga
            rättigheter, dock inte de brott som begåtts av säkerhetspolisen,
            trots att de flesta brott begåtts av denna. Jag vill med denna
            beskrivning av vad jag sett, hört och samlat information om framhålla
            att enligt min mening kan vi inte tillåta någon vapenexport, inte
            heller följdleveranser, till Indien eller Pakistan. Det strider
            enligt min mening mot våra regler.
          </note>
          <note>
            För övrigt kan inte heller Indonesien tillåtas vapenexport från
            svensk sida som många talare tidigare framhållit. Jag har själv
            för några år sedan på plats i
          </note>
          <note>
            Östtimor träffat östtimoreser och blivit informerad om det oerhörda
            förtryck som befolkningen på ön utsatts och utsätts för. Nu senast
            har bilder på torterade och misshandlade kvinnor kunnat smugglas
            ut från Östtimor, bevis som förstärker bilden av Indonesien som
            en förtryckarnation mot östtimoreserna, men också ett land som
            grovt bryter mot mänskliga rättigheter även när det gäller den
            egna befolkningen.
          </note>
          <note>
            Jag blev något förvånad över Nils T Svenssons yttrande, att länder
            har rätt till följdleveranser. Vad jag förstår har inget mottagarland
            rätt till en följdleverans. Regeringen skall i varje enskilt fall
            pröva och göra en bedömning av frågan, även när det gäller följdleveranser.
            Jag skulle vilja ha ett förtydligande på den punkten.
          </note>
          <note>
            Med det anförda vill jag yrka bifall till reservation nr 11,
            men också ställa mig bakom det särskilda yttrandet nr 3, om krigsmaterielexport
            till enskilda stater och områden. Riksdagen måste yttra sig om
            lämpligheten av export till vissa länder.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            9 § Granskning av försvarsuppfinningar, m.m.
          </note>
          <note>
            Föredrogs
          </note>
          <note>
            Lagutskottets betänkande 1997/98:LU5
          </note>
          <note>
            Granskning av försvarsuppfinningar, m.m. (prop.
          </note>
          <note>
            1997/98:1 delvis)
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut fattades efter 10 §.)
          </note>
          <note>
            10 § Tilläggsöverenskommelse till konvention om social trygghet
            mellan Sverige och Turkiet
          </note>
          <note>
            Föredrogs
          </note>
          <note>
            Socialförsäkringsutskottets betänkande 1997/98:SfU4
          </note>
          <note>
            Tilläggsöverenskommelse till konvention om social trygghet mellan
            Sverige och Turkiet (prop.
          </note>
          <note>
            1997/98:3)
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            UU8 Vissa säkerhetspolitiska frågor samt Sveriges deltagande
            i EAPR och det fördjupade PFF-
          </note>
          <note>
            samarbetet
          </note>
          <note>
            Mom. 2 (Sveriges säkerhetspolitik)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (fp)
          </note>
          <note>
            Förberedande votering:
          </note>
          <note>
            68 för res. 1
          </note>
          <note>
            22 för res. 2
          </note>
          <note>
            212 avstod
          </note>
          <note>
            47 frånvarande
          </note>
          <note>
            Kammaren biträdde res. 1.
          </note>
          <note>
            Christer Erlandsson (s) anmälde att han avsett att avstå från
            att rösta men markerats ha röstat ja.
          </note>
          <note>
            Huvudvotering:
          </note>
          <note>
            209 för utskottet
          </note>
          <note>
            68 för res. 1
          </note>
          <note>
            25 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 22 c, 12 v, 15 mp, 14 kd
          </note>
          <note>
            För res. 1: 68 m
          </note>
          <note>
            Avstod: 22 fp, 2 v, 1 mp
          </note>
          <note>
            Frånvarande: 15 s, 12 m, 5 c, 4 fp, 8 v, 2 mp, 1 kd
          </note>
          <note>
            Mom. 5 (Sveriges deltagande i internationellt fredsfrämjande
            arbete)
          </note>
          <note>
            1. utskottet
          </note>
          <note>
            2. res. 4 (mp)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 9 (PFF:s breddade övningsinnehåll)
          </note>
          <note>
            1. utskottet
          </note>
          <note>
            2. res. 7 (v, mp)
          </note>
          <note>
            Votering:
          </note>
          <note>
            268 för utskottet
          </note>
          <note>
            33 för res. 7
          </note>
          <note>
            1 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 66 m, 22 c, 21 fp, 14 kd
          </note>
          <note>
            För res. 7: 16 v, 17 mp
          </note>
          <note>
            Avstod: 1 s
          </note>
          <note>
            Frånvarande: 15 s, 14 m, 5 c, 5 fp, 6 v, 1 mp, 1 kd
          </note>
          <note>
            Mom. 14 (PFF-samarbetets karaktär)
          </note>
          <note>
            1. utskottet
          </note>
          <note>
            2. res. 11 (v)
          </note>
          <note>
            Votering:
          </note>
          <note>
            290 för utskottet
          </note>
          <note>
            16 för res. 11
          </note>
          <note>
            1 avstod
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 70 m, 22 c, 22 fp, 17 mp, 14 kd
          </note>
          <note>
            För res. 11: 1 s, 15 v
          </note>
          <note>
            Avstod: 1 v
          </note>
          <note>
            Frånvarande: 15 s, 10 m, 5 c, 4 fp, 6 v, 1 mp, 1 kd
          </note>
          <note>
            Mom. 15 (Euro-atlantiska partnerskapsrådet)
          </note>
          <note>
            1. utskottet
          </note>
          <note>
            2. res.12 (v, mp)
          </note>
          <note>
            Votering:
          </note>
          <note>
            272 för utskottet
          </note>
          <note>
            32 för res. 12
          </note>
          <note>
            1 avstod
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 69 m, 22 c, 21 fp, 14 kd
          </note>
          <note>
            För res. 12: 15 v, 17 mp
          </note>
          <note>
            Avstod: 1 v
          </note>
          <note>
            Frånvarande: 15 s, 11 m, 5 c, 5 fp, 6 v, 1 mp, 1 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            UU3 Krigsmaterielexport
          </note>
          <note>
            Mom. 2 (redovisningsfrågor)
          </note>
          <note>
            1. utskottet
          </note>
          <note>
            2. res. 1 (fp, v, mp, kd)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 3 (överlämnande av ärenden till regeringen)
          </note>
          <note>
            1. utskottet
          </note>
          <note>
            2. res. 2 (v, mp)
          </note>
          <note>
            Votering:
          </note>
          <note>
            274 för utskottet
          </note>
          <note>
            33 för res. 2
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 70 m, 22 c, 22 fp, 14 kd
          </note>
          <note>
            För res. 2: 16 v, 17 mp
          </note>
          <note>
            Frånvarande: 15 s, 10 m, 5 c, 4 fp, 6 v, 1 mp, 1 kd
          </note>
          <note>
            Mom. 4 (en avveckling av all svensk krigsmaterielexport)
          </note>
          <note>
            1. utskottet
          </note>
          <note>
            2. res. 3 (v, mp)
          </note>
          <note>
            Votering:
          </note>
          <note>
            273 för utskottet
          </note>
          <note>
            32 för res. 3
          </note>
          <note>
            1 avstod
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 70 m, 22 c, 22 fp, 14 kd
          </note>
          <note>
            För res. 3: 15 v, 17 mp
          </note>
          <note>
            Avstod: 1 s
          </note>
          <note>
            Frånvarande: 15 s, 10 m, 5 c, 4 fp, 7 v, 1 mp, 1 kd
          </note>
          <note>
            Mom. 6 (en kontinuerlig utvärdering av mottagarländer)
          </note>
          <note>
            1. utskottet
          </note>
          <note>
            2. res. 5 (kd)
          </note>
          <note>
            Votering:
          </note>
          <note>
            293 för utskottet
          </note>
          <note>
            14 för res. 5
          </note>
          <note>
            42 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 146 s, 70 m, 22 c, 22 fp, 16 v, 17 mp
          </note>
          <note>
            För res. 5: 14 kd
          </note>
          <note>
            Frånvarande: 15 s, 10 m, 5 c, 4 fp, 6 v, 1 mp, 1 kd
          </note>
          <note>
            Mom. 7 (en översyn av lagstiftning och riktlinjer)
          </note>
          <note>
            1. utskottet
          </note>
          <note>
            2. res. 6 (v, mp)
          </note>
          <note>
            Votering:
          </note>
          <note>
            272 för utskottet
          </note>
          <note>
            34 för res. 6
          </note>
          <note>
            43 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 70 m, 21 c, 22 fp, 14 kd
          </note>
          <note>
            För res. 6: 1 s, 16 v, 17 mp
          </note>
          <note>
            Frånvarande: 15 s, 10 m, 6 c, 4 fp, 6 v, 1 mp, 1 kd
          </note>
          <note>
            Mom. 12 (lagfästande av riktlinjerna)
          </note>
          <note>
            1. utskottet
          </note>
          <note>
            2. res. 10 (fp, v, mp)
          </note>
          <note>
            Votering:
          </note>
          <note>
            251 för utskottet
          </note>
          <note>
            54 för res. 10
          </note>
          <note>
            44 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 145 s, 70 m, 21 c, 1 fp, 14 kd
          </note>
          <note>
            För res. 10: 21 fp, 16 v, 17 mp
          </note>
          <note>
            Frånvarande: 16 s, 10 m, 6 c, 4 fp, 6 v, 1 mp, 1 kd
          </note>
          <note>
            Mom. 19 (krigsmaterielexport till enskilda stater och områden)
          </note>
          <note>
            1. utskottet
          </note>
          <note>
            2. res.11 (c, fp, v, mp, kd)
          </note>
          <note>
            Votering:
          </note>
          <note>
            214 för utskottet
          </note>
          <note>
            88 för res. 11
          </note>
          <note>
            2 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 144 s, 70 m
          </note>
          <note>
            För res. 11: 1 s, 20 c, 20 fp, 16 v, 17 mp, 14 kd
          </note>
          <note>
            Avstod: 1 c, 1 fp
          </note>
          <note>
            Frånvarande: 16 s, 10 m, 6 c, 5 fp, 6 v, 1 mp, 1 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            LU5 Granskning av försvarsuppfinningar, m.m.
          </note>
          <note>
            Kammaren biföll utskottets hemställan.
          </note>
          <note>
            SfU4 Tilläggsöverenskommelse till konvention om social trygghet
            mellan Sverige och Turkiet
          </note>
          <note>
            Kammaren biföll utskottets hemställan.
          </note>
          <note>
            Beslut om samlad votering
          </note>
          <note>
            På förslag av andre vice talmannen medgav kammaren att socialförsäkringsutskottets
            betänkande
          </note>
          <note>
            SfU5, socialutskottets betänkanden SoU8 och SoU9
          </note>
          <note>
            samt jordbruksutskottets betänkanden JoU7 och JoU8
          </note>
          <note>
            fick avgöras i ett sammanhang efter avslutad debatt.
          </note>
          <note>
            11 § Enhetlig registerlagstiftning på socialförsäkringsområdet
          </note>
          <note>
            Föredrogs
          </note>
          <note>
            Socialförsäkringsutskottets betänkande 1997/98:SfU5
          </note>
          <note>
            Enhetlig registerlagstiftning på socialförsäkringsområdet (prop.
            1996/97:155 delvis)
          </note>
          <note type="speaker">
            Anf. 83 SIGGE GODIN (fp):
          </note>
          <note>
            Fru talman! Detta är ett ärende som av och till har förekommit
            i Sveriges riksdag tidigare.
          </note>
          <note>
            Från Folkpartiets sida tycker vi att det är bra att regeringen
            har presenterat en proposition om registerlagstiftningen för socialförsäkringarna.
            Vi tycker också att det är bra att man vill skapa kongruens mellan
            de olika register som Riksförsäkringsverket och försäkringskassorna
            har att hantera tillsammans. Det ökar säkerheten för dem som är
            registrerade.
          </note>
          <note>
            Det finns emellertid starka skäl att överväga behovet av ett
            förstärkt sekretesskydd för uppgifter som registreras i just socialförsäkringsverksamheten.
          </note>
          <note>
            Folkpartiet anser att förslaget ur integritetssynpunkt är otillräckligt
            på en rad punkter. Därför yrkar vi avslag på propositionen.
          </note>
          <note>
            Fru talman! Jag skulle vilja ställa frågan till utskottets talesman
            Sven-Åke Nygårds: Varför krävs ett starkare sekretesskydd inom
            hälso- och sjukvården än när det gäller socialförsäkringarna?
            Uppgifterna är ju i mångt och mycket desamma. Och varför anser
            majoriteten att en bristfällig registerlagstiftning skall sättas
            i sjön när sekretesskyddet för de enskilda människorna på flera
            punkter är ytterst bristfälligt?
          </note>
          <note>
            Det behövs ett tydligare ansvar för socialförsäkringsregistren.
            Vi anser också att det är fel att överlämna åt Riksförsäkringsverket
            och försäkringskassorna att själva avgöra vilka register som behövs
            för verksamheten. Vi förstår mycket väl att myndigheterna är i
            behov av ändamålsenliga instrument för att verksamheten skall
            kunna bedrivas på ett flexibelt och effektivt sätt. Men vi tror
            inte att ett tillräckligt integritetsskydd kan upprätthållas med
            den föreslagna modellen. Dessutom pågår det ju ett arbete med
            att ta fram en ny datalagstiftning. Det vore bäst att avvakta
            till dess att man vet hur den nya datalagstiftningen kommer att
            se ut.
          </note>
          <note>
            Fru talman! Socialdemokratin har alltför lätt att acceptera stora,
            tunga register där allt skall registreras om den lilla människan.
            Byråkratin och kravet från administrationen på heltäckande register
            går alltid före den enskilda människan. I detta förslag bryr man
            sig inte om den personliga integriteten, utan man hänvisar mer
            till att register och samkörningar behövs för att motverka fusket
            i försäkringarna. Inte minst den senaste tidens debatt om dolda
            register borde inge betänkligheter.
          </note>
          <note>
            Folkpartiet delar uppfattningen att fusk skall beivras - inte
            minst för att bibehålla legitimiteten för försäkringarna. Men
            tron på omfattande register och samkörningar löser inte detta
            med fusket. Det är också märkligt att man inte använder sig av
            redan befintliga redskap för att beivra fusket, och att man inte
            heller har utvärderat de åtgärder som man har satt i sjön. Låt
            mig också säga att Folkpartiet i årets budgetförslag har anvisat
            ökade medel för kampen mot fusk och felaktigt utnyttjande av försäkringarna.
            Vi har inga delade meningar när det gäller att fusk och felaktig
            användning skall beivras.
          </note>
          <note>
            Fru talman! Med stor förvåning noterar jag att
          </note>
          <note>
            Moderaterna ställer sig bakom det här förslaget. M-
          </note>
          <note>
            ledamöterna har ju i KU skarpt kritiserat det undermåliga sekretesskyddet.
            Det går inte att gömma sig bakom kampen mot fusket och därmed
            legitimera ett undermåligt sekretesskydd.
          </note>
          <note>
            Registerinnehållet i föreslagna socialförsärkringsregister är
            av avgörande betydelse. Vad får registreras? Vem har beslutanderätten
            om vad som skall registreras? Till vad skall uppgifterna användas?
            Det är bra att sjukdomsdiagnos inte skall få finnas med i de register
            som förs gemensamt för kassorna och
          </note>
          <note>
            Riksförsäkringsverket.
          </note>
          <note>
            När det gäller att sjukdomsdiagnos får användas för forskningsändamål,
            anser vi att det är rimligt. Men vi vill understryka vikten av
            att information kommer till den berörda patientgruppen. Vi vill
            också understryka behovet av information om registren och deras
            innehåll i största allmänhet. Man måste ha rätt att kunna kontrollera
            vilka uppgifter som finns i registren om en själv. Registeranvändningen
            inom forskningen skall ses över av utredningen om forskningsetik.
            Vi anser därför att det vore lämpligt att avvakta utredningens
            slutsatser.
          </note>
          <note>
            Fru talman! Majoriteten anser att Riksförsäkringsverket och försäkringskassorna
            skall få möjlighet att använda sig av elektroniska akter vid ärendehandläggning.
            Enligt Folkpartiets mening är sekretesskyddet inte tillräckligt
            i utskottets förslag. Ett flertal remissinstanser har samma invändningar.
            Om riksdagen ändock avser att genomföra detta förslag, krävs en
            översyn och ett starkare och mer sammanhållet sekretesskydd.
          </note>
          <note>
            När det gäller sambearbetning är det en mycket tveksam princip
            att myndigheterna själva skall få avgöra i vilken utsträckning
            detta skall få ske. Det rimliga är ju att det regleras i lagtexten.
          </note>
          <note>
            Utskottets majoritet vill undanta de elektroniska akterna från
            rätten för den enskilde att erhålla registerutdrag på de uppgifter
            som finns i socialförsäkringsregistren. Enligt Folkpartiets uppfattning
            strider detta mot grundlagen. Vi har också stöd av kammarrätten
            i Sundsvall som: "anser det oförenligt med det grundlagsfästa
            kravet på skydd för den enskildes personliga integritet vid dataregistrering
            av uppgifter om honom (2 kap 3 § andra stycket regeringsformen)
          </note>
          <note>
            att på sätt som föreslås i promemorian undanta uppgifter i de
            s.k. elektroniska akterna från skyldighet att redovisa uppgifterna
            i registerutdrag enligt 10 § datalagen."
          </note>
          <note>
            Om majoriteten väljer att genomföra möjligheten att använda elektroniska
            akter, måste även dessa självklart omfattas av rätten för den
            enskilde att få registerutdrag. Något annat är fullständigt oacceptabelt
            i ett demokratiskt samhälle. Det är inte till fyllest att som
            propositionen ange att det av utdraget skall framgå vilka handlingar
            som finns i en elektronisk akt som avser den registrerade.
          </note>
          <note>
            Fru talman! Jag vill fråga Sven-Åke Nygårds: Vad kommer att gälla?
            Skall den registrerade få ett fullständigt utdrag eller skall
            det begränsas till att framgå enbart vilka handlingar som finns
            i akten? Det här är enligt mitt sätt att se en avgörande fråga
            för om elektroniska akter skall finnas.
          </note>
          <note>
            Fru talman! Det finns mycket övrigt att önska när det gäller
            att stärka den enskildes integritet. Jag kan inte förstå varför
            det skall vara skillnad på hälso- och sjukvårdens sekretess i
            förhållande till det samlade material som finns på enskilda personer
            i kassornas register. Den som sett några enskilda akter hos försäkringskassorna,
            kan enbart på volymen konstatera att det sammantaget kan finnas
            mycket material där som med denna lagstiftning kommer att ha ett
            otillräckligt skydd.
          </note>
          <note>
            Jag konstaterar att Socialdemokraterna bygger vidare på storebrorssamhället.
            Den lilla människan skall hållas under uppsikt. Jag beklagar djupt
            att så många stödpartier sluter upp bakom denna orimliga utveckling.
          </note>
          <note>
            Fru talman! Folkpartiet yrkar avslag på hemställan i utskottets
            betänkande och bifall till reservation 1.
          </note>
          <note>
            Eftersom det finns en majoritet för att genomföra förslaget,
            yrkar vi också bifall till reservationerna 3
          </note>
          <note>
            och 6. Självklart står vi också bakom de övriga reservationer
            som Folkpartiet har undertecknat.
          </note>
          <note type="speaker">
            Anf. 84 RAGNHILD POHANKA (mp):
          </note>
          <note>
            Fru talman! Jag instämmer i nästan allting som
          </note>
          <note>
            Sigge Godin säger, och vi har också gemensamma reservationer.
            Men jag kommer ändå att framföra mina åsikter här. Miljöpartiet
            gör, liksom regeringen, bedömningen att den nuvarande uppdelningen
            av registerlagstiftning inom socialförsäkringen bör slås samman
            till en ny enhetlig registerlagstiftning.
          </note>
          <note>
            Det är nödvändigt att göra så, men då måste man också ha ett
            fungerande ADB-stöd och bedriva verksamheten på ett bra sätt.
            Det här med fusk är något som vi har fäst oss speciellt vid. Svenska
            folket framstår som ett fuskande folk när man tittar i den här
            utredningen om fusk. Det är ju inte så. När man slutligen tittar
            på det här, kan det möjligen vara 1 % som är fusk. Det andra beror
            på systembrister. Dessa tycker jag att vi skall åtgärda, och naturligtvis
            skall vi hålla efter fusket. 1 % blir ganska mycket pengar när
            det gäller socialförsäkringar. Så det är mycket i alla fall.
          </note>
          <note>
            Man vill i lag precisera en myndighets rätt att få tillgång till
            de uppgifter som behövs för att avgöra om en individ har rätt
            till ett visst bidrag. Miljöpartiet anser att regeringens ambition
            att minimera felaktigt utbetalda ersättningar överbetonar fuskets
            förekomst och att vi skall åtgärda systembristerna. Vi anser inte
            att fuskets omfattning är tillräckligt säkerställd för att kunna
            tas som intäkt för att införa de här kontrollsystemen och samkörningarna.
            Konsekvenserna för medborgarnas rätt till sekretess och integritetsskydd
            kan bli förödande. Här delar jag Sigge Godins förvåning över att
            Moderaterna har ställt upp. De vill ju skydda människors integritet.
          </note>
          <note>
            Utredningen om fusk ger uttryck för svårigheterna att göra en
            samlad bedömning av fuskets utbredning.
          </note>
          <note>
            Det felaktigt utbetalda summorna varierar beroende på vilka bidragsformer
            som jämförs. Förhållandena mellan vad som hänför sig till systembrister
            och rent fusk är också olika. Fuskets utbredning kan emellertid
            sägas vara mindre än väntat. Vissa jämförelser visar att fusket
            är mindre än 1 % av den totala summan.
          </note>
          <note>
            Att ta detta osäkra underlag till intäkt för ett förslag som
            i så hög grad riskerar att kränka bidragstagarnas rätt till integritet
            bl.a. i deras egna hem anser vi vara orimligt. I den förra propositionen
            handlade det om oförberedda och oanmälda besök.
          </note>
          <note>
            Vi vill också ifrågasätta elektroniska akter som har ett tvivelaktigt
            integritetsskydd. Vissa handlingar kan bara den ena parten ta
            del av. Om det är fråga om t.ex. ett bidragsförskottsärende och
            en handling har upprättats om fadern till ett barn och man placerar
            denna handling i moderns akt kommer han inte åt den.
          </note>
          <note>
            Där finns det alltså undantag som gör att han inte får reda på
            vad som gäller honom själv. Frågan är om inte detta strider mot
            det grundlagsfästa kravet på skydd av den enskildes personliga
            integritet när det gäller dataregistrering och personuppgifter.
          </note>
          <note>
            Ett arbete pågår också med en ny datalagstiftning.
          </note>
          <note>
            Vi anser att man bör vänta på utredningarna innan man stiftar
            nya lagar. Vi anser också att det sker en orimlig EU-anpassning
            och att man påskyndar detta eftersom de tre åren redan har gått
            när direktivet från
          </note>
          <note>
            EU skall träda i kraft. Det gäller EG-direktivet
          </note>
          <note>
            95/46/EG av den 24 oktober 1995 om skydd för enskilda personer
            med avseende på behandling av personuppgifter och om det fria
            flödet av sådana uppgifter. Det innebär alltså en anpassning i
            detta fall. Vi menar att man inte behöver påskynda detta om det
            finns skäl att i Sverige skjuta upp detta tills vissa utredningar
            och undersökningar är gjorda.
          </note>
          <note>
            Miljöpartiets representant i Datalagskommittén anförde den osäkerhet
            som föreligger angående offentlighetsprincipens förenlighet med
            EG:s datadirektiv. Då vi inte med säkerhet kan bedöma EG-
          </note>
          <note>
            direktivets inverkan på den svenska offentlighetsprincipen är
            det av stor vikt att kommande justeringar i persondatalagen sker
            genom en vanlig lagstiftningsprocess. Därför bör riksdagen inte
            ge regeringen ytterligare kompetens att detaljreglera bestämmelser
            som kan komma att påverka offentlighetsprincipen.
          </note>
          <note>
            Miljöpartiet anser att dessa aspekter på hur EG-
          </note>
          <note>
            direktivet relaterat till regeringsform och offentlighetsprincip
            inte belysts tillräckligt i förslaget till ny
          </note>
          <note>
            EU-anpassad socialförsäkringsregisterlag.
          </note>
          <note>
            Forskning om kvaliteten på utredningar som görs inom socialtjänsten
            har visat att de ofta är av undermålig kvalitet. Det är ofta subjektiva
            värdeomdömen utan analys eller källkritik som läggs till grund
            för myndighetsutövning. Det finns ingen utbildning för socionomer
            när det gäller att göra utredningar, och det är något som Miljöpartiet
            efterlyser. Det behövs nämligen en ingående kunskap för att klara
            av dessa svåra problem. Denna problematik är känd. Förslag att
            åtgärda den bör diskuteras på politisk nivå när det gäller metodutveckling,
            förbättrad utbildning och yrkeslegitimering.
          </note>
          <note>
            När regeringen nu föreslår ändringar i registerlagstiftningen
            för socialförsäkringen, som i hög grad vidrör så väsentliga medborgarintressen
            som sekretess- och integritetsskydd, är det ytterst angeläget
            att analysera behovet av forskning, utbildning och kvalitetssäkring
            inom socialförsäkringens administration.
          </note>
          <note>
            Bristande kunskaper och kvalitet i fråga om personuppgifter kan
            leda till integritetskränkningar och ge fel beslut och förvärra
            konflikter till onödiga processkostnader och leda till fel vid
            användning av uppgifter när det gäller statistik och behandling
            i efterhand för vetenskapliga ändamål.
          </note>
          <note>
            Miljöpartiet anser att kvalitetsproblemet vid en bedömning av
            personuppgifter måste uppmärksammas vid konstruktionen av registerlagstiftningen
            på ett bättre sätt än vad som här har gjorts. Jag yrkar bifall
            till reservationerna 1, om avslag på propositionen, 2, om tydligare
            ansvar för försäkringsregistren, och 4
          </note>
          <note>
            om kvalitetssäkring.
          </note>
          <note type="speaker">
            Anf. 85 SVEN-ÅKE NYGÅRDS (s):
          </note>
          <note>
            Fru talman! Regeringen har i proposition 155 föreslagit en ny
            och enhetlig socialförsäkringsregisterlag som skall ersätta de
            två nuvarande lagarna om personregister för socialförsäkringsadministrationen.
          </note>
          <note>
            Den föreslagna lagen skall också omfatta det register som behövs
            för administration av ärenden inom tandvårdsersättningen.
          </note>
          <note>
            Försäkringskassorna och Riksförsäkringsverket skall själva få
            avgöra vilka register som behövs för verksamheten. Det innebär
            att regeringens befattning med registerregleringen minskar.
          </note>
          <note>
            I förslaget anges de grundläggande allmänna bestämmelser för
            personregistren som krävs utifrån integritetssynpunkt. Det anges
            noggrant hur och för vilka ändamål registren får användas. Integritetskänsliga
            uppgifter får i princip inte registreras, men vissa undantag kan
            medges.
          </note>
          <note>
            Till skydd för den enskildes personliga integritet innehåller
            lagen också bestämmelser om s.k. sökbegrepp och utlämnande av
            uppgifter på medium för automatisk databehandling samt gallring
            och informationsskyldighet. Den nya lagen föreslås träda i kraft
            den 1 januari 1998.
          </note>
          <note>
            Regeringens förslag har föranlett Folkpartiet och
          </note>
          <note>
            Miljöpartiet att i var sin motion bl.a. föreslå att riksdagen
            skall avslå propositionen. I sex olika reservationer argumenterar
            de för sina yrkanden.
          </note>
          <note>
            Reservanterna ger uttryck för sin tveksamhet framför allt när
            det gäller integritets- och sekretesskyddet för enskilda människor.
            I utskottets behandling av lagförslaget har just dessa frågor
            varit föremål för noggrann bearbetning. För att få frågan ytterligare
            belyst har konstitutionsutskottet haft ärendet på remiss. Konstitutionsutskottet
            har efter sin granskning inte funnit anledning att anmärka på
            det framlagda förslaget.
          </note>
          <note>
            Utskottsmajoriteten har bl.a. därför inte sett något skäl att
            biträda de förslag som framförs i motionerna och reservationerna.
            Tvärtom ser utskottet med tillförsikt fram mot att försäkringsadministrationen
            nu äntligen får ett modernt arbetsredskap som också blir till
            nytta för allmänheten.
          </note>
          <note>
            Fru talman! Jag hemställer att kammaren beslutar i enlighet med
            utskottsmajoritetens hemställan och därmed avslår de sex reservationerna.
          </note>
          <note type="speaker">
            Anf. 86 SIGGE GODIN (fp) replik:
          </note>
          <note>
            Fru talman! Sven-Åke Nygårds, det var väl inte ett enigt konstitutionsutskott
            som tillstyrkte detta, utan det är samma majoritet som har tillstyrkt
            socialförsäkringsutskottets förslag, med undantag för att Moderaterna
            där har varit mycket kritiska när det gäller integritetsfrågorna.
          </note>
          <note>
            Jag skall nöja mig med att återigen ta upp de två tämligen enkla
            frågorna som jag ställde i mitt inledningsanförande.
          </note>
          <note>
            Vore det inte rimligt, Sven-Åke Nygårds, att socialförsäkringsregistren
            har samma sekretessnivå som hälso- och sjukvården använder sig
            av? Är detta inte rimligt? Borde vi inte ha kunnat enas om det?
            Det är väl en ganska enkel fråga att lösa?
          </note>
          <note>
            Beträffande de elektroniska akterna undrar jag hur det skall
            bli. Skall det vara ett undantag i Sveriges historia att man i
            detta fall inte får några fullständiga utdrag? Här handlar det
            om, om jag har förstått det rätt, att det skall tecknas ned vilka
            handlingar som finns i dessa akter men vad de sedan innehåller,
            vilket kan vara ganska mycket, skall man inte kunna ta del av
            på ett rimligt sätt, vilket man har rätt att kräva.
          </note>
          <note>
            Jag är ju engagerad i en försäkringskassa och vet vilket behov
            man där har av att få ett bra datastöd.
          </note>
          <note>
            Varje gång som internrevisorerna tar upp frågorna och granskar
            de system som man i dag har konstaterar de att datasäkerheten
            inte är till fyllest. Man har inte den behörigheten, man kan inte
            sköta det som det skall skötas. I fråga efter fråga, i granskning
            efter granskning upptäcker vi detta. Jag tror inte att det är
            någonting som är typiskt för Västernorrlands försäkringskassa,
            utan jag tror att samma problem finns över hela landet, i alla
            kassorna. Därför är jag väldigt tveksam och undrar om man inte
            skall reglera detta mycket kraftfullare.
          </note>
          <note type="speaker">
            Anf. 87 SVEN-ÅKE NYGÅRDS (s) replik:
          </note>
          <note>
            Fru talman! Jag sade inte att KU var enigt, det kan
          </note>
          <note>
            Sigge Godin läsa i protokollet sedan.
          </note>
          <note>
            Att det behövs datastöd på försäkringskassorna är vi alla överens
            om. Jag skall erinra kammaren om att socialförsäkringsutskottet
            hade i går en utfrågning med RFV i en annan fråga, där de som
            tittar på det här verkligen talade om vilka instrument vår kassapersonal
            har att arbeta med. Det framgår alldeles tydligt att det är mycket
            bråttom att se till att vi får ett bättre datorstöd för vår personal
            ute på försäkringskassorna.
          </note>
          <note>
            När det gäller de tveksamheter som Sigge Godin framför utgår
            jag från - det hoppas jag att också Sigge Godin gör som själv
            är aktiv inom en försäkringskassa - att personalen på kassorna
            kommer att hantera de här frågorna på ett mycket bra sätt. Jag
            tror inte att vi har någon anledning att vara oroliga för att
            man kommer att använda den nya tekniken på ett felaktigt sätt.
            Det är jag alldeles övertygad om.
          </note>
          <note type="speaker">
            Anf. 88 SIGGE GODIN (fp) replik:
          </note>
          <note>
            Fru talman! KU:s ställning i frågan är så som
          </note>
          <note>
            Sven-Åke Nygårds har redovisat.
          </note>
          <note>
            Han säger att det är mycket bråttom. Vi får inte skapa ett ännu
            större storebrorssamhälle bara därför att det är bråttom. Man
            borde kunna se vad det finns för sekretessbestämmelser i vårt
            samhälle, hur det ser ut inom sjuk- och hälsovården. Varför skall
            inte detsamma gälla här, då det egentligen handlar om samma slags
            handlingar - läkarintyg, socialutredningar eller vad det nu kan
            vara - som man har att hantera? Sedan skall vi naturligtvis inte
            ställa ut försäkringskassorna och deras personal. Det är inte
            det jag menar. Men vi möter i vårt utskott gång efter gång försäkringskassornas
            problem. De hinner inte med sitt jobb, de har inte personal, det
            avvecklas personal nästan varje månad, den blir allt mindre, stressen
            griper in. Dessutom är människan så konstruerad att det lätt blir
            slentrian, att man lägger behörighetskort, nycklar och annat i
            en låda som inte låses, och så ligger de där.
          </note>
          <note>
            Jag vill inte skapa ett nytt system som gentemot den enskilda
            lilla människan är dåligt när det finns andra värderingar att
            göra. Det borde rimligen vara i hela utskottets och hela kammarens
            intresse att skaffa fram ett sekretessystem och ta frågorna om
            integritet på verkligt allvar. Jag tycker inte att vi har gjort
            det i det här fallet. Därför har Folkpartiet reserverat sig på
            så många punkter.
          </note>
          <note type="speaker">
            Anf. 89 SVEN-ÅKE NYGÅRDS (s) replik:
          </note>
          <note>
            Fru talman! Jag blir litet illa berörd när Sigge
          </note>
          <note>
            Godin säger att det är storebrorssamhällsaktigt när vi försöker
            att få det bättre på försäkringskassorna. Det här syftar precis
            tvärtom till att underlätta för personalen på försäkringskassorna.
          </note>
          <note>
            Jag vet inte om jag uppfattade det sista Sigge Godin sade fel,
            men det lät som att det nya systemet kommer ytterligare att förvärra
            för personalen på kassorna. Om det var Sigge Godins mening, vilket
            jag hoppas att det inte var, är jag mycket förvånad. Det här är
            tänkt att hjälpa personalen och framför allt vara en hjälp för
            att personalen skall kunna hjälpa den svenska befolkningen på
            ett bättre sätt.
          </note>
          <note type="speaker">
            Anf. 90 RAGNHILD POHANKA (mp) replik:
          </note>
          <note>
            Fru talman! Med alla de registreringsmöjligheter som vi har i
            det svenska samhället i dag är det oerhört viktigt att det är
            en ordentlig sekretess. Vi ifrågasätter den från Miljöpartiets
            sida. Sedan tycker jag att alla de små steg som sker med olika
            registreringar mot ett samhälle som har en kontroll över alla
            sina medborgare är någonting väldigt allvarligt. Det sker inte
            på en gång i ett stort kliv så att vi säger: Nu går vi in i kontrollsamhället.
            Det sker så småningom. Dessutom förstår jag inte heller varför
            det skulle vara så bråttom. Varför sker detta i ett skede när
            vi får rapporter från försäkringskassorna att de inte klarar sina
            uppgifter. Vad som behövs är flera händer och flera huvud som
            sitter och arbetar. När man har kommit i gång med det, klarar
            sina uppgifter och det finns tillräckligt med personal, kan man
            också införa ett datasystem.
          </note>
          <note>
            Samkörning är alltid allvarlig. Sker det på ett ickesäkerställt
            sätt - här är vi tveksamma - är det ännu värre. Vi är ju så registrerade.
          </note>
          <note>
            Jag vet att minst 40 % av de handlingar som fanns i datorn inom
            socialtjänsten i kommunerna för något år sedan inte var skyddade.
            Andra människor kunde komma in. Det är mycket svårare att få reda
            på många uppgifter än om de ligger öppet i en låda någonstans.
          </note>
          <note>
            Ja, det är visserligen sant, men då kan man inte få tag i dem
            någon annanstans än i den lådan. Här kan man alltså komma in i
            systemen.
          </note>
          <note>
            Min oro är stor, Sven-Åke Nygårds. Varför är det så bråttom?
            Varför kan man inte vänta på att få de nya systemen innan man
            för in samkörningsregister?
          </note>
          <note type="speaker">
            Anf. 91 SVEN-ÅKE NYGÅRDS (s) replik:
          </note>
          <note>
            Fru talman! Jag kan ha respekt för att Ragnhild
          </note>
          <note>
            Pohanka är orolig. Jag delar inte uppfattningen att man skall
            vara orolig för just det här införandet när det gäller registren.
            Det är bara att konstatera att vi har olika uppfattningar.
          </note>
          <note>
            Utskottsmajoriteten är ganska klar i sin uppfattning. Ni två
            partier har reserverat er. Det är bara att konstatera att det
            är på det viset.
          </note>
          <note type="speaker">
            Anf. 92 MARGIT GENNSER (m):
          </note>
          <note>
            Fru talman! Moderaterna blev apostroferade av
          </note>
          <note>
            Sigge Godin. Han förstod inte riktigt hur vi kunde ha fattat
            beslutet att gå med majoriteten. Det var, Sigge
          </note>
          <note>
            Godin, ett mycket svårt beslut. Här står man inför en verklig
            reell konflikt. Å ena sidan är det viktigt i fråga om stora offentliga
            system att man kan kontrollera fel, fusk och bedrägeri. Å andra
            sidan måste man vara väldigt rädd om människors integritet. Om
            man inte kan kontrollera systemen tappar de sin legitimitet.
          </note>
          <note>
            Människor måste kunna lita på att myndigheterna använder uppgifterna
            på rätt sätt.
          </note>
          <note>
            Ett enhälligt utskott vill har en lösning som innebär bekämpning
            av fusk. Enligt RRV är felaktigheterna i storleksordningen 8-10
            miljarder årligen. Därför sade vi ja. Men jag vill också uppmärksamma
            vad som står i den avvikande meningen på s. 45-46 i utskottets
            handlingar, där vi konstaterar att man måste t.ex. se över sekretessbestämmelserna.
            I det här fallet är det väl det som gjorde att vi ställde oss
            på majoritetens sida.
          </note>
          <note>
            Men det är faktiskt väldigt viktigt att kassorna får ett system
            så att de kan sköta sina arbeten på ett korrekt sätt, och det
            är relativt bråttom. Det var därför som vi kunde acceptera detta,
            men vi kommer naturligtvis att följa ärendet mycket noggrant.
          </note>
          <note type="speaker">
            Anf. 93 SIGGE GODIN (fp):
          </note>
          <note>
            Fru talman! Mycket kort: När det gäller det som
          </note>
          <note>
            Margit Gennser var inne på i slutet av sitt inlägg -
          </note>
          <note>
            den avvikande meningen från moderaterna - sades det i KU att
            om man skall införa elektroniska akter måste skyddet för den enskilde
            förstärkas. Detta har ni inte följt upp i socialförsäkringsutskottet,
            och det gör mig ytterst förvånad.
          </note>
          <note>
            Fru talman! Som jag sade i min inledning är detta ingen ny fråga.
            Vi har hanterat den ett antal gånger i denna kammare. Detta är
            svåra frågor som berör den enskilda människans integritet. Vi
            reservanter försöker att stå på de enskilda människornas sida.
            Där stod också moderaterna tidigare, men i det här fallet gör
            ni inte det. Det är klart att jag då blir, inte upprörd men litet
            förvånad över att ni går socialdemokraternas ärenden när det gäller
            att bygga upp ett storebrorssamhälle.
          </note>
          <note type="speaker">
            Anf. 94 MARGIT GENNSER (m):
          </note>
          <note>
            Fru talman! Jag vill bara fästa kammarens uppmärksamhet på att
            under vår hearing konstaterade bl.a. JO att handläggningen av
            ärenden tyvärr inte alltid var helt korrekt. Det beror på dåliga
            tekniska rutiner och på väldigt stora lagändringar. Därför valde
            vi - efter ingående prövning av vad som sagts i konstitutionsutskottet
            - att säga ja till detta, men att noga följa upp det hela. På
            s. 12 mellersta stycket i utskottsbetänkandet står det att även
            RFV är intresserat av att följa upp socialförsäkringssekretessen.
          </note>
          <note>
            Ibland måste man arbeta praktiskt och se till att rutinerna fungerar.
            Men man får naturligtvis inte -
          </note>
          <note>
            Sigge Godin skakar på huvudet - släppa på sekretessen.
          </note>
          <note>
            Till sist vill jag säga en sak: Vi moderater vill inte ha så
            här stora system. Hade man tillämpat vår politik och sett till
            att människor hade kunnat betala sina hyror själva, hade vi inte
            behövt bostadsbidragssystemet. Man kunde också ha haft andra typer
            av sjukförsäkringssystem. Då hade dessa problem blivit mycket
            mindre. Men det är en alltför stor fråga att diskutera nu.
          </note>
          <note>
            Alltså: Man får acceptera dessa rutiner, följa dem noga och sker
            det övertramp skall vi naturligtvis reagera.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            12 § Läkarnas vidareutbildning
          </note>
          <note>
            Föredrogs
          </note>
          <note>
            Socialutskottets betänkande 1997/98:SoU8
          </note>
          <note>
            Läkarnas vidareutbildning (prop. 1997/98:5)
          </note>
          <note type="speaker">
            Anf. 95 BARBRO WESTERHOLM (fp):
          </note>
          <note>
            Fru talman! Det är naturligtvis viktigt att läkare genomgår den
            utbildning som motsvarar de krav som allmänheten, patienterna,
            har rätt att ställa på den som har ansvar för liv och hälsa.
          </note>
          <note>
            Kunskapsstoffet ökar dramatiskt. Det är svårt att i utbildningen
            få in allt som man skulle vilja förmedla till läkarna. Det innebär
            att läkarutbildningen egentligen aldrig tar slut. Det finns en
            formaliserad del -
          </note>
          <note>
            grundutbildning och specialistutbildning - och sedan fortsätter
            utbildningen under hela det yrkesverksamma livet.
          </note>
          <note>
            Tidigare utgjorde en 21 månader lång allmäntjänstgöring en del
            av utbildningen. Den innehöll tre obligatoriska moment: kirurgi,
            medicin och psykiatri.
          </note>
          <note>
            Sedan kunde man lägga till något annat område som man speciellt
            ville inrikta sig på.
          </note>
          <note>
            Under 90-talet har det visat sig att efterfrågan på
          </note>
          <note>
            AT-platser vida har överstigit den tillgång på platser som landstingen
            har ställt upp med. Det är bekymmersamt att landstingen själva
            inte kunde lösa den här frågan utan att vi måste behandla den
            i riksdagen.
          </note>
          <note>
            Men nu är det på det sättet. Därför tycker jag att det är bra
            att regeringen nu tar itu med dessa problem, att man lade fram
            en proposition och att man också har sett att privata sektorn
            utgör en resurs när det gäller utbildningen.
          </note>
          <note>
            Det är bra att vi i betänkandet har fått med ett avsnitt om vikten
            av att se på behov och tillgång i fråga om olika specialiteter
            såsom reumatologi och barnläkeri där genomsnittsåldern på läkarna
            är hög. Om man inte är framsynt kommer detta att ställa till problem
            i framtiden.
          </note>
          <note>
            Det finns dock ett par problem som jag vill ta upp.
          </note>
          <note>
            Det ena är att allmäntjänstgöringen inte har blivit föremål för
            den ordentliga analys och genomgång som vi i Folkpartiet tycker
            hade behövts. Vi ställer upp på den förkortade tiden, men vi tycker
            att t.ex.
          </note>
          <note>
            psykiatri bör ingå som en obligatorisk del. Det är viktigt att
            alla läkare får en gedigen utbildning inom det området.
          </note>
          <note>
            Detta hänger samman med en sak som vi inte har fått med i vår
            reservation. Vi hade skrivit vår motion på ett sätt som gjorde
            att avsnittet om tolfte terminen i grundutbildningen av formella
            skäl inte kunde komma med. Vi anser att det behövs en tolfte termin
            där halva tiden skulle kompensera för förkortningen av allmäntjänstgöringen
            - den kliniska delen. Den andra delen skulle få en samhällsmedicinsk
            inriktning, vilket är litet grand samma tankegångar som kristdemokraterna
            har. Den skulle täcka in områden som i dag är styvmoderligt behandlade
            i utbildningen: hälso- och sjukvårdsekonomi, kvalitetssäkring,
            prioriteringar inom sjukvården, lagar och regler om patienters
            rättigheter, kulturmöten i vården, könsperspektiv på hälso- och
            sjukvård samt administration och ledarskap.
          </note>
          <note>
            Det är därför som jag för fram frågan här i debatten. Vi kommer
            att driva den också i andra sammanhang.
          </note>
          <note>
            Jag vill också ta upp en annan sak som är bra i det här betänkandet.
            Det gäller den utredning som regeringen tänker tillsätta. Det
            finns utbildningsavsnitt för läkare i den teoretiska delen som
            Socialstyrelsen har tillhandahållit, men man har inte kunnat leva
            upp till förväntningar och behov. Därför vill nu regeringen utreda
            frågan närmare och också se på finansiering och organisation.
            Det är inte självklart att Socialstyrelsen skall stå för denna
            utbildning. Jag undrar om
          </note>
          <note>
            Conny Öhman här i dag kan säga litet mer om när utredningen kan
            komma till stånd.
          </note>
          <note>
            Slutligen yrkar jag bifall till vår reservation 1 under mom.
            1, som är fogad till detta betänkande.
          </note>
          <note type="speaker">
            Anf. 96 CHATRINE PÅLSSON (kd):
          </note>
          <note>
            Fru talman! Den här propositionen har ett väldigt viktigt innehåll,
            nämligen läkarnas vidareutbildning.
          </note>
          <note>
            Efter diverse undersökningar om hur patienter upplever bemötandet
            av läkare kan vi konstatera att det finns brister av och till.
            Det brister inte bara hos läkargruppen, utan det brister även
            hos många andra av olika skäl. Då är det framför allt sättet man
            blir bemött på och bristen på respekt. Det gäller också patientens
            möjlighet att påverka sin egen situation.
          </note>
          <note>
            HSU 2000 har nu lagt fram ett förslag om att stärka patientens
            ställning som jag tycker är mycket värdefullt och hoppas mycket
            på.
          </note>
          <note>
            I denna proposition tas också frågan om AT-
          </note>
          <note>
            tjänstgöringens längd upp. Man vill korta den med tre månader.
            Det är vi kristdemokrater mycket tveksamma till. Så långt vi har
            kunnat utröna är det en praktiskt erfarenhet som väldigt ofta
            grundlägger doktorns säkerhet inför patienten. Det hjälper ibland
            inte att man har väldigt bra teoretiska kunskaper, vilket de svenska
            läkarna har, om man ändå inte har en säkerhet och ett gott handlag
            gentemot patienten. Först då blir man trovärdig. Därför har vi
            utvecklat våra synpunkter i en reservation, som jag direkt vill
            yrka bifall till. Det är reservation 2.
          </note>
          <note>
            Fru talman! Vi har också tagit upp frågan om en fördjupad etisk
            utbildning även i vidareutbildningen.
          </note>
          <note>
            Vi vet att det i Högskoleverkets nyligen avslutade utvärdering
            av läkarutbildningen i Sverige -
          </note>
          <note>
            grundutbildningen - framhålls att handledningen av
          </note>
          <note>
            AT-läkare måste förbättras. Många av de blivande läkarna brister
            enligt utvärderingen i förmåga till inlevelse och etiskt förhållningssätt
            i relation till patienter och anhöriga. Även om det nu handlar
            om grundutbildningen tycker vi att det är ett skäl till att det
            genom hela utbildningen skall finnas en fördjupad utbildning inom
            dessa områden. Man måste verkligen trycka på det.
          </note>
          <note>
            Jag vill ta upp en annan sak. Det gäller läkarnas olika specialiteter.
            Vi har tagit upp frågan i en motion om barnläkarna. Det kommer
            att bli en stor brist på barnläkare år 2010. Det kommer också
            att bli en stor brist på reumatologer längre fram, och det kommer
            också att bli brist i fråga om flera andra yrkesgrupper.
          </note>
          <note>
            Jag är glad att utskottet har gått vår motion till mötes på angelägna
            punkter. Man vill se över de olika specialiteterna centralt. Problemet
            är att det sker för sent. Utredningen skall börja på nationell
            nivå den
          </note>
          <note>
            1 januari 1999. Enligt prognoser kommer det att finnas ett behov
            redan 2000.
          </note>
          <note>
            Jag vill ställa en fråga till majoriteten. Conny Öhman får möjlighet
            att svara på frågan i sitt inlägg.
          </note>
          <note>
            Finns det möjlighet att tidigarelägga detta arbete, så att ändringarna
            kan träda i kraft i god tid?
          </note>
          <note>
            Jag tycker annars att intentionerna är bra. Det är viktigt att
            man lyfter fram alla de specialiteter som olika patientgrupper
            behöver samtidigt.
          </note>
          <note>
            Med det vill jag än en gång yrka bifall till reservation nr 2.
          </note>
          <note type="speaker">
            Anf. 97 CONNY ÖHMAN (s):
          </note>
          <note>
            Fru talman! För att sjukvården skall fungera på ett bra sätt
            krävs insatser inom en mängd områden. Läkarnas vidareutbildning
            är en viktig pusselbit i detta arbete. Under ett antal år har
            frågan inte stått högst upp på den sjukvårdspolitiska dagordningen.
            Förklaringen är säkert dels det förhållande att vi i Sverige i
            en internationell jämförelse har en kompetent läkarkår, dels att
            vi efter många års debatt om läkarbrist upplevt att läkartillgången
            med några undantag varit tillfredsställande under de senare åren.
          </note>
          <note>
            I dag kan vi konstatera att antalet AT-block och
          </note>
          <note>
            ST-tjänster minskat under några år. I år lär ungefär
          </note>
          <note>
            800 AT-block och 500 ST-tjänster utannonseras i
          </note>
          <note>
            Sverige. Många blivande specialister tvingas således gå via vikariat
            för att erhålla legitimation och specialistkompetens. Alla är
            överens om att detta ur kvalitetssynpunkt och självfallet ur den
            enskilde läkarens synpunkt är ett klart sämre alternativ.
          </note>
          <note>
            Samtidigt vet vi att vi närmar oss den tidpunkt då pensionsavgångarna
            inom läkarkåren ökar. Från ett antal patientorganisationer och
            specialistföreningar inom läkarkåren har det uttryckts oro vad
            gäller nyrekrytering och vidareutbildning till vissa specialiteter.
            I
          </note>
          <note>
            debatten har reumatologer och barnläkare redan nämnts. Låt mig
            lägga till patologer och röntgenläkare. Även ytterligare ett antal
            specialiteter har nämnts.
          </note>
          <note>
            I korthet innehåller propositionen förslag om allmäntjänstgöringen
            och specialisttjänstgöringen på det sättet att sjukvårdshuvudmännen
            via lagstiftningen får ett utökat ansvar när det gäller att se
            till att alla blivande läkare ges möjlighet till en reglerad vidareutbildning.
          </note>
          <note>
            Allmäntjänstgöringen kortas till ett minimum av
          </note>
          <note>
            18 månader. Det finns således möjligt att ha allmäntjänstgöring
            upp till 24 månader även i fortsättningen.
          </note>
          <note>
            Minimum skall vara 18 månader.
          </note>
          <note>
            Barbro Westerholm tog upp frågan om psykiatri.
          </note>
          <note>
            Såvitt jag kan se i propositionen står det helt klart att tre
            av dessa månader skall förläggas till psykiatrin.
          </note>
          <note>
            Jag fick av inlägget uppfattningen att man har plockat bort psykiatrin,
            men såvitt jag förstår förhåller det sig inte på det sättet, Barbro
            Westerholm.
          </note>
          <note>
            Vidare innehåller propositionen förslag om en översyn av de s.k.
            SK-kurserna, som är en del i specialisttjänstgöringen. Chatrine
            Pålsson frågade mig när man kan komma i gång med en sådan översyn.
            Jag kan inte ge det exakta svaret på den frågan, men låt mig uttrycka
            förhoppningen att det sker så snart som möjligt. Det är självfallet
            angeläget. Alla parter tjänar på att man kan börja den översynen
            så snabbt som möjligt.
          </note>
          <note>
            Den sista fråga som är viktig i propositionen handlar om att
            skapa bättre överblick och en mer långsiktig planering av läkarförsörjningen
            i landet. Ett nationellt planeringsstöd för ett sådant arbete
            skall utredas och tillskapas.
          </note>
          <note>
            Jag kan med glädje säga att en bred majoritet i utskottet har
            ställt sig bakom regerings förslag på samtliga punkter i propositionen.
            I realiteten är det bara ett parti, Kristdemokraterna, som har
            en avvikande mening på en punkt. Det gäller AT-tjänstgöringen.
          </note>
          <note>
            Jag skulle vilja citera ur Läkarförbundets ledare i
          </note>
          <note>
            Läkartidningen för några nummer sedan:
          </note>
          <note>
            "Regeringens förslag innehåller ett moment som Läkarförbundet
            tidigare motsatt sig, dvs. en förkortning av allmäntjänstgöringen.
            I propositionen betonas emellertid bl.a. vikten av handledningen
            under AT
          </note>
          <note>
            och regeringen påpekar att bestämmelsen om handledning är tvingande.
            Enligt förslaget skall vidare målbeskrivningen för AT skrivas
            om och moderniseras, i samarbete med läkarnas organisationer.
            Om handledning och målbeskrivning förbättras i enlighet med dessa
            intentioner bör detta kunna kompensera förkortningen av AT med
            tre månader." Även Läkarförbundet är alltså inne på samma linje
            som utskottsmajoriteten i detta avseende.
          </note>
          <note>
            Jag vill således yrka bifall till hemställan i betänkandet och
            avslag på reservationen.
          </note>
          <note type="speaker">
            Anf. 98 BARBRO WESTERHOLM (fp) replik:
          </note>
          <note>
            Herr talman! Det är bra att vi är entydiga om psykiatrin. Vi
            skiljer oss åt när det gäller den kliniska tjänstgöringen. Man
            kopplar ihop grundutbildningstiden med AT-tjänstgöringen. Vi i
            Folkpartiet vill se att den kliniska tjänstgöringens längd behålls.
            Eftersom det av formella skäl inte gick att diskutera den tolfte
            terminen, där vi lade in de tre månaderna psykiatri, får vi ta
            den diskussionen i annat sammanhang.
          </note>
          <note>
            Det är mycket riktigt som Conny Öhman säger.
          </note>
          <note>
            Ingenting hindrar att man förlänger AT-tjänstgöringen utöver
            de 18 månaderna.
          </note>
          <note>
            Det är då bara att hoppas att landstingen ställer sig positiva
            till det. Jag känner dock ett visst tvivel på att så blir fallet,
            med tanke på hur svårt det har varit att få fram AT-platser utan
            det här riksdagsbeslutet.
          </note>
          <note type="speaker">
            Anf. 99 CHATRINE PÅLSSON (kd) replik:
          </note>
          <note>
            Herr talman! Jag vill ännu en gång fråga Conny
          </note>
          <note>
            Öhman om det nationella planeringsstödet, som också skall kunna
            vara en bra beräkningsgrund för behovet.
          </note>
          <note>
            Finns det ambitioner att tidigarelägga det här för att komma
            mer i fas med behovet för år 2000 och tiden därefter? Jag tycker
            att detta är utomordentligt viktigt.
          </note>
          <note>
            Sedan vill jag ta upp frågan om AT-
          </note>
          <note>
            tjänstgöringens längd. Jag vet att Läkarförbundet härvidlag har
            svängt, men vi kristdemokrater tycker ändå, utifrån den erfarenhet
            vi har och de utredningar som finns, att det är värdefullt att
            man får ordentligt med tid. Även om man har ordentlig handledning
            behöver man tid. Det är besynnerligt att tro att det skall bli
            bättre om man förkortar det här. Tror inte
          </note>
          <note>
            Conny Öhman att det är fler som kommer att använda den längre
            tiden än vad det verkar?
          </note>
          <note type="speaker">
            Anf. 100 CONNY ÖHMAN (s) replik:
          </note>
          <note>
            Herr talman! När det gäller den första frågan om planeringsstödet
            får Chatrine Pålsson det att låta som om vi i dagens Sjukvårdssverige
            inte har något grepp om när framtida pensionsavgångar kommer att
            ske och vilket utbildningsbehov som finns. Jag vill då påminna
            om att man i många sjukvårdsregioner sedan ganska många år tillbaka
            har hållit på med sådant här arbete. Man har alltså ett ganska
            bra grepp om det hela. Vad som däremot har saknats under senare
            år är en nationell samordning av det här arbetet. Som jag ser
            det är det snarast den biten som saknas och som det finns anledning
            att komma i gång med så snabbt som möjligt.
          </note>
          <note>
            Sedan är det inte så att de framtida pensionsavgångarna börjar
            år 2000. Man får vänta några år in på
          </note>
          <note>
            2000-talet innan det på allvar sätter i gång. Det finns faktiskt
            tid att jobba med de här frågorna, som jag ser det. Självfallet
            skall man försöka jobba så tidigt som möjligt trots det.
          </note>
          <note>
            När det sedan gäller allmäntjänstgöringen och de honnörsord som
            Chatrine Pålsson tar upp är ju detta inte en fråga som rör enbart
            AT. Som jag ser det är det en fråga som måste börja mycket tidigt
            under grundutbildningen. Jag kommer själv från en ort där man
            har omstrukturerat läkarutbildningen på så sätt att man mycket
            tidigt, redan från första terminen, har tagit in inslag av de
            här bitarna i läkarutbildningen.
          </note>
          <note>
            Som jag ser det är det i första hand den vägen man måste gå för
            att så tidigt som möjligt ge blivande läkare kunskap, förståelse
            och insikt om de här ämnesområdena. Att de är viktiga är en punkt
            där jag delar Chatrine Pålssons uppfattning.
          </note>
          <note type="speaker">
            Anf. 101 CHATRINE PÅLSSON (kd) replik:
          </note>
          <note>
            Herr talman! Om det hade räckt med landstingens planering och
            de lokala planeringarna hade vi ju inte fått ens ett prognostiserat
            problem i form av antalet specialister på olika områden. Enligt
            den information jag har kommer det att uppstå en viss brist redan
            år
          </note>
          <note>
            2000 inom vissa områden. Därför, Conny Öhman, måste det väl vara
            angeläget för oss här i parlamentet att ge signaler om att ju
            tidigare man kommer i gång med den nationella planeringen, desto
            bättre.
          </note>
          <note type="speaker">
            Anf. 102 CONNY ÖHMAN (s) replik:
          </note>
          <note>
            Herr talman! Det är ju så att en specialistutbildning tar fem
            år. Eftersom det är mindre än fem år kvar till år 2000 skulle
            i så fall problemet ha åtgärdats tidigare, Chatrine Pålsson. Någon
            dignitet på det här problemet får vi inte förrän ett antal år
            in på 2000-
          </note>
          <note>
            talet. Som jag ser det finns det alltså tid att agera.
          </note>
          <note>
            Men självfallet skall man agera så tidigt som möjligt.
          </note>
          <note>
            På den punkten instämmer jag.
          </note>
          <note type="speaker">
            Anf. 103 LEIF CARLSON (m):
          </note>
          <note>
            Herr talman! Låt mig först säga att betänkandet om läkares vidareutbildning
            är ett framsteg. Jag har här liksom i motioner flera gånger tidigare
            pekat på att landstingen åsidosatt sin skyldighet att sörja för
            vidareutbildningen. Risken har därigenom blivit väldigt stor att
            vi efter, säg, år 2003 kommer i allvarliga svårigheter. Vi skulle
            sedan flera år ha kunnat minska grundutbildningen men sett till
            att alla fått AT- och
          </note>
          <note>
            ST-tjänstgöring och sedan, om ett par år, ökat grundutbildningen
            igen för de långt framåt kommande behoven. Det hade varit en flexibel
            resursanvändning där utbildningen utformas och dimensioneras efter
            verkligheten. Det borde vara oerhört viktigt när det gäller en
            utbildning som är så lång och dyr som det här är fråga om. Att
            som hittills bedriva oförändrad grundutbildning och sedan inte
            fullfölja med specialistutbildning betyder att mycket utbildning
            går till spillo. Utbildningen är en färskvara.
          </note>
          <note>
            Ett år efter läkarexamen har 80 % fått AT-block, men när man
            sedan skall fullfölja utbildningen med specialisering blir det
            ännu sämre. Nu får endast 30 %
          </note>
          <note>
            ST-anställning ett år efter legitimation, 50 % efter två år och
            60 % efter tre år. Man tillsätter bara ungefär
          </note>
          <note>
            500 platser per år. Detta är helt otillfredsställande, och om
            inget görs kommer vi om knappt tio år att gå in i en verklig kompetenskris.
            Landstingen har faktiskt inte haft grepp om detta. Här behövs
            mycket snabba åtgärder.
          </note>
          <note>
            När vi har tagit upp landstingens oförmåga att ge tillräckligt
            antal ST-tjänster har det viftats bort med tal om kommunal självbestämmanderätt.
            Det har alltså varit viktigare än att patienten får träffa kompetenta,
            välutbildade läkare. Man har också talat om sin stora tilltro
            till landstingshuvudmännen och värjt sig mot allt ifrågasättande
            av deras vilja och kompetens.
          </note>
          <note>
            Men nu har uppenbarligen ett ljus ändå tänts. Man har i regeringen
            insett att fromma förhoppningar kombinerade med en ostörd barnatro
            på landstingen inte räcker för att garantera att svenska folket
            får välutbildade läkare. Man föreslår nu sådana ändringar i hälso-
            och sjukvårdslagen att det tydligt sägs att det i landstingen
            skall finnas möjligheter till de anställningar som behövs för
            att tillgodose det framtida behovet av specialister. Det gäller
            då inte bara några få specialister, utan det är en fråga som måste
            lösas generellt genom nationella riktlinjer och åtgärder.
          </note>
          <note>
            Herr talman! Jag beklagar det sena uppvaknandet men välkomnar
            att det äntligen har skett. Man kan i och för sig känna sig litet
            oroad över att AT-
          </note>
          <note>
            tjänstgöringens minimitid minskar till 18 månader, men möjlighet
            finns att fortsätta till 24 månader för dem som inte klarar de
            stipulerade proven. Om handledning och provkrav håller hög kvalitet
            bör det gå bra, och frigjorda resurser kan omdisponeras på ett
            ur helhetssynpunkt bättre sätt.
          </note>
          <note>
            Vi moderater har därför efter noggrant övervägande och efter
            kontakter med professionen kommit fram till att denna svaghet
            i förslaget kan accepteras. Det viktiga, det som vi hälsar med
            glädje, är att man äntligen, genom att tala om för landstingen
            vad som verkligen gäller, gör det möjligt att möta framtida krav
            på vården med tillräckligt stort antal läkare och också att man
            öppnar mot det privata. Jag har därför inget särskilt yrkande
            utan är nöjd med propositionen, förutsatt att dess intentioner
            verkligen följs upp.
          </note>
          <note>
            Men, herr talman, jag vill också tillägga att vidareutbildning
            för att få kompetent medicinsk personal bara är ett av de områden
            där landstingssystemet har varit och är en bromskloss. Systemet
            bromsar effektivitet i vården och bidrar på så sätt till att de
            resurser vi har och avsätter till vård används dåligt. Vi har
            anvisat en annan lösning på sjukvårdens finansiering och produktion:
            en obligatorisk hälsoförsäkring. Men jag har också sagt här i
            kammaren att ingen sitter inne med någon självklar lösning för
            hur ett bra system skall vara utformat. Vi moderater är därför
            öppna för diskussioner med alla som vill diskutera ett system
            för en långsiktig, effektiv sjukvård med stabil finansiering och
            hög kompetens. Vi välkomnar därför den diskussion som många organisationsledare
            inom vården nu vill ta upp. Vi moderater är liksom de övertygade
            om att det går att åstadkomma något bättre.
          </note>
          <note>
            Herr talman! Jag hoppas att regeringssidan, precis som när det
            nu gäller vidareutbildningen, även i övriga vårdfrågor låter ett
            ljus gå upp för sig och lämnar den ensidiga landstingsfixering
            som man har.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            13 § Anmälan av vissa allvarliga sjukdomar
          </note>
          <note>
            Föredrogs
          </note>
          <note>
            Socialutskottets betänkande 1997/98:SoU9
          </note>
          <note>
            Anmälan av vissa allvarliga sjukdomar (prop.
          </note>
          <note>
            1997/98:21)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 15 §.)
          </note>
          <note>
            14 § Vissa avfallsfrågor
          </note>
          <note>
            Föredrogs
          </note>
          <note>
            Jordbruksutskottets betänkande 1997/98:JoU7
          </note>
          <note>
            Vissa avfallsfrågor (prop. 1996/97:172)
          </note>
          <note type="speaker">
            Anf. 104 LENNART DALÉUS (c):
          </note>
          <note>
            Herr talman! Det betänkande vi skall diskutera och den proposition
            som är utgångspunkt för betänkandet kan man säga på något sätt
            är en fortsättning på den förra regeringens inledande kretsloppsarbete
            med begreppet producentansvar som ett nav i arbetet.
          </note>
          <note>
            Regeringen har försökt att förvalta det här materialet i olika
            sammanhang, så också nu. Tyvärr misslyckas man på några centrala
            och viktiga punkter med att förstå och arbeta med de ursprungliga
            intentionerna i den förra regeringens kretsloppsproposition och
            i det kretsloppsarbete som hittills har bedrivits. Man gör det
            på åtminstone fyra viktiga punkter i betänkandet och i proposition.
            Det leder till, herr talman, att jag nu yrkar bifall till reservation
            7 och reservation 14
          </note>
          <note>
            till det aktuella betänkandet.
          </note>
          <note>
            Jag skall diskutera de här fyra punkterna.
          </note>
          <note>
            Den första, som vi redovisar i vår reservation 4, gäller sättet
            som regeringen hanterar avfallsbegreppet på. Regeringen och utskottsmajoriteten
            föreslår att man inte får hantera avfall från elektroniska produkter
            på ett visst sätt innan de går till förbränning eller fragmentering.
            Men vad regeringen och utskottsmajoriteten missar, herr talman,
            är att avfallsbegreppet är ett litet komplicerat begrepp som bl.a.
            hänger samman med innehavarens intention, ambitioner, vilja med
            det aktuella materialet.
          </note>
          <note>
            Begränsar man således resonemanget om det förbud som bör gälla
            mot förbränning eller fragmentering till hantering av avfall missar
            man de produkter som av en eller annan anledning av innehavaren
            lämnas till fragmentering eller förbränning trots att de i någon
            allmän mening inte är avfall. Det här påtalar naturligtvis Kretsloppsdelegationen
            som lämnade det ursprungliga förslaget till regeringen. Man säger
            att förbudet i stället bör gälla de aktuella produkterna och deras
            hantering, inte avfall från produkterna.
          </note>
          <note>
            Man kan se på ordvalet i propositionen att regeringen vimsar
            litet fram och tillbaka mellan vad det egentligen är man menar.
            Men man stannar alltså för avfallsbegreppet. Där gör man en allvarlig
            inskränkning.
          </note>
          <note>
            Den andra punkten, herr talman, gäller vad som skall omfattas
            av producenternas ansvar. Här gör regeringen och utskottsmajoriteten
            en mycket allvarlig inskränkning. Man menar att det bara är de
            enskilda exemplar som någon har tillverkat eller satt ut på marknaden
            som skall omfattas av producentansvaret.
          </note>
          <note>
            Kretsloppsdelegationen, som alltså lade fram det ursprungliga
            förslaget, menade att detta inte räcker.
          </note>
          <note>
            Det bör vara de som är aktiva, de som i dag finns på marknaden
            och agerar på marknaden som skall ta detta ansvar. Man hamnar
            annars i en fullständigt orimlig situation, herr talman.
          </note>
          <note>
            En liten cd-spelare av ett i och för sig välkänt märke köps t.ex.
            in i Skanör och transporteras av innehavaren upp till Örebro.
            Den överlämnas i gåva till en annan person som i sin tur flyttar
            till Kiruna och där säljer produkten till en kompis. Sedan går
            cdspelaren sönder. Den siste innehavaren står här alltså med en
            cd-spelare som nu är skrot. Han eller hon skall göra sig av med
            denna cd-spelare på något sätt.
          </note>
          <note>
            Han eller hon finner inget stöd i lagstiftningen för vart han
            eller hon skall gå med cd-spelaren. Teoretiskt kan man leta upp
            den som satte ut denna produkt på marknaden. Det är den här radiohandlaren
            nere i
          </note>
          <note>
            Skanör. Det är omöjligt för killen i Kiruna att hitta honom.
          </note>
          <note>
            Alternativt har den som satt ut den här produkten på marknaden
            försvunnit, gått i konkurs, är borta.
          </note>
          <note>
            Samma problem uppstår för den senare innehavaren.
          </note>
          <note>
            Vad gör jag med skrotet?
          </note>
          <note>
            Nu har alltså regeringen och utskottsmajoriteten en lösning på
            det problemet. Det är den gamla kära lösningen - kommunerna. Kommunerna
            får ta hand om det elektroniska skrotet.
          </note>
          <note>
            Detta kommer att bli ett mycket stort problem.
          </note>
          <note>
            Möjligheten för producenter att undandra sig ansvaret är enorm.
            De riktigt tricksiga byter naturligtvis bara namn på den juridiska
            person som sätter ut produkten på marknaden. Då frågar jag mig,
            herr talman, vilka det är som kommer att drabbas. Självklart drabbas
            miljön, som alltid när man missköter lagstiftningen.
          </note>
          <note>
            Men vem är det mer som drabbas? Jo, det är de som stadigt finns
            på den svenska marknaden, som inte försvinner, som är lätta att
            identifiera. Det är de stora svenska tillverkarna av de här produkterna.
            De finns kvar i landet, de lämnar inte landet. Det gäller de här
            produkterna, men det gäller i än högre grad det som vi tidigare
            diskuterade, där regeringen betedde sig precis likadant, dvs.
            biltillverkningen. De stora svenska biltillverkarna slutar inte
            att existera fysiskt i landet.
          </note>
          <note>
            Importörer av bilar, småskuttarna, kan försvinna och undandra
            sig ansvaret. Det här klarar regeringen alltså inte av att hantera.
          </note>
          <note>
            Det är därför det är viktigt, herr talman, att vår reservation
            7 vinner kammarens bifall. Annars innebär det ett mycket allvarligt
            grundskott mot själva tanken på producentansvar.
          </note>
          <note>
            Herr talman! Den tredje punkten gäller det historiska skrotet,
            som regeringen och utskottsmajoriteten förbigår med tystnad. Det
            är som om det inte var ett problem i dag. Är det ett problem i
            dag, då är vi där igen, herr talman, då är det samma gamla lösning.
          </note>
          <note>
            Kommunerna skall ta hand om det.
          </note>
          <note>
            Här börjar man se den röda tråden: Luckra upp producentansvaret,
            var inte sträng mot producenterna så att de beter sig rätt, lämna
            de stora luckorna och låt de luckorna fyllas av ett kommunalt
            ansvar!
          </note>
          <note>
            Den fjärde punkten, herr talman, är mer av den klåfingriga karaktären.
            Det är när regeringen nödvändigtvis måste ha tillståndsplikt för
            transportörer av byggavfall. Där gör man det svårare för sig.
            Man skapar en rättsosäkerhet som naturligtvis inte bör finnas
            med i en modern lagstiftning.
          </note>
          <note>
            Man skapar en situation där vi har åkaren Kalle som är ute och
            åker med sin lastbil. På flaket har han ett lass sprängsten. Vad
            är det, i den bemärkelse regeringen talar om det i sin proposition?
            Vad är det han har på lastbilsflaket? Det beror på, eftersom avfall
            är fråga om en viljeyttring. Om han är på väg till en byggtipp
            är sprängstenen avfall. Då är Kalle, som har den här lastbilen,
            skyldig att ha tillstånd för denna transport. Men om sprängstenen
            i stället skall i väg till
          </note>
          <note>
            Vänersborg för att man skall bygga en ny kaj och fylla ut den
            med sprängsten, då är detta ett byggnadsmaterial. Då behövs det
            inget tillstånd.
          </note>
          <note>
            Sedan kan man tänka sig alla varianter som är vanliga i byggbranschen,
            att man från början faktiskt inte riktigt vet vart det här skall.
            Det får Kalle reda på samma dag vid hanteringen av materialet.
            Var och en förstår att den här rättsosäkerheten är orimlig. Det
            måste vara klart vilken typ av material det är som
          </note>
          <note>
            Kalle transporterar.
          </note>
          <note>
            Herr talman! Som framgått av detta är det på många viktiga punkter
            oklart vilka som i dag skall ta ansvar för materialet. Är det
            de aktiva, ekonomiskt starka på marknaden eller är det som vanligt
            kommunerna som skall sopa upp bristerna i systemet?
          </note>
          <note>
            Sedan gäller det om inte regeringen, och därmed så småningom
            riksdagen, borde ge den frihet i agerandet som inte minst byggbranschen
            förtjänar efter att ha åtagit sig ett ramansvar. På så sätt slipper
            man klåfingrigheten i hur man beter sig mot de olika aktörerna.
          </note>
          <note>
            Herr talman! Jag yrkar bifall till reservationerna 7
          </note>
          <note>
            och 14.
          </note>
          <note>
            Anf. 105 PETER WEIBULL
          </note>
          <note type="speaker">
            BERNSTRÖM (m):
          </note>
          <note>
            Herr talman! Jordbruksutskottets betänkande nr 7
          </note>
          <note>
            behandlar vissa avfallsfrågor. Till grund för betänkandet ligger
            en proposition med den ambitiösa titeln
          </note>
          <note>
            Hantering av uttjänta varor i ett ekologiskt hållbart samhälle
            - ett ansvar för alla.
          </note>
          <note>
            Fullt lika färdigtänkt som ambitiöst var kanske inte förslaget
            från regeringen.
          </note>
          <note>
            Vi har lagt fram fem moderata reservationer - tre av dessa tillsammans
            med Centerpartiet och Folkpartiet. Även om jag självfallet stöder
            alla dessa, yrkar jag av tidsskäl bifall endast till reservation
            nr 2, under mom. 2.
          </note>
          <note>
            Herr talman! Denna proposition väckte mycket stor oro på många
            håll i landet när den kom i somras.
          </note>
          <note>
            Det var dels bland producenter och leverantörer av elektriska
            och elektroniska produkter, dels bland ett antal kommuner som
            tänkte på sin avfallshantering med långtgående källsortering,
            återvinning och biogasutvinning - spännande projekt som kan leda
            långt på vägen mot hållbar cirkulation av material. Förslaget
            innebar ett generellt förbud mot deponering av utsorterat brännbart
            avfall från år 2002, från vilket år sådant också skall hållas
            åtskilt från övrigt avfall.
          </note>
          <note>
            Förbudet skall därefter från år 2005 utvidgas till att generellt
            gälla allt organiskt avfall.
          </note>
          <note>
            Skall nu det förbjudas som vi har kommit så långt med? Skall
            vi nu i stället tvingas bygga stora anläggningar för sopförbränning
            - sopförbränning som har varit tabu för många? Är det detta som
            skall ersätta
          </note>
          <note>
            Barsebäck? Så lät det på många håll - i alla fall utifrån min
            sydsvenska horisont.
          </note>
          <note>
            Nu har utskottet, som väl är, lyssnat på en del av kritiken mot
            förslagen och bl.a. tillmötesgått våra protester när det gäller
            kategoriska förbud mot deponering. Men jag återkommer till detta.
          </note>
          <note>
            Parentesen runt köp-slit-släng-samhället håller på att avvecklas.
            Vi börjar vända på prylarna och ser på hur de kan användas igen.
            Detta är bra. Det passar den moderata ideologin alldeles utmärkt.
            Sparsamhet, återanvändning, att ta ansvar!
          </note>
          <note>
            Avfallsbegreppet och dess tillämpning är av grundläggande betydelse
            för miljöpolitiken. Använder man begreppet i en alltför vid mening
            leder det till att restprodukter, särskilt inom industrin, kommer
            att omfattas av de långtgående regleringar som gäller för just
            avfallshantering, medan det med en annan tolkning i stället är
            fråga om råvaror för ett företag i en annan produktionsprocess.
          </note>
          <note>
            När alltfler företag ägnar sig åt att ta till vara andra företags
            restmaterial kommer detta att representera ett värde, vilket ur
            miljösynpunkt är av avgörande betydelse, eftersom någon då också
            kommer att ta ett ansvar för det. Denna hantering får inte störas
            eller hindras av regler som skall gälla för avfall som inte betingar
            något värde. Denna distinktion är mycket viktig inte minst när
            det gäller förslaget om tillståndsplikt för transportörer av avfall
            - ett av förslagen i betänkandet.
          </note>
          <note>
            En klar och tydlig tillämpning av avfallsbegreppet blir således
            allt viktigare i takt med att företagen strävar efter att finna
            alternativ användning för sina restprodukter.
          </note>
          <note>
            Visserligen har Högsta domstolen slagit fast att restprodukter
            som är föremål för handel och transporter mellan företag inte
            skall räknas som avfall. Men här hade varit ett utmärkt tillfälle
            för riksdagen att förtydliga avfallsbegreppet eftersom förslaget
            innehåller otydliga skrivningar på denna punkt.
          </note>
          <note>
            Medan utskottsmajoriteten väljer att passivt avvakta Miljöbalkens
            skrivning, som sannolikt inte kommer att vara särskilt mycket
            klarare, hade vi moderater velat ge regeringen detta till känna
            - som framgår i reservation 2.
          </note>
          <note>
            Det vore naturligtvis bra att införa ett producentansvar även
            när det gäller elektriska och elektroniska produkter. Men vi kan
            konstatera att det återstår ett antal olösta frågor som måste
            klarläggas innan producentansvaret införs. Detta har Lennart Daléus
            belyst på ett mycket klart sätt.
          </note>
          <note>
            Det handlar här om produkter med, relativt deras inköpsvärde,
            lång livslängd och dessutom höga kostnader för att ta hand om,
            transportera och demontera.
          </note>
          <note>
            För att klara dessa kostnader måste en skrotningspremie läggas
            på inköpspriset som kanske motsvarar
          </note>
          <note>
            10 % av produktens värde. Detta kommer därför att innebära fondering
            av stora belopp. Enligt dagens skattelagstiftning kommer dessa
            fonder dessutom att bli skattepliktiga. Det är inte rimligt att
            ett producentansvar på detta område skall fördyra produkterna
            genom att bygga upp stora beskattade fonder - särskilt inte som
            handeln med dessa produkter blir alltmer lättrörlig över gränserna.
            Det skulle endast gynna import i olika former där denna avgift
            kan bli svår att lägga på, samtidigt som det skulle slå ut delar
            av branschen på hemmaplan. Dessutom skulle detta i längden inte
            gynna de svenska konsumenternas krav på köptrygghet.
          </note>
          <note>
            Ett annat problem är det s.k. historiska skrotet.
          </note>
          <note>
            Hur skall kostnaderna för demontering av allt det skrot som redan
            finns i omlopp fördelas? Detta har
          </note>
          <note>
            Lennart Daléus också beskrivit.
          </note>
          <note>
            När det gäller hela detta problemkomplex med producentansvar
            för elektriska och elektroniska produkter, måste regeringen i
            sin utformning av reglerna vara ytterst lyhörd för vad branschen
            har att säga liksom för de regelverk som utarbetas utanför våra
            gränser. En harmonisering med EU:s och andra regelverk är helt
            nödvändig. Annars riskerar detta att bli en flopp med stora återverkningar
            för vår produktion och handel med dessa produkter. Det skulle
            inte leda oss ett enda steg framåt mot en bättre miljö.
          </note>
          <note>
            Vi menar att regeringen har hamnat helt snett när det slutligen
            gäller förslaget om förbud mot deponering av utsorterat brännbart
            avfall och senare ett generellt förbud mot deponering av organiskt
            avfall.
          </note>
          <note>
            Ute i landet har kommunerna de senaste åren utarbetat ambitiösa
            renhållningsplaner utifrån de förutsättningar som har rått i kommunerna.
            Alla har de ett gemensamt mål, nämligen att sträva mot minimering
            av avfallet såväl från industrier som från hushåll. Man både kräver
            och uppmuntrar källsortering, återvinning och återbruk. En del
            kommuner har satsat på sopförbränning, andra på att utveckla deponitekniken
            med gasutvinning, omhändertagande och rening av lakvattnet för
            bioproduktion, rötning i bioceller osv.
          </note>
          <note>
            Mycket spännande utvecklingsarbete är på gång, i en del fall
            med stöd av NUTEK. Men naturligtvis återstår mycket att göra.
          </note>
          <note>
            Där man satsat på förbränning kan det ligga en paradox i en minimering
            av avfallsmängderna. Ju mer input i ugnen, desto mer energi ut
            i andra ändan. Anläggningar för energiutvinning genom avfallsförbränning
            kräver för att bli lönsamma mycket stora avfallsmängder. Inom
            branschen räknar man med att det krävs ett mycket stort befolkningsunderlag
            för att råvaran, dvs. sopmängden, skall bli tillräckligt stor.
          </note>
          <note>
            En indikation på detta är att ett större renhållningsbolag i
            södra Sverige redan ansökt om koncession för att utöka sin avfallsförbränning
            med 140 000 ton per år från nuvarande 210 000 ton som man har
            koncession på. Det motsvarar ett befolkningsunderlag omfattande
            hela Sydsverige eller delar av Danmark. Transportarbetet riskerar
            således att bli mycket stort.
          </note>
          <note>
            Regeringen hänvisar i propositionen till att man infört krav
            på förbränning i bl.a. Danmark och Holland. Enligt uppgift har
            emellertid förbudet inte fått önskvärda effekter, utan man måste
            nu tänka om.
          </note>
          <note>
            Skall vi då slå in på denna väg?
          </note>
          <note>
            En del kommuner har i stället satsat på utveckling av s.k. biocellsrötning
            med stöd av ekologisk forskning. Så har t.ex. ett antal nordvästskånska
            kommuner gjort, nämligen i Nordvästra Skånes Renhållningsbolags
            anläggning i Helsingborg. Fördelarna med denna teknik är uppenbar.
            Efter ett långtgående sorteringsarbete hos både kommuninvånarna
            och sedan på NSR
          </note>
          <note>
            läggs avfallet i s.k. bioceller. Biocellen är en väl avgränsad
            enhet för kontrollerad anaerob rötning av avfall, där men genom
            tekniska, kemiska och biologiska styrmedel kan uppnå en optimerad
            utvinning av biogas. Möjligheter kan skapas för att utvinna näringsämnen
            via lakvattnet.
          </note>
          <note>
            Så gott som all gas samlas upp, förädlas och säljs till omgivande
            företag för uppvärmning men även till motorbränsle. Restprodukterna
            återförs som näringsämnen i ett ekologiskt kretslopp medan de
            oönskade ämnena, såsom tungmetaller men även koldioxid, binds
            och återförs till ett stabilt långtidsförvar. Ett långsiktigt
            fastläggande av organiskt kol medverkar till en utjämning av förhöjd
            koldioxidhalt i atmosfären. Deponierna har i detta hänseende en
            liknande funktion som myrar och sjösediment.
          </note>
          <note>
            Med de föreslagna förbuden mot deponering i mer än ett år skulle
            biocellrötning omöjliggöras eftersom restfraktionen blir liggande
            i mer än ett år. Först efter kanske fem år kan den grävas ut och
            komposteras. All forskning och vidareutveckling av denna teknik
            skulle således omöjliggöras.
          </note>
          <note>
            Med tiden har insikt om de negativa effekterna av en sådan lagstiftning
            vunnit gehör i utskottet. Därför har utskottet i betänkandet beslutat
            sig för att ansluta sig till de moderata kraven att ett generellt
            deponeringsförbud inte får leda till en avfallsförbränning som
            motverkar denna utveckling. Utskottet menar att det är viktigt
            att regler om undantag från det generella deponeringsförbudet
            utformas så, att kommunerna ges möjlighet att utarbeta lokalt
            och miljömässigt lämpliga lösningar, att forskning om och utveckling
            av biologiska återvinningsmetoder inte försvåras samt att miljömässigt
            godtagbara behandlingsmetoder för nyttiggörande av det organiska
            avfallet underlättas.
          </note>
          <note>
            Detta ser vi naturligtvis som mycket glädjande, även om vi beklagar
            att man inte ville sträcka sig så långt som att ge denna uppfattning
            regeringen till känna. Men det finns naturligtvis möjligheter
            att ändra sig här i dag.
          </note>
          <note>
            Det generella förbudet kommer vi dessvärre heller inte ifrån,
            utan denna biologiska och ekologiska behandling av avfall kommer
            att få leva på nåder i ett dispensförfarande med allt vad risker
            för snabba kast i bedömningen kan medföra.
          </note>
          <note>
            Mina frågor till regeringsmakten, här representerad av Alf Eriksson,
            blir därför:
          </note>
          <note>
            Kan Alf Eriksson nu garantera att kommuner som arbetar med sådana
            här behandlingsmetoder kommer att få fortsätta på den inslagna
            vägen?
          </note>
          <note>
            Och kan Alf Eriksson också ge besked till de kommuner som skulle
            föredra att satsa på denna teknik att de också får lov att göra
            så i stället för att använda förbränning?
          </note>
          <note>
            Kan Alf Eriksson till sist också garantera att en avfallsskatt
            - när och om den nu kommer - inte utformas så att den, oavsett
            utskottets intentioner här i dag, omöjliggör denna biocellsteknik?
          </note>
          <note type="speaker">
            Anf. 106 LENNART FREMLING (fp):
          </note>
          <note>
            Herr talman! Den proposition från regeringen som vi nu behandlar
            är otydlig och ofullständig.
          </note>
          <note>
            För att man skall förstå vad riksdagens beslut faktiskt kommer
            att betyda för medborgarna måste man veta vad som kommer att stå
            i regeringens förordningar och myndigheternas föreskrifter. Men
            det vet vi ingenting om nu när vi skall besluta om regeringens
            lagförslag.
          </note>
          <note>
            Vi fick heller inte några konkreta besked vid den utfrågning
            som jordbruksutskottet hade med representanter från Miljödepartementet.
            Jag måste därför be regeringspartiets representant här i debatten
            att konkret berätta vad de nya reglerna kommer att innebära för
            oss svenskar i vårt dagliga liv. Annars tvingas riksdagen fatta
            ett beslut utan att veta tillräckligt om hur det hela kommer att
            fungera i praktiken.
          </note>
          <note>
            En grundläggande tanke bakom systemet med producentansvar - som
            började införas under den borgerliga regeringen - är att stimulera
            tillverkarna att tänka igenom hur en produkt skall kunna skrotas
            på ett enkelt sätt redan när man konstruerar produkten.
          </note>
          <note>
            Men regeringens proposition genomsyras av socialdemokraternas
            kollektivistiska tänkande, och då skall reglerna gälla kollektivt
            och schablonmässigt för alla tillverkare.
          </note>
          <note>
            Med den bristfälliga avgränsningen av varje producents ansvar
            finns det i praktiken ingen möjlighet för en enskild producent,
            som vill profilera sig genom att tillhandahålla kretsloppsanpassade
            produkter, att minska sina kostnader genom att ta sitt miljöansvar.
          </note>
          <note>
            Vi liberaler beklagar detta, eftersom vi tror på ekonomiska incitament
            för att belöna ett miljöriktigt beteende.
          </note>
          <note>
            Regeringens förslag har tyvärr flera brister. Det är inte konkurrensneutralt,
            och därmed finns risken att det inte kommer att fungera effektivt
            i praktiken. Det finns också stora möjligheter för producenter
            att undandra sig sitt producentansvar. Det har Lennart
          </note>
          <note>
            Daléus redan beskrivit, och det finns beskrivet i reservation
            7 till betänkandet.
          </note>
          <note>
            Herr talman! Regeringen föreslår vidare att den som yrkesmässigt
            transporterar avfall skall ha ett särskilt tillstånd för detta.
            Förslaget riskerar att skapa en onödig byråkrati och rättsosäkerhet.
            I propositionen pekar man på behovet av statistiska uppgifter
            enligt EG:s avfallsdirektiv. Men vi finner det inte rimligt att
            införa en så omfattande byråkrati här i landet och motivera det
            med Europasamarbetet. Det är vi själva som här i Sverige inför
            krångliga regler och sedan skyller på EU. Det riskerar att alldeles
            orättvist ge EU ett dåligt rykte i allmänhetens ögon.
          </note>
          <note>
            För att ta vara på de stora fördelar som EU ger åt oss i
          </note>
          <note>
            Sverige och i hela Europa är det viktigt att vi tillämpar EU:s
            regler med sunt förnuft.
          </note>
          <note>
            Tillståndsplikten kan skapa rättsosäkerhet, särskilt inom byggsektorn.
            Som Lennart Daléus tidigare har beskrivit är det inte lätt att
            avgöra om ett lass sprängsten utgör avfall eller skall användas
            som grundutfyllnad vid ett bygge. Tveksamhet kan också gälla för
            en transport av brännbara sopor. Det kan vara avfall, men kan
            också användas som bränsle. Det är alltså inte lätt att på objektiva
            grunder avgöra om en enskild transport är tillståndspliktig eller
            inte.
          </note>
          <note>
            Herr talman! Jag står självfallet för åsikterna i de fyra reservationer
            som jag skrivit under, men för att spara kammarens tid yrkar jag
            inte bifall till dem.
          </note>
          <note type="speaker">
            Anf. 107 HANNA ZETTERBERG (v):
          </note>
          <note>
            Herr talman! Vi har här ett betänkande framför oss som jag till
            stor del tycker är bra. Det är ett betänkande som innebär att
            vi går vidare med Kretsloppsdelegationens arbete och arbetet med
            återvinning och producentansvar till att omfatta även uttjänta
            elektriska och elektroniska produkter. Det tycker jag är bra.
          </note>
          <note>
            Men det finns ändå några saker att anmärka på.
          </note>
          <note>
            Den som har läst betänkandet har sett att Vänsterpartiet har
            bifogat reservationer. Jag tänker yrka bifall till två av dem.
            Det är reservation nr 1 och reservation nr
          </note>
          <note>
            13. Anledning till att jag just yrkar bifall till dem är att
            de på ett ganska tydligt sätt visar att det ändå finns någon sort
            ideologisk skillnad i den här debatten.
          </note>
          <note>
            Peter Weibull Bernström talade om att den moderata ideologin
            skulle karakteriseras av sparsamhet, återanvändning och ansvar.
            Jag vet inte om det är riktigt så enkelt, Peter Weibull Bernström.
            Även om det nu var den borgerliga regeringen som drog i gång kretsloppssamarbetet
            och arbetet kring det tycker jag att den moderata ideologin till
            stor del bygger på den ekonomiska vinsten. Den står alldeles för
            ofta i direkt motsatsställning till miljöhänsyn. Vi har talat
            om det vid flera tillfällen, och vi kommer säkert att återkomma
            till det.
          </note>
          <note>
            I reservation 1 från Vänsterpartiet pekar vi på den mängd avfall
            som produceras och avfallets farlighet.
          </note>
          <note>
            Vi menar att den bör minska. Utskottet säger att det håller med,
            men det är ändå inte riktigt berett att avge ett särskilt yttrande
            och göra en ordentlig markering i den här frågan. Det tycker jag
            är tråkigt.
          </note>
          <note>
            Det är kanske det som är det mest intressanta i den här diskussionen.
            Vi vill inte ha ett samhälle där vi producerar cd-spelare, som
            var ett tidigare exempel här, som man medvetet låter gå sönder
            väldigt fort bara för att kunna producera många cd-spelare och
            sälja dem. Vi vill ha bra produkter med kvalitet som egentligen
            aldrig blir avfall. Det trodde jag var poängen med hela den här
            debatten. Jag tror att vi får återkomma till den diskussionen
            senare.
          </note>
          <note>
            I reservation nr 1 tar vi också upp insamlingssystemen. Vi vill
            att insamlingssystemen skall vara enkla och så att säga inte sätta
            krokben för den enskilda konsumenten. Jag tror egentligen att
            vi är överens om det. Frågan är hur man åstadkommer detta. Vi
            har pekat på att det är jätteviktigt att ha samma system även
            för olika typer av produkter, så att konsumenten inte behöver
            bli förvirrad.
          </note>
          <note>
            Typexemplet på något som har blivit ganska dåligt och som tidigare
            fungerade bra är Systembolaget.
          </note>
          <note>
            Systembolaget hade tidigare en återanvändning av sina flaskor
            som periodvis låg på 80-90 %, om inte mer. Nu är man nere i ganska
            låga procentsiffror, och
          </note>
          <note>
            Systembolaget pratar om att ta bort hela återanvändningssystemet.
            Orsaken är att man har så många olika typer av flaskor att alla
            inte passar i systemet. Det är då jättesvårt för den enskilda
            konsumenten att veta om man får någon pant för den flaska man
            köpt, om den går att återvinna eller om man skall lägga den i
            glasigloon. Den typen av system skall vi inte bygga upp nu, när
            vi gör det från början. Vi skall i stället lära oss av våra misstag.
            Nu är det här inte bara ett svenskt dilemma, utan det handlar
            också om den europeiska unionen och regler som vi fick när vi
            gick med där.
          </note>
          <note>
            Något vi också har tagit upp är de ökade transporterna. Någon
            nämnde det tidigare i debatten. Produkterna i sig blir ofta mer
            och mer miljövänliga, men vi transporterar dem med bil eller lastbil
            och allt längre väg. Är det då så att helheten egentligen blir
            miljövänlig, eller är det inte så? Jag hävdar att det många gånger
            inte är så. Därför måste vi ha miljökonsekvensbeskrivningar som
            ser till helheten, inte bara till den enskilda produkten. Vi skall
            ha miljökonsekvensbeskrivningar av den samlade miljöeffekten av
            varor i dagens system.
          </note>
          <note>
            I det sammanhanget finns det något som jag skulle vilja att Kretsloppsdelegationen,
            regeringen och socialdemokraterna tittade litet extra på, något
            jag har nämnt tidigare här i kammaren. När vi nu skall vara jätteduktiga
            och samla, tvätta våra mjölkförpackningar och åka med dem till
            återvinningsstationen är frågan om miljöbelastningen inte många
            gånger blir större. Tänk på det varmvatten som går åt när man
            sköljer ur mjölkförpackningarna - i alla fall om man inte sköljer
            ur dem samtidigt som man diskar. Den här diskussionen är inte
            helt ointressant, eftersom vi också måste gå vidare i det här
            arbetet.
          </note>
          <note>
            Reservation nr 13 handlar om hanteringen av bygg- och rivningsavfall.
            I dag har byggbranschen ett ensidigt åtagande, där man inom branschen
            har tagit på sig väldigt mycket ansvar för att minska mängden
            bygg- och rivningsavfall. Man har sagt att man har som mål att
            till år 2000 ha halverat mängden byggoch rivningsavfall som går
            till deponi, och det tycker jag är jättebra.
          </note>
          <note>
            Här kommer återigen det lilla dilemma som heter ideologi fram.
            Jag tror nämligen att det är bra att vi från politiskt håll markerar
            att det är jättebra att man inom branschen tar egna initiativ
            men att vi samtidigt påpekar att vill pressa dem litet längre,
            att vi vill att det skall finnas lagstiftning för den händelse
            att det frivilliga åtagandet inte sträcker sig så långt som vi
            vill att det skall göra. Oavsett om det handlar om byggföretag
            eller andra företag är ju dilemmat här att företag vill tjäna
            pengar, det är så att säga därför de finns. De sträcker sig många
            gånger så långt som de måste. Många gånger är skälet till att
            vi har lagstiftning just det faktum att företag inte självmant
            gör det som vi skulle vilja att de gjorde. Jag tror att ni kan
            följa min logik här. Det är anledningen till att vi vill att det
            ensidiga, frivilliga åtagandet skall vara tidsbegränsat. Fr.o.m.
            1999 vill vi att också byggbranschen skall regleras av producentansvaret.
          </note>
          <note>
            Det finns fler reservationer i betänkandet, och jag känner ganska
            stor sympati för flera av dem. Det förs t.ex. en diskussion om
            att det är väldigt svårt att veta vad som är avfall. Det som tidigare
            har varit avfall är inte det längre. Många gånger är det precis
            så vi vill ha det. Vi vill inte att sprängsten, som jag har pratat
            om tidigare, alltid skall vara avfall.
          </note>
          <note>
            I Centerns reservation nr 14 för man en diskussion kring just
            avfallsbegreppet. På ett sätt skulle jag vilja stödja den reservationen,
            men på ett sätt känner jag att det är viktigt att också se vad
            som händer i verkligheten, om det här verkligen blir ett problem
            när lagstiftningen träder i kraft. Jag utgår från att vi här i
            riksdagen återkommer till frågan om det visar sig bli ett problem.
            Det tror jag t.o.m. att vi måste göra. Det kanske inte blir exakt
            så som Centerpartiet har förutsett, men jag tror ändå att vi måste
            återkomma till saken, eftersom den här begreppsförvirringen är
            väldigt svår.
          </note>
          <note>
            Jag vill till sist nämna att jag tycker att det är bra med ett
            förtydligande från utskottet om att det biologiskt nedbrytbara
            avfallet inte skall gå till deponi utan att man skall kunna jobba
            mer med det. Egentligen tror jag inte att det är något problem.
            Avfall och deponi är för mig något slutgiltigt, men att lägga
            det biologiskt nedbrytbara avfallet för rötning är inte detsamma
            som att lägga det på deponi.
          </note>
          <note type="speaker">
            Anf. 108 LENNART DALÉUS (c) replik:
          </note>
          <note>
            Herr talman! Hanna Zetterberg säger att hon kan känna sympati
            för reservationer och nämner då en reservation - kanske kan hon
            då känna sympati för flera?
          </note>
          <note>
            Jag skall ta upp en fråga som Hanna Zetterberg inte har varit
            inne på, men eftersom hon och Vänsterpartiet ingår i den majoritet
            som står bakom utskottets hemställan på några viktiga punkter
            skulle jag av henne vilja ha en förklaring till hur hon ser på
            att förslaget och den kommande lagstiftningen innebär att man
            tar ansvar bara för den individuella produkt som sätts ut på marknaden.
          </note>
          <note>
            Jag beskrev rapsodiskt hur det kan gå till om man köper en cd-spelare
            i Skåne, transporterar den och byter den och slutligen landar
            i Kiruna. För den som är den slutliga innehavaren är det svårt
            att hitta producenten eller den som satte ut produkten på marknaden,
            dvs. affären; man vet helt enkelt inte var den är köpt. Det kan
            också vara så att handeln har upphört, att affären helt enkelt
            är borta.
          </note>
          <note>
            Jag undrar om Hanna Zetterberg har någon fundering kring vilka
            detta kan komma att drabba med avseende på små importörer av utländska
            produkter, som ganska snabbt försvinner ur produktion, jämfört
            med stabila svenska företag som finns i Sverige som producenter
            och är lätta att identifiera. Har Hanna
          </note>
          <note>
            Zetterberg någon fundering kring vilka som kan komma att drabbas
            av det system som regeringen och den utskottsmajoritet där hon
            ingår föreslår?
          </note>
          <note>
            Jag undrar också hur hon ser på kommunerna och kommunernas ansvar
            när man inte kan hitta producenten. I betänkandet skriver utskottet:
            Skulle det ändå uppstå situationer där ansvarig producent eller
            annan mottagare inte finns kommer enligt utskottets mening kommunen
            att vara skyldig att inom ramen för det övergripande ansvaret
            ta emot den uttjänta varan. Vad menar hon och utskottsmajoriteten
            med detta? Har hon någon fundering kring hur styrande det här
            är för producentansvaret?
          </note>
          <note type="speaker">
            Anf. 109 HANNA ZETTERBERG (v) replik:
          </note>
          <note>
            Herr talman! Ja, Lennart Daléus, jag har många funderingar, och
            det tror jag är bra att man har. Skälet till att jag nu inte vill
            ta upp den diskussionen och stödja er reservation är att vi inte
            vet om detta blir ett problem. Teoretiskt sett blir det ett problem.
            Jag håller med Lennart Daléus i den teoretiska diskussionen.
          </note>
          <note>
            Det är helt rätt. Frågan är om inte företagen och producenterna
            själva kommer att hitta bättre lösningar.
          </note>
          <note>
            Det här kan ju inte heller ligga i deras intresse. De vill ju
            ha en schyst profil gentemot sina kunder. Om det är väldigt krångligt
            att köpa en ny cd-spelare och lämna tillbaka den gamla, om man
            då måste åka till Skövde fast man bor i Skellefteå, påverkar det
            förstås också konsumentintrycket. Vi vet nu inte hur det blir
            i praktiken med sådana saker. Jag hoppas innerligt att vi inte
            behöver komma tillbaka till den här diskussionen.
          </note>
          <note>
            Den teoretiska diskussionen har Lennart Daléus ändå helt rätt
            i. Det håller jag fast vid. Det viktiga är att vi kan hitta lätta
            system för konsumenterna. Det är vad det här handlar om.
          </note>
          <note>
            Lennart Daléus frågar också vad som händer med producentansvaret
            om företag går i konkurs eller köps upp. Man kanske kan tänka
            sig att det företag som köper upp ett annat företag också "köper
            upp" producentansvaret. Det är inte helt omöjligt att det är så
            det konkret kommer att bli ute på marknaden.
          </note>
          <note>
            Lennart Daléus nämner också kommunernas ansvar. Det är litet
            tråkigt att kommunerna som så många gånger tidigare blir litet
            av en slasktratt, att man får ta hand om det som inte funkar.
            Men det kanske är så vi måste göra i början, innan vi ser hur
            verkligheten ser ut.
          </note>
          <note type="speaker">
            Anf. 110 LENNART DALÉUS (c) replik:
          </note>
          <note>
            Herr talman! Inget av det här fungerar i dag, utan allt det vi
            säger är en teoretisk diskussion om hur det skall bli. Är det
            då inte rimligt att man väljer den teoretiska konstruktion som
            man tycker är bäst? Vi har ju inget facit. Det är det som är problemet.
          </note>
          <note>
            Det skall vara lätt för konsumenten, säger Hanna
          </note>
          <note>
            Zetterberg. Ja, det är riktigt. Men det måste ju vara lättare
            för konsumenten i Kiruna att kunna gå in i vilken radiohandel
            som helst och lämna tillbaka cdspelaren än att behöva slå i Gula
            sidorna över Skövde.
          </note>
          <note>
            Det måste ändå vara lättast för konsumenten.
          </note>
          <note>
            En schyst profil, talar Hanna Zetterberg om. Frågan är vilka
            som är mest intresserade av en schyst profil. Är elektronikproducenten
            i något land långt borta från Sverige lika benägen att anstränga
            sig för en schyst profil som den svenske producenten av en sådan
            produkt? Jag tror man har litet olika förväntningar när det gäller
            att existera på den svenska marknaden.
          </note>
          <note>
            När man bygger upp ansvaret gör man det kring juridiska personer
            i det här fallet. Enkelt uttryckt kan man säga att ansvaret för
            en produkt som satts ut på marknaden är knutet just till en juridisk
            person. Hanna Zetterberg talade om att "köpa på sig" producentansvar,
            vilket ju är en attraktiv tanke. Men det är nog snarare så att
            man genom att vara en ny juridisk person undgår producentansvaret.
            Så fungerar den svenska lagstiftningen, och det är problemet med
            regeringens och utskottsmajoritetens förslag till beslut. Det
            är ett grundskott mot ett väl fungerande producentansvar på elektronikområdet.
          </note>
          <note type="speaker">
            Anf. 111 HANNA ZETTERBERG (v) replik:
          </note>
          <note>
            Herr talman! Nej, vi har inget facit, och det är ibland tråkigt
            att inte ha det. Det skulle bli väldigt mycket enklare då. Jag
            tänker på det producentansvar vi har på andra områden i dag, t.ex.
            för förpackningar.
          </note>
          <note>
            Vi har insamlingssystem för batterier, glas och allt möjligt.
            Där har de i branschen själva kommit överens om att man skall
            kunna lägga Arlas mjölkförpackningar på alla ställen för kartongförpackningar.
            Det är så den överenskommelsen är tänkt.
          </note>
          <note>
            Man skulle ju kunna tänka sig ett system där de kommit överens
            om att Arla skulle åka runt och plocka upp mjölkförpackningarna
            hemma hos folk eller att det skulle finnas speciella behållare
            just för
          </note>
          <note>
            Arlas produkter. Man hade kunnat hamna i en sådan situation,
            och det hade varit ganska olyckligt.
          </note>
          <note>
            Jag håller fortfarande fast vid min ståndpunkt. Jag är medveten
            om diskussionen. Jag förstår vad Lennart
          </note>
          <note>
            Daléus säger och håller till viss del med. Men jag är inte säker
            på att konsekvenserna kommer att bli sådana i verkligheten. Därför
            får vi avvakta och se vad producenterna själva säger och vilka
            typer av system de själva kommer att utveckla.
          </note>
          <note>
            Anf. 112 PETER WEIBULL
          </note>
          <note type="speaker">
            BERNSTRÖM (m) replik:
          </note>
          <note>
            Herr talman! Hanna Zetterberg vet nog egentligen mycket väl att
            vår politik bygger på ett personligt ansvar, inte minst inom miljöpolitiken.
            Där ser vi mycket hellre att detta ansvar uppmuntras och utvecklas
            än att det blir en massa förbud och detaljregler.
          </note>
          <note>
            Om man sätter pris på miljön och på miljöförstöring kommer också
            snålheten i dagen, eller sparsamheten om Hanna Zetterberg vill.
            Detta minskar då miljöproblemen och den resursanvändning som vi
            inte vill ha. I Östeuropa däremot, där Hanna Zetterbergs ideologi
            har sin grund, har vi sett exempel på motsatsen: många regleringar
            och förbud men inget riktigt pris på resurserna. Vi ser en förödande
            resursförstöring och en förödande miljöförstöring. Det är väl
            i alla fall ingenting som Hanna Zetterberg vill förorda här?
          </note>
          <note>
            Jag skulle vilja fråga Hanna Zetterberg: Varför vill inte Vänsterpartiet
            ge regeringen till känna att ni inte vill ha en storskalig sopförbränning
            utan i stället vill satsa mer på småskalighet, t.ex. s.k. biocellrötning
            eller annan teknik av det slaget, och utveckla dessa metoder ytterligare?
            Det skulle jag gärna vilja veta.
          </note>
          <note type="speaker">
            Anf. 113 HANNA ZETTERBERG (v) replik:
          </note>
          <note>
            Herr talman! Jag kan börja med att säga att min ideologi inte
            kommer från Östeuropa. Möjligen kommer den från Tyskland, om det
            är så att man kan hänföra den till ett enskilt land.
          </note>
          <note>
            Jag tycker att man skall sätta pris på miljön. Vid andra tillfällen
            har vi exempelvis diskuterat skatteväxling, som jag tycker är
            en bra princip. Det finns också andra sätt att sätta pris på miljön.
            Problemet är ibland att när man låter marknadskrafterna styra
            helt och hållet gör de precis så mycket som de måste göra men
            ingenting mer.
          </note>
          <note>
            På många sätt är inte miljöproblemen så enkla som de varit tidigare.
            Man ser inte smutsig rök spridas ur en skorsten, utan det handlar
            mycket om kemikalier och om att man måste ha mycket stor kunskap
            om miljöfrågor. Jag tror att de allra flesta konsumenter av muffins
            eller bilar faktiskt inte har den kunskapen. Då är det vårt ansvar
            som politiker att se till att stå på konsumenternas sida och driva
            de frågorna. En ensamstående småbarnsmamma skall kunna sluta fundera
            över vad ett muffin innehåller, om det har fraktats långt osv.
            Det skall vara ganska lätt att se det på förpackningen. Det tror
            jag är en jätteviktig princip, och jag tror att vi kanske skiljer
            oss åt på den punkten. Ja, det gör vi.
          </note>
          <note>
            Kanske skulle man kunna ge regeringen till känna vad Peter Weibull
            Bernström sade, men jag tycker ändå att skrivningarna i utskottets
            betänkande är tillräckliga som de ser ut nu. Jag tycker att de
            är bra.
          </note>
          <note>
            Anf. 114 PETER WEIBULL
          </note>
          <note type="speaker">
            BERNSTRÖM (m) replik:
          </note>
          <note>
            Herr talman! När vi talar om pris på miljön och sådana saker,
            Hanna Zetterberg, är det just marknadsekonomi vi pratar om. När
            någon äger någonting tar han ansvar för det. När han äger någonting
            ser han också till att ingen annan skitar ned eller förstör det.
          </note>
          <note>
            De allmänna tillgångar som vi har problem med i dag är vatten,
            som ingen kan kalla sitt och där det inte finns någon äganderätt,
            och det är luften. Där har vi de stora problemen i dag som vi
            måste lösa med mer av politisk styrning.
          </note>
          <note>
            Jag tackar för svaret på frågan om tillkännagivandet. Jag tycker
            ändå att det är synd att inte Vänsterpartiet ville stödja detta.
            Det hade kunnat innebära att regeringen fått mycket klart för
            sig att det är riksdagens intention att inte utarbeta storskaliga
            förbränningsanläggningar i Sverige. I stället vill vi satsa på
            småskalig, lokal avfallshantering, så att vi slipper den typ av
            hantering som vi riskerar att få i Sydsverige.
          </note>
          <note>
            Där kan ett stort avfallsbolag lägga under sig hela
          </note>
          <note>
            Sydsveriges hushålls- och industriavfall. Detta skulle innebära
            gigantiska transporter och att man inte sparade på resurserna
            och strävade efter en resurssnål avfallshantering. Det skulle
            bli tvärtom - ju mer man eldar, desto bättre är det.
          </note>
          <note type="speaker">
            Anf. 115 HANNA ZETTERBERG (v) replik:
          </note>
          <note>
            Herr talman! Jag håller med om detta med småskalig avfallsförbränning.
            De exempel jag har sett fungerar just för att de är småskaliga
            och därför att det inte finns så många alternativ. I norra delarna
            av
          </note>
          <note>
            Sverige, t.ex., är det varken lönsamt eller miljöeffektivt att
            transportera avfall speciellt långa sträckor. Då kanske det är
            bättre att ha energiutvinning av avfallet.
          </note>
          <note>
            Detta är en jättesvår diskussion.
          </note>
          <note>
            Om vi ser till den stora energifrågan är det väldigt ofta så
            att de småskaliga lösningarna, t.ex. vad gäller bioenergi, är
            mycket bättre än storskaliga lösningar.
          </note>
          <note>
            Det är bl.a. därför jag är motståndare till kärnkraften också.
            Det hänger ju ihop. Kanske landar vi åtminstone delvis i samma
            uppfattning.
          </note>
          <note>
            Men Peter Weibull Bernström sade sedan att ägandet är grunden
            för ansvar. Jag känner ansvar för väldigt mycket av det jag inte
            äger. Nej, jag äger inte luften. Ingen äger luften. Jag känner
            ansvar för Sveriges utsläpp i luften i alla fall. Jag vet inte
            om inte
          </note>
          <note>
            Peter gör det, men det får stå för honom. Det är litet tråkigt
            att säga en sådan sak när han inte får svara.
          </note>
          <note>
            Men principen att man måste äga någonting för att kunna ta ansvar
            eller lägga sig i debatten är helt absurd. Jag hoppas att Peter
            Weibull Bernström inte menar att det är riktigt så enkelt.
          </note>
          <note type="speaker">
            Anf. 116 GUDRUN LINDVALL (mp):
          </note>
          <note>
            Herr talman! Jag skall börja med att tala litet grand om det
            som vi har skrivit i ett särskilt yttrande till betänkandet. Mycket
            av det som har lämnats som förslag från regeringen är bra. Det
            känns angeläget att gå vidare med producentansvaret, och att se
            till att vi minskar mängden sopor. Samtidigt får inte det förslag
            som lämnas nu innebära en ökad sopförbränning av framför allt
            hushållsavfall. Detta har inte Miljöpartiet heller velat tolka
            in i propositionen. Jag trodde att ambitionen från regeringen
            var att se till att vi får i gång tekniker som kompostering och
            energiåtervinning t.ex. genom bioceller. Miljöpartiet menar nämligen
            att det är det som är framtiden när det gäller att ta hand om
            hushållsavfallet.
          </note>
          <note>
            Det har visat sig att det finns en del kommuner som har tolkat
            propositionen som en uppmaning från regeringen att öka sopförbränningen.
            Vi i Miljöpartiet anser att det vore ytterst olyckligt. I ett
            kretsloppssamhälle är inte förbränning av hushållsavfall något
            bra sätt. Det hör inte hemma där. Att bränna avfall som består
            av blöta sopor och organiskt material kombinerat med mycket annat
            innebär att man får en rejäl kemisk soppa med reaktioner och kemiska
            ämnen, inte bara dioxiner, som definitivt inte skall ut i luften.
            Vi kan diskutera mycket om rening här, men vi vet ännu inte ens
            om att många av de här ämnena existerar. Vi kan inte rena dem
            - framför allt kan vi aldrig rena små mängder. Inte ens små mängder
            av detta skall ut. Dioxiner skall inte ut alls.
          </note>
          <note>
            Om detta kommer att bli konsekvensen, dvs. om man kan se att
            kommunerna anser att de skall öka sopförbränningen så kommer vi
            från Miljöpartiet att agera så mycket vi kan på alla sätt. Vi
            har inte tolkat en sak som t.ex. en biocell som en deponi. Vi
            menar att om man samlar ihop biologiskt avfall och utnyttjar det
            för energi, och sedan tar hand om det genom kompostering och återförande
            till jorden kan man inte säga att det är deponering. Jag hoppas
            att vi får höra från regeringens företrädare att vi är överens
            på den punkten. Det är inte deponering. Deponering är när man
            lägger något på en deponi och sedan inte vet vad man skall göra
            med det, och låter det ligga där i tid och evighet. Men en biocell
            kan absolut inte ses som en deponi. Jag vet inte riktigt hur man
            skall tänka sig att hantera det här. Man kan t.ex. lägga det på
            energiverkets tomt och använda gasen i energiverket. Det verkar
            ju inte möjligt att i så fall kalla hela energiverket för deponi.
          </note>
          <note>
            Vi miljöpartister är glada att detta har kommit upp till diskussion.
            Vi tror nämligen att det behöver diskuteras eftersom det händer
            mycket på området, vilket är bra. Lagstiftningen får inte ligga
            efter. Den måste ligga före, och den måste öppna möjligheter för
            teknisk utveckling. Vi i Miljöpartiet förutsätter alltså att regeringen
            inte kommer att ha den rigida tolkning man skulle kunna misstänka
            och som somliga här misstänker, nämligen att bioceller och den
            typen av hantering skulle ses som deponi. Men som sagt: Om detta
            innebär att vi kommer att se ett ökat byggande av hushållsförbränningsanläggningar
            så kommer vi i
          </note>
          <note>
            Miljöpartiet att agera på alla sätt vi kan.
          </note>
          <note>
            Miljöpartiet har ett antal reservationer till betänkandet som
            till en del handlar om annat än det som ni andra har tagit upp.
            Jag skall försöka belysa dessa saker.
          </note>
          <note>
            Miljöpartiet menar att det i och för sig har varit bra att producentansvaret
            införts, men att det naturligtvis också medfört problem. Jag som
            har varit mycket aktiv i en kommun vet att när det infördes fanns
            det problem, och det finns problem för en del fortfarande eftersom
            producentansvaret är utformat så att det är själva insamlandet
            som är intressant. Nu har det kommit materialbolag som börjar
            fungera. Vi börjar få litet ordning på det hela. Men det finns
            fortfarande problem ute i kommunerna. Det finns många som klagar
            på att de inte får den mängd behållare de behöver för att kunna
            få i gång en bra insamling. Det finns många kommuner som hävdar
            att de hade det bättre när de fick bestämma själva och göra som
            de ville än när materialbolagen skulle börja härja.
          </note>
          <note>
            På något sätt har de här frågorna lyfts upp och blivit riksfrågor
            fast de kanske skulle ha fungerat mycket bättre kommunalt. Därför
            menar Miljöpartiet att det finns anledning att göra en rejäl utvärdering
            av producentansvaret nu. Man måste ta till vara det goda och se
            om man kan förbättra det som varit mindre gott. Vi redogör för
            hur vi vill ha denna utvärdering i reservation nr 3, som jag yrkar
            bifall till.
          </note>
          <note>
            Jag menar också att det inte får bli så att vi bara pratar om
            att varor skall cirkla runt. Det viktigaste är egentligen att
            det blir en resurshushållning. Det skall inte vara så mycket varor
            som cirklar runt - det är det absolut viktigaste. Därför vill
            vi också att det skall finnas en rejäl skatt på resurser. Det
            skall vara dyrt att använda nya resurser, och det skall löna sig
            att använda det som skall cirkulera. Men vi skall sträva efter
            att så litet som möjligt cirkulerar i de här cirklarna. Det stora
            kretsloppet i naturen inbegriper nämligen inte alla de kemikalier
            som nu cirklar runt. De har egentligen inte i några kretslopp
            alls att göra. De skall fasas ut. I det här sammanhanget är det
            viktigt att diskussionen inte slutar att handla om det som skall
            bort, utan mer handlar om det som cirklar runt.
          </note>
          <note>
            Miljöpartiet tar också upp ändringar i plan- och bygglagen. Det
            är bra att det finns ett producentansvar för byggavfall. Men vi
            menar att detta kräver en ändring i plan- och bygglagen som gör
            att även när man t.ex. river en del av en byggnad måste det finnas
            stöd i lagen för detta. Det måste finnas krav på anmälningspliktiga
            åtgärder även i det fallet. Annars finns en risk att mycket av
            det miljöfarliga byggavfallet halkar vid sidan om. Detta utvecklas
            i reservation 5, som jag yrkar bifall till.
          </note>
          <note>
            Lennart Daléus farhågor att detta skulle innebära att killen
            som köper sin CD-spelare i Skanör och flyttar till Kiruna skall
            åka tillbaka igen tycker jag är litet tramsiga, om man får använda
            det uttrycket.
          </note>
          <note>
            Naturligtvis får vi förutsätta att det inte finns någon regering,
            vare sig borgerlig, socialdemokratisk eller med någon annan majoritet,
            som kommer att inrätta förordningar och föreskrifter så att vi
            får den befängda situationen. Naturligtvis förutsätter vi att
            man kommer att se till att materialbolag bildas eller att något
            annat samarbete kommer till stånd mellan aktörerna på marknaden
            på ungefär samma sätt som finns för glas och papper. Något annat
            tycker jag känns ganska befängt att förutsätta. Naturligtvis finns
            det ingen här i kammaren som vill ha något konstigt i stil med
            att killen från Kiruna måste åka ned till Skanör med sin CD-spelare.
            Det är att göra litet billiga politiska poäng av något som ingen
            vill ha. Alla vill att detta skall fungera, och förutsättningen
            för det är naturligtvis att man får aktörerna på marknaden att
            samarbeta. Det kan väl inte vara så att vi inte tror att aktörerna
            som finns på marknaden inte skulle vilja samarbeta? I så fall
            tror vi inte på det som vi egentligen säger, nämligen att vi skall
            få i gång en återvinning av de här varorna. Det förutsätter faktiskt
            att det också finns ett intresse från de aktörer som finns på
            marknaden förutom från oss politiker. I Miljöpartiet förutsätter
            vi att det är så. Vi förutsätter också att regeringen kommer att
            se till att följa upp att det fungerar i praktiken.
          </note>
          <note>
            Miljöpartiet har också ett antal ytterligare reservationer till
            betänkandet, men för tids vinnande nöjer jag mig med detta. Jag
            yrkar alltså bifall till de två reservationer jag har nämnt men
            jag stöder naturligtvis även de andra reservationerna från Miljöpartiet.
          </note>
          <note type="speaker">
            Anf. 117 LENNART DALÉUS (c) replik:
          </note>
          <note>
            Herr talman! Gudrun Lindvall kan gilla eller inte gilla det -
            att riksdagen medvetet skulle skicka ut en lagstiftning som innebär
            denna oklarhet när det gäller vad en producent eller en handlare
            är skyldig att återta är inte ansvarigt. Att hoppas på regeringen
            och på marknaden är ingen ansvarig miljöpolitik.
          </note>
          <note>
            En juridisk fråga uppstår också: Om regeringen nu efter våra
            resonemang vill utfärda förordningar i den riktning som jag och
            uppenbarligen Gudrun Lindvall vill - har den då stöd för detta
            i den lagtext som Gudrun Lindvall är beredd att ta?
          </note>
          <note>
            Herr talman! Det måste finnas ett samband mellan förordningen
            och lagtexten. Regeringen kan i sin förordning inte gå utanför
            den ram som lagtexten uppställer. Där kan uppstå ett problem som
            medvetet åstadkoms här i dag.
          </note>
          <note>
            Jag tänkte ställa samma fråga till Gudrun Lindvall som jag gjorde
            till Hanna Zetterberg tidigare, men jag har redan delvis fått
            svaret. Då ställer jag den andra frågan till Gudrun Lindvall:
            När Kalle kör omkring med sin lastbil med ett lass sprängsten
            på flaket, är det då avfall eller byggmaterial han kör omkring
            med? Har Gudrun Lindvall funderat över den frågan?
          </note>
          <note>
            Herr talman! Slutligen skall jag ta upp Miljöpartiets reservation
            8 om lag om producentansvar. Jag skall på en gång säga att jag
            hyllar lagar om producentansvar. Gudrun Lindvall sade mycket tidigt
            här i kammaren att hon och regeringen höll på att skriva på en
            miljöbalk. Detta var hösten 1994, och det gällde en miljöbalk
            med ny miljölagstiftning. Min fråga till
          </note>
          <note>
            Gudrun Lindvall är: Har hon i den miljöbalken sett till att det
            kommit in en lag om producentansvar?
          </note>
          <note type="speaker">
            Anf. 118 GUDRUN LINDVALL (mp) replik:
          </note>
          <note>
            Herr talman! Jag satt som ordförande för miljö och hälsa i Södertälje
            när det producentansvar som
          </note>
          <note>
            Lennart Daléus var ansvarig för infördes. Vi hade en mängd farhågor,
            men vi fick oerhört litet svar. Ofta fick vi svaret att det hela
            skulle regleras i förordningar och föreskrifter. Det kanske är
            så, Lennart Daléus, att det inte går att reglera allt i lag. Det
            anförde ju Lennart Daléus som förklaring till varför allt inte
            fanns reglerat redan i lagen. Verkligheten ser kanske ut så att
            man reglerar mycket i förordningar och föreskrifter.
          </note>
          <note>
            Jag har inte funnit någonting i lagtexten som gör det omöjligt
            att ha förordningar eller föreskrifter som innebär att det skulle
            finnas ett materialbolag där de aktörer som finns på marknaden
            kunde samarbeta för att lösa problemen om Skanör och Kiruna, som
            Lennart Daléus tar upp.
          </note>
          <note>
            Jag kan inte heller finna någonting i lagtexten som gör att det
            skulle vara omöjligt att lösa de problem som Lennart Daléus tar
            upp om sprängstenen. Jag tycker att detta är litet grand att måla
            fan på väggen.
          </note>
          <note>
            Det kan ju också vara ett sätt att försöka skapa problem i den
            politiska debatten som ingen vill skall finnas. Därför kommer
            de att lösas när det gäller förordningar och föreskrifter.
          </note>
          <note>
            Jag förmodar att ingen har någon anledning att tro att regeringen
            gör något annat, eftersom de representanter från socialdemokraterna
            som finns i utskottet så klart även där har sagt att regeringens
            fulla avsikt är att få detta att fungera på marknaden. Det skall
            fungera. Man har också sagt att det skall regleras i förordningar
            och föreskrifter. Vad finns det då för anledning att fortsätta
            att diskutera det här? Vi vet att det skall regleras i förordningar
            och föreskrifter. Jag finner ingen täckning i det Lennart Daléus
            säger för att det här skulle motverkas i lagtexten.
          </note>
          <note type="speaker">
            Anf. 119 LENNART DALÉUS (c) replik:
          </note>
          <note>
            Herr talman! Det är ett litet desperat resonemang som Gudrun
            Lindvall för. Det är en from förhoppning att marknaden skall bete
            sig rätt, att regeringen skall tänja den lagstiftning som är på
            väg att antas så till det yttersta att man i förordningsform förmår
            åstadkomma det som borde stått i lag. Det är litet bakvänt. Jag
            hör ju på Gudrun Lindvall att hon inser att detta är bakvänt.
            Hon hoppas nu att det skall fungera på något sätt, men vi har
            glömt att tala om det här i kammaren.
          </note>
          <note>
            Någon därute kommer på något sätt att rätta till detta.
          </note>
          <note>
            Det är olyckligt. Kammaren och det politiska arbetet här skall
            naturligtvis så långt möjligt återspegla den insikt och de intentioner
            vi har. Vi skall inte hoppas att någon annan skall förverkliga
            det.
          </note>
          <note>
            Herr talman! Jag tog upp en annan fråga om lag om producentansvar.
            Den svarade inte Gudrun Lindvall på. Miljöpartiet reserverar sig
            ju till förmån för en sådan lag. Vi har inte tagit upp den frågan
            eftersom lagstiftningen kommer i den mycket omtalade miljöbalken.
            Den miljöbalken sade Gudrun Lindvall för flera år sedan att hon
            höll på och pysslade med tillsammans med regeringen. Vad man kan
            förstå pågår detta pysslande och har möjligen nått sitt mål i
            ett förslag till kammaren från regeringen.
          </note>
          <note>
            Min fråga kvarstår. Finns i denna miljöbalk den lag om producentansvar
            som Gudrun Lindvall i dag reserverar sig för bör finnas i lagstiftningen?
            Vad jag förstår sitter hon själv på instrumentet. Om så inte skulle
            vara fallet och om någon, när miljöbalken kommer, lägger ett förslag
            om en lag om producentansvar på det sätt Gudrun Lindvall beskriver
            här, kommer då Miljöpartiet och Gudrun Lindvall att stödja ett
            sådant förslag om en lag om producentansvar?
          </note>
          <note type="speaker">
            Anf. 120 GUDRUN LINDVALL (mp) replik:
          </note>
          <note>
            Herr talman! Det är inte alls någon from förhoppning, Lennart
            Daléus. Jag börjar lära mig nu, bl.a.
          </note>
          <note>
            genom ett mycket troget arbete av Lennart Daléus, att man inte
            kan reglera allt i lag. Om det är någon som brukar stå och tala
            om det här är det Lennart Daléus.
          </note>
          <note>
            Vi kan inte reglera detaljerna i lag. Det är på precis samma
            sätt här.
          </note>
          <note>
            Jag har inte heller sett något i en reservation från
          </note>
          <note>
            Centerpartiet som exakt säger vilken lagtext man vill ha i fallet
            om Skanör och Kiruna. Däremot finns det en del ändringar av lagtexter
            i andra fall, men när det gäller hur man exakt skall reglera hur
            materialbolagen skall se ut finns det inget förslag till lagtext
            från Centerpartiet. Jag förmodar att ni därför också anser att
            det skall regleras i förordningar och föreskrifter.
          </note>
          <note>
            Miljöbalken kommer inom kort. Jag är mycket glad över att vara
            med i ett parti som återremitterade det borgerliga förslaget.
            Det hade varit en klar försämring jämfört med framför allt det
            utredningsförslag som Miljöbalksutredningen hade tagit fram.
          </note>
          <note>
            Hittills har vi sett den lagrådsremiss som har funnits.
          </note>
          <note>
            Så småningom skall en proposition läggas fram och då tar vi den
            debatten, Lennart Daléus!
          </note>
          <note type="speaker">
            Anf. 121 TUVE SKÅNBERG (kd):
          </note>
          <note>
            Herr talman! Jordbruksutskottets betänkande behandlar regeringens
            proposition angående hanteringen av uttjänta varor i ett ekologiskt
            perspektiv. Vi kristdemokrater har tyckt att huvuddragen i förslaget
            har varit bra. Vi känner igen en hel del från den motion vi själva
            lade fram om elektronikåtervinning under riksdagsåret 1994/95,
            t.ex. deponiförbudet och certifieringen av återvinningsföretag.
          </note>
          <note>
            Enligt vår mening är det dock av största vikt att man formulerar
            lagar och föreskrifter på ett sådant sätt att man uppnår målen
            utan att i onödan låsa medlen. I regeringens proposition beskrivs
            demontering som den enda metoden för omhändertagande av elektronikavfall.
            I verkligheten vet vi att detta är en av flera möjliga återvinningsmetoder.
            Det är därför med stor tillfredsställelse som jag nu kan konstatera
            att utskottet på denna punkt tillstyrker vårt motionsförslag om
            begreppet förbehandling.
          </note>
          <note>
            Detta leder nu till att lagen inte utgör ett hinder som försvårar
            industriellt rationella och ekonomiskt effektiva behandlingsmetoder
            som kan vara långsiktigt hållbara metoder både ur arbetsmiljösynvinkel
            och yttre miljösynvinkel. Det finns ingen anledning för riksdagen
            att peka ut en särskild metod som överlägsen andra. Riksdagen
            skall enbart slå fast målet klart och tydligt.
          </note>
          <note>
            Vi har också sett några strukturella problem med regeringens
            förslag om elektronikskrotet som sammantaget kommer att innebära
            praktiska problem för branschen. Regeringen säger att en producent
            skall ta ekonomisk ansvar för s.k. historiskt skrot, dvs. produkter
            som är sålda innan den föreslagna lagstiftningen börjar gälla.
            Förutom att retroaktiv lagstiftning alltid är tveksam ur rent
            principiell synvinkel finns det allvarliga konkurrenssnedvridande
            konsekvenser med ett sådant förslag.
          </note>
          <note>
            Ett annat strukturellt problem är att skrotningskostnaden måste
            tas ut redan vid försäljningen. Något annat alternativ är inte
            realistiskt. Men hur kan vi veta att pengar finns kvar efter 10-15
            år? Många producenter överlever inte. Som ett illustrativt exempel
            kan nämnas att 43 av 52 distributörer av stereoanläggningar från
            1974 inte existerar längre. Här finns det alltså en fortsatt otydlighet.
            Vi menar också att det ekonomiska ansvaret för det historiska
            skrotet inte kan åläggas producenterna utan får vara ett samhälleligt
            ansvar.
          </note>
          <note>
            Vi kristdemokrater har inte någon ordinarie ledamot i jordbruksutskottet.
            Därför har vi inte haft någon möjlighet att lägga våra reservationer
            där. Men denna gång har dock de flesta av våra yrkanden fångats
            upp i andra reservationer. Därför kan jag som röstförklaring ange
            att vi i händelse av votering kommer att stödja reservationerna
            9, 11, 12 och reservation 14.
          </note>
          <note>
            Det är troligen reservation 14 som kommer att gå till votering.
          </note>
          <note type="speaker">
            Anf. 122 ALF ERIKSSON (s):
          </note>
          <note>
            Herr talman! När riksdagen antagit detta betänkande kommer vi
            att ha tagit ett stort steg mot det hållbara Sverige. Om några
            år, när alla delar i det här betänkandet har fallit på plats,
            kommer det att vara slut med påspädningen av alla läckande soptippar
            och slut på långa smärtsamma processer för att leta upp nya platser
            att etablera soptippar på för att deponera det som vi under lång
            tid tyckt vara värdelöst. Vi kommer inte längre att betrakta det
            som en gång är använt som uttjänt. Det är i stället en ny råvara
            för nya produkter, bränsle eller näringsämnen för nya växter.
          </note>
          <note>
            Nu kommer inte allt detta positiva att hända med en gång. Det
            kommer att ta ett antal år. Men vi fattar nu beslut om en rad
            instrument som gör det möjligt att komma närmare målet, ett hållbart
            Sverige. Och visst kan jag dela uppfattningen att det vi nu diskuterar
            är ett teoretiskt resonemang. Det kan inte vara på något annat
            sätt. Måhända är det därför som vi har den debatt vi har. Vi har
            inte någon längre erfarenhet att luta oss tillbaka mot.
          </note>
          <note>
            Betänkandet handlar om flera lagändringar med bemyndigande till
            regeringen att fatta beslut genom att utfärda förordningar. Det
            är naturligt när vi har ett sådant här problem framför oss, när
            vi skall forma denna framtid, att det måste vara på det sättet
            för att vi skall nå bästa möjliga resultat. Just det här har orsakat
            en del reservationer till utskottets betänkande.
          </note>
          <note>
            Flera vill att riksdagen skall lagstifta direkt och andra vill
            att regeringen skall återkomma med andra lösningar. Sammanlagt
            finns det 14 reservationer, men ingen vill direkt motverka inriktningen
            på regeringens proposition.
          </note>
          <note>
            På ett område föreslås ett nytt producentansvar.
          </note>
          <note>
            Det handlar om uttjänta elektroniska produkter. I
          </note>
          <note>
            dessa finns en mängd material som kan återvinnas och återanvändas.
            Detta skall ske under ordnade former och genom certifierade företag.
            Hur detaljerna i föreskrifterna skall se ut får regeringen meddela
            genom förordningar.
          </note>
          <note>
            Med detta förslag får också regeringen möjlighet att meddela
            förbud mot deponering och förbränning av elektronikavfall som
            inte demonterats av en godkänd demonterare eller, Tuve Skånberg
            - han gick -
          </note>
          <note>
            förbehandlats med andra miljömässigt godtagbara metoder.
          </note>
          <note>
            Det kommer att innebära att vi här i riksdagen lägger ramarna
            för ett fortsatt arbete för att ta hand om de ökande mängderna
            av uttjänta elektroniska produkter. Vi kan inte från riksdagens
            talarstol se alla lösningar och problem som kan dyka upp i utformningen
            av detta producentansvar. Självfallet skall producenter och importörer
            av elektroniska produkter vara med när detaljerna skall utformas.
            Det gäller också dem som skall behandla det uppkomna skrotet.
          </note>
          <note>
            Vi får då ett system som alla aktörer känner ansvar för, och
            av erfarenhet vet vi att det kommer att fungera mycket bättre
            än enbart en detaljerad lagstyrning.
          </note>
          <note>
            Majoriteten föreslår att producentansvaret skall vara kollektivt.
            Då blir det också konkurrensneutralt och ingen frestas att hitta
            kryphål för att få egna fördelar genom att inte ta sitt ansvar.
          </note>
          <note>
            Det är inte annorlunda på det här området än när det gäller producentansvaret
            för papper. När vi sorterar papper i dag tror jag inte det är
            någon som undersöker vem som har tillverkat just det papperet,
            den tidskriften eller tidningen.
          </note>
          <note>
            Herr talman! Vid rivning av byggnader uppkommer mycket avfall.
            En del av detta är farliga ämnen som behöver hanteras på ett miljömässigt
            säkert sätt.
          </note>
          <note>
            Därför föreslås en ändring i plan- och bygglagen, så att även
            rivning av en del byggnader kommer att omfattas av kravet på rivningsplan.
            När det gäller att ta hand om byggnads- och rivningsavfall har
            byggbranschen tagit initiativ till att ta hand om den stora avfallsmängd
            som uppstår. Det är ett lovvärt initiativ, och både regeringen
            och utskottet gör den bedömningen att byggbranschen får fortsätta
            med sitt initiativ att arbeta vidare med kretsloppsfrågorna. Vi
            kan se att byggbranschen har bildat ett kretsloppsråd som skall
            samordna alla aktörernas kontakter med olika myndigheter. Man
            har också formulerat ett åtagande för branschen.
          </note>
          <note>
            En annan del som kommer att få stor betydelse för att minska
            volymerna på våra soptippar är att regeringen ges möjlighet att
            utfärda förbud mot deponering av brännbart avfall från år 2002.
          </note>
          <note>
            Vi har i dag en stor miljöbelastning från våra deponeringsanläggningar.
            Lakvatten kommer under lång tid att innehålla rester av giftiga
            metaller, näringsämnen m.m. Tipparna är också den tredje största
            utsläppskällan av metangas, en av de s.k. växthusgaserna.
          </note>
          <note>
            I miljöbalken kommer vi att få förslag till riksdagen om möjligheter
            för regeringen att utfärda föreskrifter för deponeringsanläggningar.
          </note>
          <note>
            För att minska miljöbelastningen från deponeringsanläggningarna
            och öka återvinningen anser nu utskottsmajoriteten att man kan
            ge regeringen möjlighet att från 2005 införa ett generellt förbud
            mot deponering av organiskt avfall. Under tiden har nu aktörerna
            möjlighet att utveckla nya återvinningsmetoder eller att förfina
            dem som redan finns. Vi får lov att återkomma till denna fråga
            i miljöbalken om vilka krav som skall ställas på dessa metoder.
          </note>
          <note>
            En viktig länk i systemet för att kvalitetssäkra hanteringen
            av avfall är transportörerna. De har uppgiften att se till att
            avfallet, oavsett hur det ser ut, kommer till rätt plats och att
            det inte är blandat med annat avfall. Då behövs det kunskap om
            det gods som transporteras för att inga olyckor skall ske. För
            att klara denna kvalitetssäkring anser majoriteten i utskottet
            att regeringen skall kunna utfärda föreskrifter om att det fordras
            tillstånd för att transportera just detta avfall. Sådana tillstånd
            kan utfärdas av länsstyrelserna. Det är också viktigt att transportörerna
            vet vad det är för avfall som skall transporteras, och därför
            skall den som lämnar avfall till transport också lämna uppgifter
            om det avfall som skall transporteras.
          </note>
          <note>
            Detta blir än viktigare efter år 2000, då andra än kommunerna
            får möjlighet att hantera och omhänderta avfall som inte är hushållsavfall
            och som inte är betraktat som farligt avfall.
          </note>
          <note>
            Som jag tidigare nämnde finns det 14 reservationer fogade till
            betänkandet. Flera av dem handlar om att vi nu skall besluta om
            åtgärder som är under utredning eller som bereds. Vi kommer så
            småningom att få dessa på riksdagens bord.
          </note>
          <note>
            Lennart Daléus och Centerpartiet yrkar i en eller två av reservationerna
            på avslag på regeringens förslag. Jag har viss förståelse för
            att Lennart Daléus tycker att det hjul som ni i kretsloppsdelegationen
            har uppfunnit skulle snurra bättre än regeringens hjul.
          </note>
          <note>
            Men jag tycker att vårt hjul är bättre. Vi har satt ett nav,
            ett kullager, på det, och det kullagret utgörs av att vi skall
            utforma de här reglerna tillsammans med aktörerna på marknaden.
            Som jag tidigare nämnde finns det betydligt större förutsättningar
            för att det skall kunna fungera bra. Jag delar den uppfattning
            som har nämnts tidigare om att det definitivt inte finns några
            andra ambitioner vare sig från regeringen eller från den socialdemokratiska
            delen av utskottsgruppen än att det här skall fungera.
          </note>
          <note>
            Det vi har delade meningar om här i kammaren är instrumentet
            för att nå dit. Jag tror att det instrument som majoriteten föreslår
            har bättre förutsättningar.
          </note>
          <note>
            Herr talman! Jag yrkar bifall till utskottets betänkande och
            avslag på samtliga reservationer.
          </note>
          <note type="speaker">
            Anf. 123 LENNART DALÉUS (c) replik:
          </note>
          <note>
            Herr talman! Först har jag två struktursynpunkter.
          </note>
          <note>
            Det känns litet märkligt att man skall behöva stå i denna kammare
            och försvara att man diskuterar lagstiftning, på det sätt som
            jag har gjort tidigare. Situationen är faktiskt den att regeringen
            kommer till riksdagen med ett förslag till en lagstiftning, och
            vi har rimligen rätt att ha synpunkter på det; det är denna kammares
            uppgift.
          </note>
          <note>
            Den andra struktursynpunkten gäller att Alf Eriksson förfasar
            sig över Kretsloppsdelegationens hjul och snabbheten i det som
            utskottsmajoriteten har i sitt hjul. Jag är inte ensam om att
            tycka att Kretsloppsdelegationens förslag var bra. Mycket av det
            material som jag har redovisat stöder sig på det förslaget. Det
            är många i Kretsloppsdelegationen som har varit med om delegationens
            förslag, inte bara jag som centerpartist utan naturligtvis också
            partikolleger till Alf
          </note>
          <note>
            Eriksson. Det kan vara värt att notera att man där har varit
            med om att konstruera det hjul som jag har redovisat.
          </note>
          <note>
            Sedan vill jag ändå ta upp frågan hur Alf Eriksson ser på en
            del förhållanden. Låt mig bara ställa en fråga, för att undvika
            missförstånd om att alla aktörer skall bete sig rätt. Om jag står
            med CD-spelaren i
          </note>
          <note>
            Kiruna, med stöd av vilken lagstiftning, antingen regelrätt lag
            eller förordning, kan jag göra mig av med denna CD-spelare? Och
            var skall jag göra mig av med den?
          </note>
          <note>
            Jag skulle också vara mycket intresserad av att höra Alf Erikssons
            funderingar kring stenkrossen på lastbilsflaket. Måste Kalle som
            kör lastbilen ha tillstånd för att köra stenen på lastbilsflaket?
          </note>
          <note type="speaker">
            Anf. 124 ALF ERIKSSON (s) replik:
          </note>
          <note>
            Herr talman! Återigen gör Lennart Daléus en tolkning av vad som
            sägs i majoritetstexten. Han snävar in tolkningen och hänvisar
            till att det inte finns något stöd för att skriva en förordning
            som skulle inrymma hans CD-spelare, som han har köpt någonstans
            i sydvästra Skåne. Om Lennart Daléus studerar betänkandet litet
            närmare ser han att det står så här:
          </note>
          <note>
            "Producentansvaret bör omfatta alla som yrkesmässigt tillverkar,
            till Sverige för in eller säljer elektriska och elektroniska produkter."
            Utifrån det finns det alla möjligheter att utforma en förordning
            som innefattar det som Lennart Daléus efterfrågar.
          </note>
          <note>
            Jag är nästan beredd att hålla med Gudrun Lindvall. Jag känner
            inte igen Lennart Daléus agerande i kammaren. Han brukar ofta
            hänvisa till att vi inte skall lägga oss i förordningstexter och
            binda upp alltför mycket. Men i det här fallet gör han det. Är
            det inte så att Lennart Daléus tidigare agerande här i kammaren
            har visat sig fungera ganska bra? Är vi inte överens om att det
            brukar bli bättre när alla aktörer får vara med och utforma reglerna
            och man känner ett ansvar för dem?
          </note>
          <note type="speaker">
            Anf. 125 LENNART DALÉUS (c) replik:
          </note>
          <note>
            Herr talman! Jag förstår inte detta. Jag har inte bett att få
            den här propositionen på mitt bord. Regeringen kommer ju hit och
            talar om hur man tänker utfärda tillståndsplikt för transportörer.
            Regeringen kommer väl inte hit för att vi skall låta bli att ta
            ställning till det och inte ha någon åsikt om det. Det är självklart
            att vi skall göra det, och det är det jag gör.
          </note>
          <note>
            Jag talar om att sättet att utforma tillståndsplikten icke är
            bra. Man förmår inte skilja på avfall och byggmateriel. Det komplicerar
            livet för byggbranschen. Som
          </note>
          <note>
            Alf Eriksson vet har de uppvaktat oss om detta, därför att de
            är bekymrade.
          </note>
          <note>
            Herr talman! Alf Eriksson citerar vad som står och vad som kommer
            att gälla, men han går inte hela vägen. I propositionen står det
            följande:
          </note>
          <note>
            "Producenten bör ha en skyldighet att ta emot alla uttjänta elektriska
            och elektroniska produkter av egen tillverkning, egen införsel
            till Sverige eller försäljning
          </note>
          <note>
            - - -."
          </note>
          <note>
            Det är mycket markant understruket att det är "av egen tillverkning,
            egen införsel" och att det gäller produkterna. Det är inte ett
            koppel av produkter, inte en märkesgrupp eller någonting sådant.
            Det gäller produkter av egen tillverkning och egen införsel. Det
            är det regeringen talar om för oss, och det är det vi måste korrigera
            i regeringens resonemang. Det är den korrigeringen som utskottsmajoriteten
            underlåter att göra. Därmed lämnar man ifrån sig ett material
            som just i vida fältet lämnar öppet för tolkningar. Det är vår
            skyldighet att lämna ifrån oss ett material som är så tydligt
            och precist som möjligt, som vägledning dels för regeringen när
            den utfärdar sina förordningar, dels för en allmänhet som har
            att ta del i kretsloppsarbetet och producentansvaret. Det gör
            man inte i detta betänkande.
          </note>
          <note type="speaker">
            Anf. 126 ALF ERIKSSON (s) replik:
          </note>
          <note>
            Herr talman! Regeringen kommer hit med en proposition för att
            av riksdagen få möjlighet att utfärda förordningar. Regeringen
            talar också om vilken inriktning som man vill ha. Enligt vad jag
            har förstått är
          </note>
          <note>
            Lennart Daléus och jag inte speciellt oense om inriktningen.
            Det är bara det att Lennart Daléus inte tror att det kommer att
            fungera med de förordningar som skall skrivas.
          </note>
          <note>
            När det gäller att ta ansvar för egen produktion skall väl systemet
            byggas upp så att var och en ansvarar för sin produktion. Men
            lösningen av det här bör ske kollektivt. Det är den diskussionen
            som skall föras med samtliga producenter, importörer, försäljare
            osv.
          </note>
          <note>
            Jag kan se med stor tillförsikt fram mot att det här skall lösas.
            Om det inte blir fullfjädrat från första början har regeringen
            möjligheter att reagera ganska snabbt när det gäller förordningstexten.
            Man behöver inte gå hela vägen till riksdagen för att få de detaljändringarna
            till stånd.
          </note>
          <note type="speaker">
            Anf. 127 LENNART FREMLING (fp) replik:
          </note>
          <note>
            Herr talman! I mitt anförande bad jag regeringspartiets representant
            här i debatten att konkret berätta vad de nya reglerna kommer
            att innebära för oss i vårt dagliga liv. Jag fick inget svar på
            den frågan. Alf
          </note>
          <note>
            Eriksson talar i sitt anförande om att det handlar om ett teoretiskt
            resonemang, men teorin hänger inte ihop. Det här kommer inte att
            fungera om myndigheterna inte hittar bra principer. Vi skall här
            besluta om något slags princip, som vi bara kan hoppas kommer
            att fungera. Jag tycker inte att riksdagen tar sitt ansvar om
            man släpper igenom förslag som inte är så logiskt sammanhängande
            som de borde vara.
          </note>
          <note>
            Jag menar alltså att regeringen inte tillräckligt har gått igenom
            helheten utan lämnar över till föreskrivande myndigheter att lösa
            principiella problem som borde avgöras på politisk nivå. Det är
            alltså inte detaljfrågor som återstår, utan det är principiella
            frågor.
          </note>
          <note>
            Det räcker alltså inte bara med att hänvisa till att myndigheterna
            skall göra det.
          </note>
          <note>
            Sedan blir jag också litet orolig när Alf Eriksson säger att
            regeringen snabbt kan ändra förordningarna när man har det principiella
            godkännandet från riksdagen. Det må vara sant från en teoretisk
            utgångspunkt, men vi vet att ett av problemen med socialdemokraternas
            näringspolitik är att företag inte får tillräckligt stabila regler
            och tillräckligt stabila villkor.
          </note>
          <note>
            Då skall vi inte införa nya regler som skall ändras med kort
            varsel, så att företagen lever i en osäker värld. Det kan skapa
            bristande sysselsättning och bristande tilltro till Sverige som
            investeringsland.
          </note>
          <note type="speaker">
            Anf. 128 ALF ERIKSSON (s) replik:
          </note>
          <note>
            Herr talman! Jag tycker nog att vi är ganska överens om principer
            och inriktning. Jag har inte hört
          </note>
          <note>
            Lennart Fremling säga att vi inte skall ta hand om elektronikskrotet,
            att vi inte skall ta in det i kretsloppstänkandet. Jag finner
            därför att det inte finns några motsättningar när det gäller principerna,
            utan det är just när det gäller detaljutformningen som vi har
            ett återstående arbete - ett arbete som bör utföras i nära samarbete
            med dem som det berör.
          </note>
          <note>
            Sedan frågan om att ändra i förordningar. Ja, om vi nu är överens
            om principer och inriktning och det sedan visar sig att verkligheten
            går åt ett annat håll, är det väl inte helt fel att man kan reagera
            snabbt och föra tillbaka verkligheten mot den inriktning som riksdagen
            har uttalat.
          </note>
          <note type="speaker">
            Anf. 129 LENNART FREMLING (fp) replik:
          </note>
          <note>
            Herr talman! Visst är det bra att regeringen nu tar ett steg
            till för att införa producentansvar. Folkpartiets kritik mot regeringens
            miljöpolitik går definitivt inte ut på att man kommer med för
            många och för snabba förslag, snarare tvärtom. Vi har väntat alldeles
            för länge på förslag till miljöbalk och en del andra förslag.
          </note>
          <note>
            Vi vill att producentansvar införs på grupp efter grupp av ämnen.
            Men eftersom förslagen ser ut som de gör i den här propositionen,
            kunde vi lika gärna ha överlåtit åt regeringen att successivt
            införa producentansvaret utan att återkomma till riksdagen rent
            generellt, eftersom det ger så litet vägledning och inte ett tillräckligt
            teoretiskt resonemang för att vara heltäckande.
          </note>
          <note>
            Jag tycker fortfarande att vi i riksdagen inte tar vårt fulla
            ansvar när förslagen släpps igenom såsom de är skrivna här. Därför
            vill jag avsluta med att fråga
          </note>
          <note>
            Alf Ericsson om regeringen kommer att utvärdera hur detta fungerar
            i praktiken. Kan vi räkna med att få en utvärdering som visar
            resultaten efter att myndighetsföreskrifterna har givits ut och
            trätt i kraft?
          </note>
          <note type="speaker">
            Anf. 130 ALF ERIKSSON (s) replik:
          </note>
          <note>
            Herr talman! Helt kort: Utan att gå in på vad vi nu diskuterar
            om utvärdering ser jag det nästan som en självklarhet, för det
            pågår just nu en utvärdering av det producentansvar som vi redan
            har infört.
          </note>
          <note>
            Anf. 131 PETER WEIBULL
          </note>
          <note type="speaker">
            BERNSTRÖM (m) replik:
          </note>
          <note>
            Herr talman! Jag tycker att den debatt som har följt efter Alf
            Erikssons inlägg inte ger någon som helst klarhet på alla de punkter
            på vilka vi har frågat oss hur problemen skall lösas och som vi
            har kritiserat. Jag ställde t.ex. själv tre frågor när det gäller
            detta med avfallsförbränning och förbud av deponi i framtiden.
            Dessa frågor ställer jag naturligtvis utifrån ett stort intresse
            hos ett stort antal kommuner som satsar på just den teknik som
            utmynnar i en långvarig deponi, nämligen biocell, där man definitivt
            inte vill se någon etablering av storskaliga förbränningsanläggningar
            eller långväga transporter till andra storskaliga förbränningsanläggningar.
          </note>
          <note>
            Frågorna gällde om Alf Eriksson nu kan garantera att de kommuner
            som arbetar med sådana handlingsmetoder kommer att få fortsätta
            på den inslagna vägen. Här gäller det naturligtvis att definiera
            begreppet deponi. Vi hörde att Gudrun Lindvall, Miljöpartiet,
            ställde samma fråga: Vad är deponi? Detta måste ju redas ut, Alf
            Eriksson.
          </note>
          <note>
            Kan Alf Eriksson också ge besked till de kommuner som skulle
            föredra att satsa på denna teknik, nämligen biocellteknik, i stället
            för förbränning?
          </note>
          <note>
            Sist men inte minst: När avfallsskatten införs, kommer den då
            att utformas så att den ändå omöjliggör biocelltekniken och en
            längre deponering?
          </note>
          <note>
            Jag är lika nyfiken som Lennart Daléus på att få veta hur detta
            med stenkrossen egentligen skall betraktas, eftersom vi själva
            också för den typen av resonemang. Vi vill ha en definition av
            begreppet avfall.
          </note>
          <note type="speaker">
            Anf. 132 ALF ERIKSSON (s) replik:
          </note>
          <note>
            Herr talman! Peter Weibull Bernström är en ivrig förespråkare
            av bioceller. Man skulle nästan kunna tro att det är en universalmetod
            som löser alla problem.
          </note>
          <note>
            Det är möjligt att det är en bra metod. Med de skrivningar som
            nu finns i utskottsmajoritetens text finns det inget som hindrar
            en fortsatt utveckling av biocellmetoden. Det är ju självklart
            att om det skulle visa sig att det är en så bra metod - och jag
            vill särskilt poängtera att den inte har någon gräddfil -
          </note>
          <note>
            kommer den naturligtvis att prövas enligt alla andra bestämmelser
            som vi återkommer till när det gäller miljöbalken och vilka krav
            som vi skall ställa på avfallsanläggningar och även andra anläggningar
            för den delen. Visar det sig då att metoden håller måttet kan
            det självklart vara en bra metod att använda.
          </note>
          <note>
            Jag vill särskilt markera för Peter Weibull Bernström att vi
            naturligtvis inte är emot en positiv teknisk och biologisk utveckling.
            Tvärtom är det mycket positivt om den kommer till stånd. Men givetvis
            skall allting klara de miljökrav som vi också ställer på all annan
            verksamhet.
          </note>
          <note>
            Vi återkommer till avfallsbegreppet när det gäller miljöbalken.
          </note>
          <note>
            Anf. 133 PETER WEIBULL
          </note>
          <note type="speaker">
            BERNSTRÖM (m) replik:
          </note>
          <note>
            Herr talman! Det är tydligen miljöbalken som skall förlösa alla
            de frågeställningar som vi har i dag.
          </note>
          <note>
            Då undrar man ju naturligtvis varför i hela friden regeringen
            lägger fram en proposition som är så tunn, så kontroversiell och
            som lämnar fältet fritt för så många frågor. Dessutom oroar den
            naturligtvis alla dem som är engagerade i de olika näringar som
            propositionen berör.
          </note>
          <note>
            Jag tycker att jag fortfarande inte har fått något svar på vare
            sig hur avfallsbegreppet skall definieras eller t.ex. hur detta
            med stenkrossen på lastbilen egentligen skall betraktas, ej heller
            på frågan om elektroniken.
          </note>
          <note>
            Alf Eriksson säger att biocellen inte är någon universalmetod.
            Nej, det är mycket möjligt. Men regeringen har ju inte ens fört
            ett resonemang om denna i sin proposition utan har endast skrivit
            någonting som av de flesta kommuner tolkas som ett förbud mot
            denna avfallshanteringsmetod framöver. Jag tycker fortfarande
            inte att vi har fått ett tillfredsställande svar på hur biocelltekniken
            kommer att betraktas i framtiden.
          </note>
          <note>
            Det är bekymmersamt att vi över huvud taget skall behöva behandla
            en så tunn och kontroversiell proposition, vars konsekvenser i
            framtiden vi egentligen vet så litet om.
          </note>
          <note type="speaker">
            Anf. 134 ALF ERIKSSON (s) replik:
          </note>
          <note>
            Herr talman! Jag har en känsla av att Peter Weibull Bernström
            nästan vill konstruera problem. Jag har inte svarat tidigare på
            frågan om stenkrossen, därför att jag upplever inte att det kommer
            att bli något problem. Problemet kommer att lösa sig. Det är en
            skapad frågeställning, och det går säkert att skapa många andra
            sådana frågeställningar när frågan är under beredning.
          </note>
          <note>
            Sedan uppfattar jag inte att det är en så oerhört kontroversiell
            proposition som vi nu har behandlat.
          </note>
          <note>
            Som jag har sagt flera gånger tidigare upplever jag att vi är
            ganska överens om inriktningen och vad vi vill uppnå med de metoder
            som vi diskuterar.
          </note>
          <note>
            Jag känner stor tillförsikt när det gäller att vi kommer att
            hitta de metoder som behövs för att uppnå vår inriktning. Att
            det inte finns något resonemang om biocellen i propositionen är
            väl inte så konstigt. Vi har inte tagit upp och beskrivit en massa
            andra metoder som också finns. Men det som är gemensamt för alla
            metoder är att de skall vara bra för miljön och för det hållbara
            Sverige.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 15 §.)
          </note>
          <note>
            15 § Miljöredovisning och miljöinformation i näringslivet
          </note>
          <note>
            Föredrogs
          </note>
          <note>
            Jordbruksutskottets betänkande 1997/98:JoU8
          </note>
          <note>
            Miljöredovisning och miljöinformation i näringslivet
          </note>
          <note>
            (prop. 1996/97:167)
          </note>
          <note type="speaker">
            Anf. 135 EVA BJÖRNE (m):
          </note>
          <note>
            Herr talman! I det betänkande som vi nu skall behandla föreslås
            att företag som har verksamhet som är tillstånds- och anmälningspliktig
            enligt miljöskyddslagen och omfattas av årsredovisningslagen skall
            lämna upplysningar om verksamhetens påverkan på den yttre miljön.
          </note>
          <note>
            Att företagen lämnar redogörelser för den miljöpåverkan som deras
            verksamhet åstadkommer är bra. Ännu bättre är det när de kan redovisa
            hur de åtgärdar den påverkan som deras verksamhet ger upphov till.
            Så sker också i Sverige i väldigt stor omfattning i dag. Man arbetar
            mycket seriöst med att komma bort från miljöstörande produktionsmetoder,
            och företagen försöker att få en så miljövänlig produktion som
            möjligt. Man är dessutom stolt över att visa upp arbetet i ett
            miljöbokslut. Man använder i allra högsta grad miljövänlig produktion
            som ett konkurrensmedel.
          </note>
          <note>
            Många företag deltar i EMAS-systemet om frivillig miljöstyrning,
            och fler företag överväger att ansluta sig. Inom EMAS-systemet
            skall de deltagande företagen vart tredje år lämna en miljöredovisning
            enligt EMAS, som kontrolleras av en extern, ackrediterad miljökontrollant.
            Regeringens förslag till reglering av företags skyldigheter att
            upprätta miljöredovisningar tycker vi moderater är en senkommen
            reaktion av symbolkaraktär. Förslaget gäller enbart företag som
            bedriver tillstånds- eller anmälningspliktig verksamhet enligt
            miljöskyddslagen. Det finns många andra företag vilkas verksamheter
            på olika sätt har stor indirekt betydelse för den yttre miljön.
            De lämnas utanför den här regleringen.
          </note>
          <note>
            Den föreslagna lagen kan dessutom påverka den nu så positiva
            utvecklingen i negativ riktning genom att lagens krav kan komma
            att uppfattas som en norm.
          </note>
          <note>
            En lagreglering är också i sig negativ. Den ökar den redan tunga
            bördan av formella regleringar som ligger på företagen. I dag
            får man intrycket att arbetet med att förbättra miljön i produktionen
            upplevs som trevligt ute i företagen. Det är roligt, och man är
            stolt över de framgångar man når. Man vill gärna presentera dem
            så snyggt och professionellt som möjligt. En tvingande lagreglering
            kan komma att dämpa den arbetsglädjen.
          </note>
          <note>
            Lagförslaget undanröjer inte heller de brister som i dag finns
            när det gäller möjligheten att jämföra olika företags miljöredovisningar
            med varandra. De kommer att kvarstå, och företagen kommer att
            på egen hand arbeta sig fram till redovisningar som antagligen
            kommer att bli mer jämförbara. Det är betydligt bättre om företagen
            själva får fortsätta att utveckla sina miljöredovisningar, sina
            miljöinformationer, med hänsyn till de krav som finns från kunder,
            finansiärer, den egna affärsverksamheten och inom ramen för den
            frivillighet som råder i dag.
          </note>
          <note>
            Därmed vill jag yrka bifall till reservation nr 1.
          </note>
          <note type="speaker">
            Anf. 136 HANNA ZETTERBERG (v):
          </note>
          <note>
            Herr talman! Jag yrkar bifall till reservation nr 2.
          </note>
          <note>
            Jag vill också säga att Vänsterpartiet naturligtvis står bakom
            båda sina reservationer och också de särskilda yttranden som vi
            har fogat till det här betänkandet.
          </note>
          <note>
            I reservation 2 har Vänsterpartiet pekat på att vi tror att det
            faktiskt är fler företag än de som omfattas av 1995 års redovisningslag
            som bör avge miljöredovisningar av något slag. Det konkreta yrkandet
            går ut på att vi vill att regeringen skall definiera vilken typ
            av företag det skulle kunna vara och snarast återkomma med någon
            sorts utvidgad miljöredovisningsskyldighet. Utskottet pekar på
            att de som i dag inte omfattas av den här skyldigheten är ganska
            många.
          </note>
          <note>
            Man har också gjort sig litet smårolig och sagt:
          </note>
          <note>
            Skall vilken korvgubbe som helst ha miljöredovisning på sin verksamhet?
            Det är naturligtvis inte det vi är ute efter. Men en biluthyrningsfirma
            t.ex. är väl ett ypperligt exempel på ett företag som borde avge
            miljöredovisning men som inte gör det i dag. Det skulle kunna
            vara så i alla fall. Det är möjligt att vi har missuppfattat alltihop.
            Men då tycker jag att den socialdemokratiska majoriteten, utskottsmajoriteten,
            bör förklara detta på ett tydligare sätt och beskriva vad man
            egentligen menar. Jag tror att det här är en viktig del när det
            gäller att komma vidare i arbetet.
          </note>
          <note>
            Reservation nr 4, som vi också har skrivit, men som jag inte
            yrkar bifall till för att spara litet tid, handlar också om utvidgad
            miljöredovisning. Vi har tidigare pekat på brister i dagens miljöredovisningssystem
            därför att helheten inte syns. Vi vill att det tydligt och klart
            skall framgå varifrån t.ex. de råvaror kommer som behandlas inom
            ett företags verksamhet eller produktion. Det gäller också hur
            råvaror har transporterats, i det här fallet till Sverige. Det
            gäller hur varorna har transporterats vidare till butiken osv.
          </note>
          <note>
            Det gäller framför allt också hur man tar hand om den här produkten,
            varan, efteråt.
          </note>
          <note>
            När det gäller de särskilda yttrandena vill jag peka på ett litet
            särskilt. Det handlar om miljöutbildning för revisorer. Det är
            ofta så att vi använder fina ord i den här kammaren. Men vi skall
            också se till att det är verkligheten som förändras. Det skall
            inte bara vara fina ord som svävar omkring i luften eller på papper.
          </note>
          <note>
            Där tror vi att revisorerna fyller en ganska viktig funktion.
            I dag har väldigt få revisorer utbildning i miljökunskap. De vet
            inte vad de skall titta efter. De vet inte vad de skall pressa
            på. Därför skulle vi vilja ha en särskild miljöutbildning som
            riktar sig till revisorer. Vi har ju ställt ökade krav på miljöinformation
            och miljöredovisning. Med det vill vi visa att vi faktiskt menar
            allvar, så att vi kan fortsätta att förebygga miljöproblem i framtiden.
          </note>
          <note type="speaker">
            Anf. 137 YVONNE RUWAIDA (mp):
          </note>
          <note>
            Herr talman! Jag börjar med att yrka bifall till reservationerna
            3 och 4. Enligt den här propositionen om miljöredovisning och
            miljöinformation, skall de företag som i dag omfattas av 1995
            års redovisningslag också lämna upplysningar om verksamhetens
            miljöpåverkan om verksamheten är tillstånds- eller anmälningspliktig.
            Det här är en förbättring, men det kan knappast betecknas som
            ett steg mot en hållbar utveckling. Egentligen innebär det att
            företagen nu skall redovisa det de redan i dag redovisar till
            Naturvårdsverket på ett nytt ställe, ett nytt papper, nämligen
            i årsredovisningarna. Det är vi i och för sig positiva till. Men
            det är inget steg mot en hållbar utveckling.
          </note>
          <note>
            Det är en kosmetisk åtgärd.
          </note>
          <note>
            I dag gäller det kontroll över de stora punktutsläppen. Dem har
            vi koll på. Men det vi inte har koll på är de många små utsläppen.
            Alla verksamheter som har en viss miljöpåverkan - den lilla kemtvätten,
            åkeriet eller jordbruket t.ex. - borde redovisa sin miljöpåverkan.
            På samma sätt vill vi utvidga miljöredovisningen.
          </note>
          <note>
            Den som tillverkar en produkt borde också ha en informationsplikt
            till konsumenter och till allmänheten om att ha en livscykelanalys.
          </note>
          <note>
            I denna livscykelanalys vill vi att en produkts påverkan genom
            hela användningskedjan skall framkomma, t.ex. i transporten, vid
            konsumenternas användning och vid de olika effekterna av naturen
            i produktionen.
          </note>
          <note>
            Den tid är förbi då vi kunde fokusera på det som kommer ur skorstenar
            och avloppsrör. Regeringen säger själv att ett miljöanpassat näringsliv
            är en förutsättning för en hållbar utveckling och att man vill
            underlätta och stimulera utvecklingen till en hållbar sådan. Men
            det sker inte med denna proposition.
          </note>
          <note>
            Dessutom kan man säga att det finns andra som ställer krav på
            en vidgad miljöredovisning. I dag är det svårt att bedöma olika
            ekonomiska risker hos de företag som skulle kunna innebära olika
            miljörisker.
          </note>
          <note>
            För detta har det förekommit stark kritik från bl.a.
          </note>
          <note>
            finansinstituten. De kan i dag inte få information om olika företags
            miljörisker. Det finns vissa företag som har miljöredovisningar.
            Men det är inga miljöredovisningar som finansinstituten har någon
            nytta av. Det är oftast en allmänt hållen text som handlar om
            att företaget i fråga är duktigt på miljö. Ibland redovisar man
            olika andra åtgärder. Men det finns ingen gemensam redovisning
            som verkligen kan visa på de miljörisker som olika företag innebär.
          </note>
          <note>
            Det finns alltså ett krav från marknaden på att man skall ha
            miljöredovisningar. Allmänheten kan ha nytta av att få information
            om olika produkter, då kan konsumenterna läsa om dem i tidningarna
            och jämföra olika produkter. Då kan utvecklingen drivas i riktning
            mot produkter som är bättre för miljön. I dag har vi en ganska
            ytlig sådan utveckling. Vi vill driva på utvecklingen mot mer
            miljöanpassade produkter.
          </note>
          <note>
            Jag vill kommentera en sak i propositionen. Naturvårdsverket
            har i en utredning sagt att man vill minska antalet verksamheter
            i Sverige som skall vara tillstånds- och anmälningspliktiga, detta
            bl.a. på grund av att man inte har pengar för att kontrollera
            all verksamhet. Det innebär alltså att det i framtiden blir färre
            verksamheter som blir tillstånds- och anmälningspliktiga. Det
            innebär att det blir färre verksamheter som kommer att ha detta
            upplysningskrav. Propositionen förlorar så att säga i omfattning.
            Antalet verksamheter som berörs av lagen kommer att krympa. Vi
            tror att man skall driva på utvecklingen mot mer miljöanpassade
            produkter och att det är en av de viktigaste frågorna. En förutsättning
            för detta är att vi har miljöredovisningar och att vi har livscykelanalyser
            och att alla företag och inte bara vissa av dem som faktiskt har
            påverkan på miljön omfattas av denna.
          </note>
          <note type="speaker">
            Anf. 138 BERNDT SKÖLDESTIG (s):
          </note>
          <note>
            Herr talman! Utskottet anser att ett miljöanpassat näringsliv
            är en av förutsättningarna för ett ekologiskt hållbart samhälle.
            Att förbättra den miljörelaterade informationen om företagen är
            i sin tur en viktig förutsättning för att miljöanpassningen skall
            komma till stånd. Utskottet tillstyrker regeringens förslag att
            det i årsredovisningslagen införs ett särskilt upplysningskrav
            för sådana bolag som är tillstånds- och anmälningspliktiga enligt
            miljöskyddslagen. Upplysningskravet omfattar verksamheter som
            påverkar den yttre miljön. Utskottet tillstyrker även förslaget
            om ändringar i de särskilda lagarna om årsredovisning för kreditinstitut,
            värdepappersbolag och försäkringsföretag.
          </note>
          <note>
            Lagutskottet har yttrat sig och förordar att de föreslagna förändringarna
            i lagstiftningen genomförs.
          </note>
          <note>
            Herr talman! Fyra reservationer och två särskilda yttranden har
            avgetts. I Moderaternas reservation yrkas avslag på regeringens
            förslag med hänvisning till att en del företag redan nu lämnar
            miljöredovisningar och att formella regleringar är en börda för
            företagen.
          </note>
          <note>
            Det är riktigt att olika former av miljöinformation i dag lämnas
            av en del företag, framför allt de stora.
          </note>
          <note>
            De nu föreslagna lagändringarna gör att miljöinformationen kommer
            att öka och att informationen kommer att vara baserad på mer likformiga
            fakta. De försvårar inte heller möjligheterna till utökad miljöinformation.
          </note>
          <note>
            Bördan på företagen bör inte i någon större utsträckning öka,
            då de uppgifter som nu skall redovisas redan i dag insamlas och
            lämnas till tillsynsmyndigheterna.
          </note>
          <note>
            I reservationen från Vänsterpartiet föreslår man att alla företag
            skall omfattas av miljöinformationskravet.
          </note>
          <note>
            Utskottet anser att den föreslagna förändringen först bör genomföras
            och vara i kraft en tid så att en utvärdering kan göras innan
            riksdagen överväger om ytterligare företag skall lämna miljöinformation.
          </note>
          <note>
            I Miljöpartiets reservation och i den gemensamma reservationen
            från Miljöpartiet och Vänsterpartiet föreslås att redovisningen
            skall omfatta även den miljöpåverkan som de tillverkade varorna
            kan ge.
          </note>
          <note>
            Utskottet anser att detta skall tas upp i samband med den förut
            nämnda utvärderingen av den nu föreslagna förändringen. Regeringen
            har för avsikt att senare återkomma med ett förslag om åtgärder
            för att stödja en öppen, lättillgänglig och kvalitetsgaranterad
            miljöinformation. I samband med det förslaget borde det finnas
            möjlighet att ta med de förändringar som föreslås i reservationerna.
          </note>
          <note>
            I de särskilda yttrandena tas frågan om den inre miljön och om
            revisorernas kompetens i miljöfrågor upp. Utskottet anser att
            de inre miljöfrågorna som nu behandlas i arbetsmiljölagstiftningen
            skall behandlas där även i fortsättningen.
          </note>
          <note>
            När det gäller revisorernas utbildning förutsätter utskottet
            att de kommer att bygga på sin kompetens med de kunskaper som
            krävs för att de skall kunna fullgöra sitt uppdrag.
          </note>
          <note>
            Herr talman! Jag yrkar bifall till hemställan i betänkandet och
            avslag på samtliga reservationer.
          </note>
          <note type="speaker">
            Anf. 139 EVA BJÖRNE (m):
          </note>
          <note>
            Herr talman! Vi tycker också att det är bra att företagen har
            miljöredovisningar som visar hur de förbättrar sin produktion
            allteftersom till miljövänligare produktion. Men vi tycker att
            det är fel att knyta detta till årsredovisningarna och därmed
            till redovisningslagstiftningen. Den har ju ingenting med miljön
            att skaffa på något sätt. Precis som Berndt Sköldestig sade i
            slutet av sitt inlägg har de revisorer som sköter den ekonomiska
            redovisningen ingen utbildning eller kunskap inom detta område.
          </note>
          <note>
            Vi tycker i stället att utvecklingen skall fortsätta på nuvarande
            sätt, nämligen att man har frivilliga miljöredovisningar. Det
            har ju visat sig att det finns en entusiasm ute bland företagen
            att arbeta med dessa miljöredovisningar och att visa upp hur de
            går vidare och hur de klarar av att hantera svåra miljöproblem
            på olika sätt.
          </note>
          <note type="speaker">
            Anf. 140 BERNDT SKÖLDESTIG (s):
          </note>
          <note>
            Herr talman! Det är naturligtvis som Eva Björne säger, att det
            lämnas en hel del miljöinformation i dagens läge. Ungefär 60 %
            av de stora företagen lämnar olika typer av miljöinformation.
            Det är viktigt och riktigt. Vi vill naturligtvis hemskt gärna
            att detta skall utvecklas även i fortsättningen. Men vi tycker
            också att det är viktigt att den här typen av information kommer
            med i årsredovisningarna, eftersom det ställs krav från många
            håll, inte minst från aktieägare och andra, att denna information
            skall framgå i årsredovisningarna. Det tycker vi också är viktigt.
            Vi tycker också att det är viktigt att detta blir ett litet steg
            mot det hållbara samhället och kanske ett första steg att få någon
            likformighet i en del av de miljöredovisningar som man gör.
          </note>
          <note type="speaker">
            Anf. 141 EVA BJÖRNE (m):
          </note>
          <note>
            Herr talman! Berndt Sköldestig nämnde ytterligare en grupp som
            är påtryckare när det gäller att få fram dessa frivilliga miljöredovisningarna,
            nämligen aktieägarna. I detta betänkande och i regeringens proposition
            finns ingenting som kommer att innebära att det blir likformiga
            miljöredovisningar. Det har man ju över huvud taget inte tagit
            upp. Företagen arbetar nu, och de har funnit litet olika vägar.
            Men de känner också trycket från olika intressenter.
          </note>
          <note>
            Vi är helt övertygade om att man kommer att få likformiga miljöredovisningar.
            Det som bedrivs inom enmanssystemet bidrar också till detta.
          </note>
          <note>
            Där finns det miljörevisorer som har kunskaper och som klarar
            av att revidera detta. Då är det mycket viktigare, Berndt Sköldestig,
            att ni ser till att företagen har råd att arbeta med miljöfrågor,
            att ni bedriver en energipolitik och skattepolitik som gör att
            man har råd att ta itu med miljöfrågor, t.ex. Gränges Metall hemma
            i Sundsvall som inte har råd även om man har tekniken och kunskaperna
            att omvandla till en miljövänlig produktion. Men man har inte
            ekonomi, det sätter energipolitik och energiskatter stopp för.
          </note>
          <note type="speaker">
            Anf. 142 BERNDT SKÖLDESTIG (s):
          </note>
          <note>
            Herr talman! Det är naturligtvis så att redovisningen inte kommer
            att bli helt likformig, men den blir likformigare än i dag, beroende
            på att det är olika saker som man måste mäta och rapportera nu.
            Det är utgångspunkten för redovisningen. Det är ur årsredovisningarna
            för företagen som många av aktieägarna, framför allt många av
            de nya små aktieägarna - det har blivit en folkrörelse i landet
            - hämtar sina upplysningar.
          </note>
          <note>
            Jag är inte speciellt orolig för miljökunskap hos revisorerna.
            Det finns en hel del miljökunskap, inte minst hos de nuvarande
            ekonomiska revisorerna.
          </note>
          <note>
            Naturligtvis kan en revisionsfirma köpa in kunskap och se till
            att man skaffar miljökunskap för att klara det ännu bättre.
          </note>
          <note type="speaker">
            Anf. 143 YVONNE RUWAIDA (mp):
          </note>
          <note>
            Herr talman! Det enda som sägs i propositionen och i betänkandet
            är att den verksamhet som man redan i dag anmäler till Naturvårdsverket,
            sådant som är tillstånds- eller anmälningspliktigt, skall ingå
            i årsredovisningen. Det här är ingen reform och innebär ingen
            större förändring. Det är bra att den upplysningen finns i årsredovisningarna.
            Då kan t.ex. aktieägare och andra lätt få information. Men det
            som behövs i Sverige, och det har krävts av t.ex. finansinstituten,
            är en miljöredovisning som visar på t.ex.
          </note>
          <note>
            hur mycket transporter det krävs för att producera en viss vara.
            Skulle det vara så att man vet om att regeringen kommer att höja
            energiskatten kan man bedöma vad det kommer att innebära för företaget.
            I dag kan man inte få den informationen. Miljöredovisning, som
            all verksamhet som på något sätt har en miljöpåverkan och även
            livscykelanalyser i årsredovisningarna, är någonting som är en
            förutsättning för en hållbar utveckling. Varför kan man inte ta
            det steget? När man driver sådana krav, som jag skulle vilja kalla
          </note>
          <note>
            Kalifornienkrav, som innebär att man säger att det skall tillverkas
            miljövänliga bilar som inte finns i dag ställer man krav på en
            utveckling. Då sker också den utvecklingen. Man drar utvecklingen
            genom efterfrågan. När kan socialdemokraterna komma att tänka
            sig att driva en utveckling mot ett hållbart näringsliv och kräva
            utökade miljöredovisningar?
          </note>
          <note type="speaker">
            Anf. 144 BERNDT SKÖLDESTIG (s):
          </note>
          <note>
            Herr talman! Det är ingen som har påstått att det här kommer
            att lösa alla problem. Det här är inte det allena saliggörande
            när det gäller miljöredovisningar eller den hållbara utvecklingen,
            utan det här är ett sätt att i årsredovisningen också få in de
            relevanta miljöuppgifter som kan behövas och som finns tillgängliga.
            Det är precis vad det här är, ingenting annat.
          </note>
          <note>
            Vi är naturligtvis också intresserade av, precis som Miljöpartiet,
            att vi får en hållbar utveckling, att vi får till stånd någon
            typ av standard för miljöredovisningar. Regeringen har aviserat
            att det kommer ett förslag om det. Vi skall så småningom få ta
            ställning till en miljöbalk som kommer att betyda mycket och som
            kommer att ge oss utgångspunkter att jobba vidare ifrån.
          </note>
          <note>
            Jag har inte några andra åsikter än Yvonna Ruwaida om att det
            är på det här sättet vi måste jobba på. Vi måste se till att vi
            sätter målen högt och får utvecklingen att rulla på mot ett hållbart
            ekologiskt samhälle.
          </note>
          <note type="speaker">
            Anf. 145 YVONNE RUWAIDA (mp):
          </note>
          <note>
            Herr talman! Det står i betänkandet att en av förutsättningarna
            för att företag, enskilda m.fl. skall kunna delta i arbetet för
            en hållbar utveckling är tillgång till öppen, lättillgänglig och
            kvalitetsgaranterad information som beskriver företagens miljöpåverkan.
            Detta är min uppfattning, som socialdemokraterna förhoppningsvis
            kan dela. Däremot delar jag inte socialdemokraternas mening att
            vi behöver avvakta. Vi kan ställa krav. Sedan kan det utvecklas
            en standard under resans gång. Vi kan inte bara sitta och vänta
            och rulla tummarna. När kommer man att genomföra de här kraven?
            Det vet vi inte i dag så som det ser ut.
          </note>
          <note>
            Jag ville också fråga hur socialdemokraterna ser på att det faktiskt
            är färre verksamheter som i framtiden kommer att vara tillstånds-
            och anmälningspliktiga. Färre verksamheter kommer över huvud taget
            att omfattas av den nya lagen när det gäller redovisningsplikten.
          </note>
          <note type="speaker">
            Anf. 146 BERNDT SKÖLDESTIG (s):
          </note>
          <note>
            Herr talman! Ur den aspekten är det inte bra om det blir färre
            företag. Men om det blir färre företag borde det också vara färre
            företag som har så pass farliga utsläpp att det är värt att redovisa.
            Det är väl så man får se på det.
          </note>
          <note>
            Jag tror att det här kommer att leda till att det blir någon
            typ av enhetlig redovisning utifrån de ämnen som registreras på
            de enskilda företagen.
          </note>
          <note>
            Jag tycker också att vi skall ställa krav, och vi kommer att
            ställa krav, på den här utvecklingen. Men vi skall göra det vid
            rätt tillfälle och när vi har underlag för att göra det. Vi skall
            ta det här för precis vad det är. Det här är alltså ett sätt att
            föra in viss miljöinformation i årsredovisningen. Det är ingenting
            annat.
          </note>
          <note>
            Det här är inte det enda betänkande som kommer att läggas fram
            om hållbar ekologisk utveckling.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            SfU5 Enhetlig registerlagstiftning på socialförsäkringsområdet
          </note>
          <note>
            Mom. 1 (avslag på propositionen)
          </note>
          <note>
            1. utskottet
          </note>
          <note>
            2. res. 1 (fp, mp)
          </note>
          <note>
            Votering:
          </note>
          <note>
            246 för utskottet
          </note>
          <note>
            37 för res. 1
          </note>
          <note>
            66 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 17 v, 11 kd
          </note>
          <note>
            För res. 1: 22 fp, 15 mp
          </note>
          <note>
            Frånvarande: 26 s, 15 m, 9 c, 4 fp, 5 v, 3 mp, 4 kd
          </note>
          <note>
            Mom. 2 (tydligare ansvar för försäkringsregistren)
          </note>
          <note>
            1. utskottet
          </note>
          <note>
            2. res. 2 (fp, mp)
          </note>
          <note>
            Votering:
          </note>
          <note>
            Kammaren biföll utskottets hemställan genom uppresning.
          </note>
          <note>
            Mom. 3 (registerinnehållet)
          </note>
          <note>
            1. utskottet
          </note>
          <note>
            2. res. 3 (fp, mp)
          </note>
          <note>
            Votering:
          </note>
          <note>
            246 för utskottet
          </note>
          <note>
            38 för res. 3
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 17 v, 11 kd
          </note>
          <note>
            För res. 3: 21 fp, 17 mp
          </note>
          <note>
            Frånvarande: 26 s, 15 m, 9 c, 5 fp, 5 v, 1 mp, 4 kd
          </note>
          <note>
            Mom. 4 (kvalitetssäkring)
          </note>
          <note>
            1. utskottet
          </note>
          <note>
            2. res. 4 (mp)
          </note>
          <note>
            Votering:
          </note>
          <note>
            267 för utskottet
          </note>
          <note>
            17 för res. 4
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 64 m, 18 c, 22 fp, 17 v, 11 kd
          </note>
          <note>
            För res. 4: 17 mp
          </note>
          <note>
            Frånvarande: 26 s, 16 m, 9 c, 4 fp, 5 v, 1 mp, 4 kd
          </note>
          <note>
            Mom. 6 (registerutdrag)
          </note>
          <note>
            1. utskottet
          </note>
          <note>
            2. res. 6 (fp, mp)
          </note>
          <note>
            Votering:
          </note>
          <note>
            246 för utskottet
          </note>
          <note>
            39 för res. 6
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 17 v, 11 kd
          </note>
          <note>
            För res. 6: 22 fp, 17 mp
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU8 Läkarnas vidareutbildning
          </note>
          <note>
            Mom. 1 (allmäntjänstgöringen)
          </note>
          <note>
            1. utskottet
          </note>
          <note>
            2. res. 1 (fp)
          </note>
          <note>
            3. res. 2 (kd)
          </note>
          <note>
            Förberedande votering:
          </note>
          <note>
            25 för res. 1
          </note>
          <note>
            11 för res. 2
          </note>
          <note>
            249 avstod
          </note>
          <note>
            64 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            252 för utskottet
          </note>
          <note>
            22 för res. 1
          </note>
          <note>
            11 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 17 v, 17 mp
          </note>
          <note>
            För res. 1: 22 fp
          </note>
          <note>
            Avstod: 11 kd
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Mom. 2-4
          </note>
          <note>
            Kammaren biföll utskottets hemställan.
          </note>
          <note>
            SoU9 Anmälan av vissa allvarliga sjukdomar
          </note>
          <note>
            Kammaren biföll utskottets hemställan.
          </note>
          <note>
            JoU7 Vissa avfallsfrågor
          </note>
          <note>
            Mom. 1 (allmänna avfallsfrågor)
          </note>
          <note>
            1. utskottet
          </note>
          <note>
            2. res. 1 (v)
          </note>
          <note>
            Votering:
          </note>
          <note>
            267 för utskottet
          </note>
          <note>
            17 för res. 1
          </note>
          <note>
            65 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 22 fp, 17 mp, 10 kd
          </note>
          <note>
            För res. 1: 17 v
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 5 kd
          </note>
          <note>
            Mom. 2 (avfallsbegreppets omfattning)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            Votering:
          </note>
          <note>
            220 för utskottet
          </note>
          <note>
            65 för res. 2
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 18 c, 22 fp, 17 v, 17 mp, 11 kd
          </note>
          <note>
            För res. 2: 65 m
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Mom. 3 (utvärdering av kretsloppspolitiken m.m.)
          </note>
          <note>
            1. utskottet
          </note>
          <note>
            2. res. 3 (mp)
          </note>
          <note>
            Votering:
          </note>
          <note>
            268 för utskottet
          </note>
          <note>
            17 för res. 3
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 22 fp, 17 v, 11 kd
          </note>
          <note>
            För res. 3: 17 mp
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Mom. 5 (ändring i plan- och bygglagen)
          </note>
          <note>
            1. utskottet
          </note>
          <note>
            2. res. 5 (v, mp)
          </note>
          <note>
            Votering:
          </note>
          <note>
            251 för utskottet
          </note>
          <note>
            34 för res. 5
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 22 fp, 11 kd
          </note>
          <note>
            För res. 5: 17 v, 17 mp
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Mom. 7 (producentansvar för uttjänta elektriska och elektroniska
            produkter)
          </note>
          <note>
            1. utskottet
          </note>
          <note>
            2. res. 7 (c, fp)
          </note>
          <note>
            Votering:
          </note>
          <note>
            246 för utskottet
          </note>
          <note>
            39 för res. 7
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 1 c, 17 v, 17 mp, 11 kd
          </note>
          <note>
            För res. 7: 17 c, 22 fp
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Mom. 14 (hantering av bygg- och rivningsavfall)
          </note>
          <note>
            1. utskottet
          </note>
          <note>
            2. res. 13 (v)
          </note>
          <note>
            Votering:
          </note>
          <note>
            268 för utskottet
          </note>
          <note>
            17 för res. 13
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 22 fp, 17 mp, 11 kd
          </note>
          <note>
            För res. 13: 17 v
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Mom. 15 (8 e och 8 f §§ renhållningslagen)
          </note>
          <note>
            1. utskottet
          </note>
          <note>
            2. res. 14 (m, c, fp)
          </note>
          <note>
            Votering:
          </note>
          <note>
            171 för utskottet
          </note>
          <note>
            114 för res. 14
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 1 m, 1 c, 17 v, 17 mp
          </note>
          <note>
            För res. 14: 64 m, 17 c, 22 fp, 11 kd
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JoU8 Miljöredovisning och miljöinformation i näringslivet
          </note>
          <note>
            Mom. 1 (lagförslagen)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (v)
          </note>
          <note>
            4. res. 3 (mp)
          </note>
          <note>
            Förberedande votering1:
          </note>
          <note>
            20 för res. 2
          </note>
          <note>
            17 för res. 3
          </note>
          <note>
            247 avstod
          </note>
          <note>
            65 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            66 för res. 1
          </note>
          <note>
            17 för res. 2
          </note>
          <note>
            202 avstod
          </note>
          <note>
            64 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            186 för utskottet
          </note>
          <note>
            65 för res. 1
          </note>
          <note>
            34 avstod
          </note>
          <note>
            64 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 18 c, 22 fp, 11 kd
          </note>
          <note>
            För res. 1: 65 m
          </note>
          <note>
            Avstod: 17 v, 17 mp
          </note>
          <note>
            Frånvarande: 26 s, 15 m, 9 c, 4 fp, 5 v, 1 mp, 4 kd
          </note>
          <note>
            Mom. 3 (utredning om en utvidgad miljöredovisning m.m.)
          </note>
          <note>
            1. utskottet
          </note>
          <note>
            2. res. 4 (v, mp)
          </note>
          <note>
            Votering:
          </note>
          <note>
            250 för utskottet
          </note>
          <note>
            34 för res. 4
          </note>
          <note>
            65 frånvarande
          </note>
          <note>
            Kammaren biföll utskottets hemställan
          </note>
          <note>
            Partivis fördelning av rösterna:
          </note>
          <note>
            För utskottet: 135 s, 65 m, 18 c, 21 fp, 11 kd
          </note>
          <note>
            För res. 4: 17 v, 17 mp
          </note>
          <note>
            Frånvarande: 26 s, 15 m, 9 c, 5 fp, 5 v, 1 mp, 4 kd
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om uppskjuten votering
          </note>
          <note>
            På förslag av förste vice talmannen medgav kammaren att återstående
            ärenden på dagens föredragningslista fick avgöras i ett sammanhang
            vid morgondagens arbetsplenum.
          </note>
          <note>
            Ajournering
          </note>
          <note>
            Kammaren beslutade kl. 17.48 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            16 § Redogörelse för företag med statligt ägande
          </note>
          <note>
            Föredrogs
          </note>
          <note>
            Näringsutskottets betänkande 1997/98:NU6
          </note>
          <note>
            Redogörelse för företag med statligt ägande (skr.
          </note>
          <note>
            1997/98:20)
          </note>
          <note type="speaker">
            Anf. 147 OLA KARLSSON (m):
          </note>
          <note>
            Fru talman! Det statliga företagsägandet är ganska omfattande.
            Sammanlagt hade den statliga företagssektorn 1996 exklusive de
            statliga kreditinstituten en omsättning om 226 miljarder kronor.
            Den hade drygt
          </note>
          <note>
            183 000 anställda. De statliga kreditinstituten hade föregående
            år en utlåning om drygt 463 miljarder.
          </note>
          <note>
            Statens kapital i företagen mätt som andel av justerat kapital
            uppgår till ungefär 148 miljarder. Den företagsgrupp som staten
            är hel- eller delägare till utgör alltså en betydande förmögenhetsmassa.
          </note>
          <note>
            Ägande ställer krav. Ägande av företag kräver ansvarstagande,
            engagemang och kunskap, och man måste ta sig tid att sätta sig
            in i ägarfrågorna. Inte minst visade bank- och finanskrisen att
            staten ofta är dålig som ägare av företag. När krisen kom visade
            det sig att man inte hade orkat ta tag i ägarfrågorna. Ett passivt
            och dåligt ägande kostar i form av välfärdsförluster, pengaförluster
            och förlorade jobb.
          </note>
          <note>
            Varför skall då staten äga företag? Det finns eller har i varje
            fall funnits många skäl till det. I vissa fall är det berättigat
            med statligt ägda företag. I många fall finns det historiska skäl
            till att staten äger vissa företag, som t.ex. LKAB och Göta Kanalbolag.
            Men det är viktigt att syftet med ägandet fortlöpande redovisas
            och att det redovisas för varje företag.
          </note>
          <note>
            Det finns nämligen sannolikt - eller i varje fall fanns det när
            företaget en gång införlivades i den statliga sfären - ett syfte
            med att det skulle vara just ett statligt ägande. Därför borde
            den årliga redogörelsen kompletteras med ett angivande av detta
            syfte.
          </note>
          <note>
            Därigenom ges möjlighet till prövning och omprövning av om syftet
            har uppnåtts eller kommer att uppnås.
          </note>
          <note>
            Vad är syftet med ägandet i t.ex. Svenska Skogsplantor AB? Jag
            ställde för ett år sedan samma fråga till Dag Ericson, och jag
            hoppas att han nu efter ett års funderande har ett svar. Det hade
            han nämligen inte då.
          </note>
          <note>
            Vilket är syftet med ägandet av den här typen av företag - av
            Enator, LKAB och alla de andra företag som finns med i redogörelsen?
            Hur skall vi kunna vara säkra på att man har uppnått syftet när
            man inte redovisar det? Allt detta borde framgå av den årliga
            redogörelsen, och därför har vi skrivit en fyrpartimotion om saken.
            Vi har därför också avgivit en reservation vid utskottets betänkande.
          </note>
          <note>
            Jag är litet fundersam. Varför är Dag Ericson och socialdemokratin
            så rädda för att redovisa detta syfte?
          </note>
          <note>
            Det vore fullt rimligt att riksdagen gavs en möjlighet att se
            vad som är syftet, för att kontinuerligt kunna ompröva det.
          </note>
          <note>
            Ägande kräver engagemang. Det tar tid och kraft från andra angelägna
            områden. Är det ägarfrågorna runt Svenska Skogsplantor som näringsministern
            skall ägna sin tid åt, i stället för att förbättra företagsklimatet
            och avreglera och förenkla? Hör det till utbildningsministerns
            viktiga värv att bevaka ägandet av
          </note>
          <note>
            Svenska Statens Språkresor AB?
          </note>
          <note>
            Det är ju så att ägande och skötsel av företag tar tid som annars
            skulle ha kunnat ägnas åt annan angelägen verksamhet. Det är samma
            sak med det kapital som är låst i de statliga företagen. Är det
            den bästa användningen för staten av minst 150 miljarder att ha
            dem just här? Rimligen borde det finnas många andra angelägna
            uppgifter.
          </note>
          <note>
            Dag Ericson! Vilket är syftet med det statliga ägandet av alla
            dessa företag? Varför kan ni inte redovisa det?
          </note>
          <note>
            Med detta, fru talman, vill jag yrka bifall till reservation
            1.
          </note>
          <note type="speaker">
            Anf. 148 MIKAEL JANSON (fp):
          </note>
          <note>
            Fru talman! Den regeringsskrivelse som här skall debatteras handlar
            om hur det har gått för de bolag staten äger. Men en underliggande
            diskussion handlar om statens roll i ett modernt, demokratiskt
            och marknadsekonomiskt samhälle. Skall staten själv vara en verksam
            aktör på denna marknad eller vara den som sätter upp spelreglerna
            för alla andra och inget annat?
          </note>
          <note>
            Det finns tre grundläggande problem med statens ägande av företag.
          </note>
          <note>
            1. Staten skall fungera som en balanserande part gentemot marknaden,
            ställa upp generella regler och se till att de efterlevs. Marknadsekonomin
            bygger inte på en total anarki, som en del tycks tro, utan på
            en stark och tydlig lagreglerande statsmakt. En sådan makt bygger
            på att alla måste kunna lita på dess oväldiga agerande och neutralitet
            i de enskilda situationerna. En statsmakt som samtidigt agerar
            som ägare till konkurrerande företag på en marknad får allt svårare
            att hålla denna rågång tydlig och än värre: kan av dem som berörs
            lätt misstänkas för att inte vara opartisk.
          </note>
          <note>
            2. Även om det kan synas som om de flesta statliga företag genererar
            vinst, i varje fall i dag, är det ändå så att staten genom att
            leka företagsägare gör att vi alla som medborgare via våra skattemedel
            tvingas ta affärsmässiga risker. Man är utan den insyn som övrig
            offentlig demokratisk verksamhet är omgärdad av. I princip kan
            ju allt i ett företag stämplas som affärshemlighet.
          </note>
          <note>
            3. Den sista punkten följer egentligen av de redan nämnda två.
            Statliga företag kan konkurrera på ojämlika villkor mot tänkbara
            andra aktörer, som därmed riskerar att slås ut. Genom att ha hela
            skattekollektivet bakom sig har dessa företag en säkerhet som
            få andra och kan därmed ges gynnsammare villkor. Genom att ägas
            och styras av samma part, som sätter upp spelreglerna för hela
            marknaden, och därmed vara en blandform mellan företag och verk
            eller myndighet, som dessutom de flesta en gång i tiden var, är
            det ofrånkomligt att de får ett lyssnande öra som ingen annan
            vid tillkomsten av regleringar.
          </note>
          <note>
            Jag vill sammanföra hela detta resonemang till en punkt: Statliga
            företag är en uppenbar gökunge i ett modernt, demokratiskt och
            marknadsekonomiskt samhälle. Det är därför bra att det tas ytterligare
            steg för att minska det statliga ägandet i ett antal företag,
            som det redogörs för i den aktuella skrivelsen. Jag och Folkpartiet
            hoppas på en fullständig avveckling härav i ett flertal av dessa
            och andra företag, vilket omnämns i det särskilda yttrandet.
          </note>
          <note>
            Men så länge staten är ägare av ett antal företag måste en tydlighet
            i ägandet och syftet med det finnas.
          </note>
          <note>
            Det kan finnas verksamheter som är s.k. naturliga monopol, där
            det aldrig skapas en fungerande marknad. Samtidigt krävs det en
            affärsmässighet i relationerna gentemot kunderna. En gång i tiden
            var post och telefoni sådana verksamheter. Det var naturligt för
            staten att sköta dem och att successivt göra dem mer affärsmässiga,
            så att de i dag är renodlade företag.
          </note>
          <note>
            Den intressanta fråga som uppkommer i ett skede när det faktiskt
            börjar uppstå en konkurrens på dessa marknader är vilket syfte
            staten, dvs. vi alla i Sverige, har med de företag vi nu äger.
          </note>
          <note>
            Är det för att behålla någon form av monopol på marknaden av
            nostalgiska kontrollskäl, exempelvis vad gäller prissättningen?
            Är det för att tjäna pengar åt skattebetalarna, som å andra sidan
            till nästan hundra procent betalar för servicen i andra änden?
            Är det för att kunna garantera en regionalpolitisk aspekt vad
            gäller en servicegrad i hela landet som man anser att marknaden
            inte klarar av? Är det för att bereda marken för en fullständigt
            konkurrensutsatt marknad och under en övergångstid ha insyn och
            möjlighet till påverkan på dess utveckling inifrån?
          </note>
          <note>
            Det är en avsevärd skillnad mellan dessa och andra mål med verksamheten.
            Några är dessutom mera önskvärda än andra i ett liberalt perspektiv.
            I dag synes det vara flera oförenliga mål som bolagen samtidigt
            har att följa, men utan att det lyfts fram och utvärderas. Jag
            vill ta ett konkret aktuellt exempel som jag tror kan ge en bild
            av problemet och det diffusa i att få klart vad som egentligen
            gäller, vad man egentligen skall agera som. Det gäller Telia.
          </note>
          <note>
            Hade det uttalade syftet med Telia varit klart - om regeringen
            med sin redovisning av bolagets verksamhet hade talat om vad det
            är, vad som gjorts för att nå dithän samt vad som avses att göras
            - tror jag att den nu mycket märkliga diskussionen om taxorna
            skulle ha kunnat undvikas.
          </note>
          <note>
            Den oklarhet som nu råder - om Telia skall konkurrera om de attraktiva
            kunderna och agera självständigt på marknaden eller om Telia skall
            hålla nere privatkundernas taxor i glesbygden för att de skall
            kunna ringa grannen eller vårdcentralen billigt - hade aldrig
            behövt uppstå, i alla fall inte efter det att beslut är fattat
            i Telias styrelse.
          </note>
          <note>
            Det blir närmast absurt när staten som ägare frånhänder sig sitt
            aktiva ägaransvar just för att man skall vara neutral gentemot
            alla parter. När sedan bolaget agerar som den fria aktör det skall
            vara går staten ändå in och ger bassning i stället för att redan
            från början vara en aktiv och tydlig ägarpart.
          </note>
          <note>
            Exemplet Telia visar hur komplicerad bilden blir:
          </note>
          <note>
            Är staten en generell reglerare eller en ägare? Hur skall det
            egna bolaget och alla andra aktörer på marknaden veta vad som
            gäller? En levande och ständigt uppdaterad syftesbeskrivning av
            varför staten alls äger verksamheten och vad man önskar sig av
            den, som man sedan håller sig till, hade åtminstone varit en hjälp
            på vägen.
          </note>
          <note>
            Därför är vi besvikna på utskottet för att man där inte gått
            på flerpartimotionen om att i den årliga redovisningen av statliga
            bolag också ta upp frågan om statens syfte med sitt ägande i respektive
            bolag.
          </note>
          <note>
            Fru talman! Mot denna bakgrund instämmer jag i
          </note>
          <note>
            Ola Karlssons yrkande om bifall till reservation nr 1 i betänkandet.
          </note>
          <note type="speaker">
            Anf. 149 EVA GOËS (mp):
          </note>
          <note>
            Fru talman! Det är reprisernas afton. Mikael Janson, det är trevligt
            med en ny talare här och en ny i utskottet.
          </note>
          <note>
            Jag tänker köra min vanliga paroll. Vi i Miljöpartiet anser att
            bristerna i statens sätt att ta ägaransvar är så stora att frågan
            om statlig ägarpolicy bör bli föremål för en parlamentarisk utredning.
            Men det skall inte förhindra att man redan i dag från departementshåll
            aktivt kan börja jobba med dessa frågor.
          </note>
          <note>
            De statliga företagen indelas ju i fyra grupper:
          </note>
          <note>
            konkurrensutsatta företag, monopolföretag - t.ex.
          </note>
          <note>
            tekniska monopol -, företag som arbetar med vådliga och hälsofarliga
            substanser samt företag som inte kan komma till stånd på normala
            kommersiella villkor men där samhällsintresset motiverar att ett
            företag startas.
          </note>
          <note>
            Vi tycker att det vore rimligt att staten som ägare hade en uttalad
            företagspolicy för var och en av de fyra grupperna. Det är egentligen
            oförsynt att inte staten, när staten är ensamägare eller den största
            ägaren, tar sitt ansvar gentemot företaget genom att ha en generell
            företagspolicy för var och en av grupperna.
          </note>
          <note>
            Staten skall vara ett föredöme när det gäller relationerna till
            företagets intressenter - ägare, anställda, leverantörer och kunder
            - men staten skall också vara ett föredöme när det gäller etik
            samt miljö- och resursfrågor i vid bemärkelse.
          </note>
          <note>
            Under senare år har ett renodlat marknadstänkande kommit att
            dominera teorin kring företagandet.
          </note>
          <note>
            Vinstmaximering, i huvudsak kortsiktig, blir då företagens enda
            mål. Vi i Miljöpartiet menar att etik och miljö skall gå före
            profiten. Vi anser t.ex. att etiska investeringar är mycket intressanta.
            Tanken bakom etiskt investerande är att förränta kapital, samtidigt
            som investeringen uppfyller vissa etiska kriterier. På så sätt
            ges spararen en möjlighet att påverka samhällsutvecklingen.
          </note>
          <note>
            Etiskt investerande är ett samlingsnamn avseende hur investeringar
            placeras utifrån moraliska, sociala och/eller ekologiska kriterier.
            Investeringskriterierna kan delas upp i två undergrupper: positiva
            respektive negativa kriterier. Negativa kriterier är de verksamhetsområden
            som man vill undvika med en investering, t.ex. miljöförstörande
            verksamhet samt produktion och försäljning av tobak och tobaksprodukter.
          </note>
          <note>
            Positiva kriterier listar verksamhetsområden som man vill stödja
            med sin investering, t.ex. avfallsåtervinning, hälsovård och alternativa
            energikällor.
          </note>
          <note>
            Fru talman! En avart vad gäller statligt ägda företag bör nämnas,
            nämligen Vin &amp; Sprit AB. Verksamheten inom The Absolute Company
            är koncentrerad till Absolut vodka, och huvuddelen exporteras.
            Den aggressiva marknadsföringen gentemot bl.a. u-länder är oetisk,
            inte minst när man betänker den alkoholpolitik som bedrivs i Sverige.
            Syftet med den är väl troligen att ha kontroll över alkoholen
            för att denna inte skall få för stor spridning.
          </note>
          <note>
            Nedgången i Sverige skall inte kompenseras genom exploatering
            av u-länderna! Vin &amp; Sprit AB
          </note>
          <note>
            borde åläggas att offentligt redovisa vad bolaget gör för att
            Världshälsoorganisationens och regeringens mål om en med 25 %
            minskad alkoholkonsumtion till år 2000 skall kunna uppfyllas.
          </note>
          <note>
            När det gäller tillverkning och saluföring av substanser som
            är hälsovådliga eller områden där konsumtionen bör hållas måttlig
            - såsom tobak, alkohol och läkemedel - bör konsumtionshöjande
            konkurrens förhindras. Dessa verksamheter bör alltså vara statliga
            monopol i affärsverksform, eftersom vinstmaximering uppenbart
            är i konflikt med företagets syfte. Detta syfte borde uppenbarligen
            vara att minimera konsumtionen av företagets produkter. Här vill
            vi att hälsa skall gå före vinstmaximering.
          </note>
          <note>
            Rymdbolaget är ett annat monopolföretag. Att
          </note>
          <note>
            Sverige genom ESA stöder uppskjutning av en sond med plutonium
            ifrågasätter vi i Miljöpartiet starkt.
          </note>
          <note>
            Cassiniprojektet innebär att man har sänt upp en raket, Titan
            IV, till Saturnus och månen Titan. Cassinisonden kommer att snurra
            runt Saturnus i fyra år för att samla in data om planeten, dess
            ringar, magnetiska omgivning och månar. Detta kan tyckas vara
            lovvärt, men eftersom Cassinisonden inte har tillräcklig drivkraft
            för att ta sig direkt till Saturnus skall den först runda Venus
            två gånger. Sedan dras den tillbaka praktiskt taget direkt mot
            jorden, som den passerar vid ett avstånd om knappt 500 kilometer.
            Detta väntas inträffa i augusti 1999.
          </note>
          <note>
            Det allvarliga är att ombord finns 32,9 kg plutonium, en större
            mängd plutonium än man någonsin skickat ut i rymden. Plutoniet
            är till för att driva sondens elektriska apparatur som ungefärligen
            motsvarar sex glödlampor under färden. Vi vet alla att plutonium
            är ytterst giftigt. Om raketen skulle explodera -
          </note>
          <note>
            samma typ av raket misslyckades vid Challengerolyckan 1986 -
            eller om raketen misslyckas med att tränga igenom atmosfären,
            kan plutonium spridas över jorden. Ju högre upp i rymden som olyckan
            inträffar, desto större delar av jorden kan bli smittade.
          </note>
          <note>
            Att Cassiniprojektet sker enligt gällande internationella regler,
            som Sverige varit med om att utarbeta och godkänna, gör inte att
            det finns mindre anledning att protestera mot projektet. Vi anser
            att man inte kan acceptera detta. Vidare har vi genom att det
            är fråga om ett monopol möjlighet att agera från svensk sida.
          </note>
          <note>
            Det är alltså avtalet som måste vara felskrivet. Reglerna måste
            ändras.
          </note>
          <note>
            FN-resolutionen från 1992 om principer för användning av kärnkraft
            i rymden har som syfte att minimera spridningen av radioaktivt
            material i rymden. Ändå skickar man upp den här sonden. Således
            kan det inte vara tillräckligt tydliga skrivningar.
          </note>
          <note>
            Vi i Miljöpartiet menar att företag som ägs av staten skall kunna
            avkrävas en tydligare ägarpolicy.
          </note>
          <note>
            Det kan gälla demokratisk kontroll. Det kan också gälla miljöpolicy
            eller etiska investeringar.
          </note>
          <note>
            Jag yrkar bifall till reservation 2.
          </note>
          <note type="speaker">
            Anf. 150 GÖRAN HÄGGLUND (kd):
          </note>
          <note>
            Fru talman! Vi behandlar nu den årliga redovisningen vad gäller
            företag med statligt ägande. Det här är alltså ett ärende som
            återkommer år efter år för att vi skall få tillfälle att diskutera
            hur vi förvaltar våra gemensamma tillgångar och stämma av situationen
            just nu.
          </note>
          <note>
            Listan över statligt ägda företag är omfattande.
          </note>
          <note>
            Enligt min mening är den alltför omfattande. Jag menar att staten
            inte skall äga företag som är verksamma på en konkurrensutsatt
            marknad. Tvärtom skall staten dra sig undan där.
          </note>
          <note>
            Vi har i andra sammanhang föreslagit att företag på den marknaden
            skall säljas ut och ägandet spridas på många händer för att ekonomin
            skall fungera på bästa möjliga sätt. Statens uppgift är att besluta
            om lagar och regler som skall reglera hur företagen skall verka
            och naturligtvis att se till att de reglerna följs.
          </note>
          <note>
            När man blandar ihop rollerna som spelare och domare bäddar man
            för många stora problem.
          </note>
          <note>
            Några av de problemen kan man enkelt utveckla litet grand utifrån
            detta faktum. Om ett företag går hemskt dåligt, hur skall staten
            som ägare då agera?
          </note>
          <note>
            Skall man skjuta till medel av de begränsade resurser vi har
            att disponera? Skall man ta pengar från angelägna verksamheter
            som staten upprätthåller?
          </note>
          <note>
            På samma sätt blir det i en situation när det går bra för ett
            företag, när företaget behöver nya pengar för att investera, för
            att expandera, för att verka på nya marknader. Telia har nämnts
            som ett exempel. Företaget behöver stora resurser framöver för
            att expandera.
          </note>
          <note>
            Man kan ju knappast förvänta sig att staten över sin budget i
            konkurrens med angelägna önskemål inom vård, omsorg och skola
            tänker sig att vi som politiker prioriterar att plocka fram låt
            oss säga 8
          </note>
          <note>
            miljarder kronor för att Telia skall kunna expandera.
          </note>
          <note>
            Här har vi problem. Det är problem om företag går dåligt, och
            det är problem om företag går bra. Vi har naturligtvis ständiga
            gränsdragningsproblem när det gäller konkurrensfrågor. Företagen
            förtjänar aktiva ägare. För den skull tror jag att det är angeläget
            med ägarspridning.
          </note>
          <note>
            En av de reservationer som är fogade till betänkandet bygger
            på en fyrpartimotion. Vi som motionärer vill att staten återkommer
            med klara besked om syftet med det ägande som staten har och om
            planer för de företag som vi gemensamt äger i dag för att vi skall
            få tillfälle att öppet diskutera det.
          </note>
          <note>
            Jag hoppas att Dag Ericson i sitt anförande öppet kommer att
            diskutera den här frågan. Vilka är skälen till att vi inte öppet
            skall redovisa varför staten äger företag, vilket syftet med ägandet
            är, och vilka planer man har för framtiden?
          </note>
          <note>
            Varför skall inte detta redovisas för riksdagen?
          </note>
          <note>
            Jag tror att det skulle vara angeläget för att vi på bästa sätt
            skall hushålla med de begränsade resurser vi är satta att förvalta.
          </note>
          <note>
            Jag vill yrka bifall till reservation nr 1.
          </note>
          <note type="speaker">
            Anf. 151 DAG ERICSON (s):
          </note>
          <note>
            Fru talman! I näringsutskottets betänkande, NU6, behandlas skrivelsen
            nr 1997/98:20, angående 1997
          </note>
          <note>
            års redogörelse för företag med statligt ägande.
          </note>
          <note>
            Utskottet föreslår att redogörelsen läggs till handlingarna utan
            ytterligare åtgärder. Samtidigt avstyrker utskottet en motion
            från Moderaterna, Centern, Folkpartiet och Kristdemokraterna som
            är exakt likadant formulerad som förra året, men med justerade
            siffror.
          </note>
          <note>
            Även vid detta tillfälle ställde man i motionen krav på att den
            årliga redogörelsen i fortsättningen skall kompletteras med en
            redovisning för varje företag av syftet med det statliga ägandet.
            Motionen följs nu upp med reservationer i betänkandet.
          </note>
          <note>
            Utskottet avstyrker också en reservation från
          </note>
          <note>
            Miljöpartiet. Man vill, precis som Eva Goës sade, dela in de
            statliga företagen i fyra olika policygrupper. Man vill för varje
            viktigt statligt företag ta fram en enskild policy och man vill
            också tillsätta en parlamentarisk utredning med uppgift att ta
            fram förslag till ägarpolicy.
          </note>
          <note>
            I det här fallet vidhåller utskottet sin tidigare uppfattning
            att frågor om riktlinjer för och syftet med statliga ägande av
            företag bör tas upp i andra sammanhang än just i den årliga redovisningen
            som lämnas till riksdagen.
          </note>
          <note>
            Jag tänker lämna en kort redogörelse för hur handläggningen av
            frågor kring redovisning för företag med statligt ägande går till
            och vad som gäller.
          </note>
          <note>
            Sedan början av 80-talet lämnar regeringen årligen till riksdagen
            en redogörelse för företag med statligt ägande.
          </note>
          <note>
            Våren 1996 anmälde regeringen i en proposition att regeringen
            avsåg att utveckla och förbättra den årliga redogörelsen till
            riksdagen.
          </note>
          <note>
            Där skulle man bl.a. komplettera med uppgifter om omstrukturering,
            försäljning av aktier och nyemission. Regeringen skulle även lämna
            bedömningar om den långsiktiga utvecklingen och redogöra för aktuella
            ägarfrågor.
          </note>
          <note>
            Riksdagen kommer därvid att årligen mer effektivt få möjlighet
            att ta ställning till eventuella förslag avseende den övergripande
            utvecklingen och inriktningen av statens företagsägande.
          </note>
          <note>
            Förutom detta ingår verksamhetsbeskrivning, redogörelse för viktiga
            händelser under 1996 och utsikter för 1997. Översikt över ekonomiska
            uppgifter, information om styrelse, revisorer, företagsledning
            och dotterbolag samt ett personregister över styrelseledamöter
            i bolaget skall även lämnas. Allt detta finns nu med i skrivelserna
            över statliga företag.
          </note>
          <note>
            Till skillnad mot vad som sagts i de två motionerna som lämnats
            finns det alltså riktlinjer för förvaltningen av statens ägande.
          </note>
          <note>
            För det första: Statliga företag skall arbeta under krav på effektivitet,
            avkastning på det kapital företaget representerar och strukturanpassning.
          </note>
          <note>
            För det andra: Den som utövar förvaltningen av ett statligt ägt
            företag skall med utgångspunkt i uppsatta verksamhetsmål aktivt
            följa företagets utveckling och vidta åtgärder för att företaget
            skall uppfylla kraven på effektivitet, avkastning och strukturanpassning.
          </note>
          <note>
            Det som här har tagits upp av de olika partierna är ett helt
            annat svar än vad som finns i själva skrivelsen.
          </note>
          <note>
            Skrivelsen redogör för vad de statliga företagen har gjort och
            vilka olika insatser de har gjort. Det är i skrivelsen alltså
            inte fråga om ägarpolicy och inte om hur ägandet skall vara.
          </note>
          <note>
            Jag lyssnar och jag hör många gånger att ni egentligen inte vill
            ha ägarfrågorna belysta utifrån frågan om hur de skall skötas.
            Det är flera partier som säger rent ut att man inte vill att staten
            skall äga företag. Det har vi hört flera gånger. Göran Hägglund
            tog bl.a. upp det mycket konkret. Men det framgår inte av någon
            av de motioner som lämnats. Där har det endast talats om policyfrågor.
            Det är policyfrågorna som vi bemöter.
          </note>
          <note>
            Vi tycker inte att det skall tas upp i en skrivelse varje år.
            Det skall behandlas i exempelvis en proposition eller i andra
            sammanhang, men inte i samband med redogörelsen av skrivelsen.
          </note>
          <note>
            Med hänvisning till vad jag har sagt yrkar jag bifall till näringsutskottets
            hemställan i sin helhet och avslag på reservationerna.
          </note>
          <note type="speaker">
            Anf. 152 GÖRAN HÄGGLUND (kd) replik:
          </note>
          <note>
            Fru talman! Dan Ericson säger att den motion som vi har väckt
            har klara likheter med den motion som väcktes i samma ärende förra
            året. Det är rätt. Anledningen till det är uppenbar. Inget har
            hänt sedan förra året på det här området. Jag vill hänvisa till
            betänkandet där utskottets majoritet diskuterar det här. Man säger
            att i det betänkande som vi diskuterade förra året anfördes att
            frågor om riktlinjer för och syftet med det statliga ägandet av
            företag bör tas upp i näringspolitiska princippropositioner eller
            i särskilda propositioner om statliga företag.
          </note>
          <note>
            Vi har uppenbarligen inte fått någon sådan redovisning av syftet
            med det statliga ägandet sedan förra årets betänkande. Slutsatsen
            borde alltså vara att regeringen inte har lagt fram några princippropositioner
            eller särskilda propositioner om statliga företag, vilket i och
            för sig kanske kan vara bekymmersamt.
          </note>
          <note>
            När tror Dag Ericson att vi som folkvalda ledamöter kan få den
            beskrivning som utskottet förra året sade att regeringen borde
            komma med till riksdagen?
          </note>
          <note>
            Det är riktigt som Dag Ericson säger att vi inte bara vill veta
            mer om planer för företagen, utan vi vill också veta vad syftet
            är. Skälet är naturligtvis att vi skall kunna värdera om det är
            rätt att binda företag i verksamheten. Finns det starka skäl som
            motiverar statligt ägande på just det här området eller kan vi
            använda våra resurser på ett bättre sätt? Det är ju det som vi
            vill komma åt.
          </note>
          <note>
            När kan vi förvänta oss besked på det här området? Vi har inte
            fått det sedan debatten förra året.
          </note>
          <note>
            Kommer vi att få det inför debatten som följer kommande år? Jag
            är rädd för det.
          </note>
          <note type="speaker">
            Anf. 153 DAG ERICSON (s) replik:
          </note>
          <note>
            Fru talman! Det regeringen lämnade besked om våren 1996 var att
            man skulle redovisa utveckling och förbättringar av redogörelsen
            till riksdagen. Olika frågor om ägarpolicy har regeringen inte
            lämnat någon uppgift om eller något förslag till, så därför kan
            inte jag eller någon annan tala om huruvida det skall komma någonting.
            Men vi har sagt att om det skall bli förändringar i den biten
            skall det inte stå i skrivelsen om redovisningen när det gäller
            statliga företag, utan då skall det bli något separat där det
            här resonemanget tas upp från helt andra utgångspunkter. Det skall
            alltså inte vara kopplat till skrivelsen. Det är det som är viktigt.
          </note>
          <note>
            Skrivelsen avser en redogörelse av vad som har skett med de här
            företagen, och det skall inte sammankopplas med en ny policy eller
            någon förklaring av hur man vill att det här skall fungera i framtiden.
          </note>
          <note>
            Skrivelsen är för respektive företag, men det är sammanslaget
            för alla.
          </note>
          <note type="speaker">
            Anf. 154 GÖRAN HÄGGLUND (kd) replik:
          </note>
          <note>
            Fru talman! Jag förstår då att Dag Ericsons invändning är att
            den redogörelse som vi efterfrågar när det gäller syftet med det
            statliga ägandet är att det inte passar sig att den presenteras
            i samband med just skrivelsen. Men situationen är ju den att det
            har gått ett år sedan föregående debatt och att vi inte har fått
            någon redogörelse i något annat sammanhang heller.
          </note>
          <note>
            Det intressanta för oss är naturligtvis inte främst i vilken
            form redogörelsen kommer utan att den kommer.
          </note>
          <note>
            Frågan till Dag Ericson kvarstår då: Kommer det någon sådan redogörelse,
            och när kommer det en sådan till oss folkvalda för att vi skall
            kunna se om det är motiverat med statligt ägande på just det området?
          </note>
          <note type="speaker">
            Anf. 155 DAG ERICSON (s) replik:
          </note>
          <note>
            Fru talman! På den konkreta frågan finns det inget svar. Vi har
            ingenting klart, och regeringen har inte sagt att man skall lämna
            en redogörelse. Men vi har sagt att det som skall ske i den här
            frågan skall icke ske genom skrivelsen. Om det kommer någonting
            så kommer det i form av en proposition eller ett tillkännagivande,
            men inte genom denna skrivelse, som talar om hur företagen har
            fungerat, i detta fall under 1996.
          </note>
          <note>
            Jag hoppas att det är ett klart besked, även om jag förstår att
            Göran Hägglund vill ha ett exakt datum.
          </note>
          <note>
            Det finns alltså ingenting, och det finns inte något beslut om
            att det skall bli någon skrivelse i det här sammanhanget. Men
            vi har sagt att om det kommer någonting skall det inte komma genom
            denna skrivelse utan separat.
          </note>
          <note type="speaker">
            Anf. 156 EVA GOËS (mp) replik:
          </note>
          <note>
            Fru talman! Vi har, som sagt var, inte något annat att reagera
            på än just skrivelsen, och det är därför vi väcker en motion.
            Jag upprepar att vi vill ha en parlamentarisk utredning, som lägger
            grunderna och där man tar upp miljö, hälsa, etik och demokratisk
            kontroll, så att detta ingår i ägarpolicyn.
          </note>
          <note>
            Som jag sade förut kan jag inte acceptera att vi säljer aggressivt
            till u-länder, t.ex. Absolut vodka, och att vi skall ståta med
            det när dessa företag har vinstmaximerat. Är det någonting att
            skryta med från regering och riksdag? Jag tycker inte det.
          </note>
          <note>
            Man borde då ha en policy och skriva in den, och sedan kan man
            utvärdera skrivelsen när det har gjorts miljöredovisning, hälsoredovisning,
            etiska investeringar osv. Det är mycket intressant, och det är
            därför jag begär en parlamentarisk utredning. Varför kan inte
            regeringspartiet bistå den önskan?
          </note>
          <note type="speaker">
            Anf. 157 DAG ERICSON (s) replik:
          </note>
          <note>
            Fru talman! Jag kan dela Eva Goës uppfattning. Ni har trots allt
            i er motion hänvisat till "något företag", som ni tycker inte
            har varit så som ni tycker att det skall vara. Men det finns en
            viss linje i en del av motionen.
          </note>
          <note>
            Däremot delar jag naturligtvis inte uppfattningen att regering
            och riksdag skulle ståta med en viss lyckad satsning i något sammanhang.
            Om företagsledningen däremot gör det är det inte konstigt. Det
            tillhör väl spelets regler att man är glad och lycklig om det
            går bra för ett visst företag.
          </note>
          <note>
            Däremot har ni gått in på ett speciellt område, på ett visst
            företag som ni inte tycker har skött sig. Det är så jag uppfattar
            den här skrivelsen också. Det är så den skall bemötas och så den
            skall diskuteras, dvs.
          </note>
          <note>
            från ett företags eller flera företags synpunkter som inte är
            bra.
          </note>
          <note type="speaker">
            Anf. 158 EVA GOËS (mp) replik:
          </note>
          <note>
            Fru talman! Jag har tidigare också kritiserat
          </note>
          <note>
            Rymdbolaget, Atomkraft osv. Vi tycker att man kunde ha börjat
            med avveckling av kärnkraften och visat att det fanns statliga
            företag som jobbade för den alternativa sidan. Vi har alltid gått
            in och tittat på företag, som Celsius och Bofors osv., eftersom
            vi i Miljöpartiet har våra grundläggande etiska värderingar. Det
            är därför som vi har kört med det här sedan 1988, så det är ingen
            nyhet.
          </note>
          <note>
            Vi tycker att man med de här huvudprinciperna skall börja ta
            hänsyn till miljö, hälsa och etik. Det gör vi i andra sammanhang,
            t.ex. i handelspolitiska sammanhang, där vi är väldigt noga med
            att få in miljöklausuler och sociala klausuler.
          </note>
          <note type="speaker">
            Anf. 159 DAG ERICSON (s) replik:
          </note>
          <note>
            Fru talman! Det man kan säga om den biten är naturligtvis att
            om det kommer någon proposition eller liknande finns det alla
            möjligheter att i samband med den - om det kommer någon; det är
            viktigt att poängtera - påpeka de här bitarna. Det är naturligtvis
            riktigt att man kan göra det.
          </note>
          <note>
            Men det finns ingen diskussion som man kan föra i det här fallet
            när det gäller skrivelsen. Det är det som jag vill komma fram
            till och som jag tycker är viktigt. De här riktlinjerna kommer
            in om det kommer något annat än en proposition. Då är det utmärkt
            att ta upp det. En del av er motion är riktig, men inte den del
            som handlar om att riktlinjerna skall finnas med;
          </note>
          <note>
            det har inte med skrivelsen att göra.
          </note>
          <note type="speaker">
            Anf. 160 MIKAEL JANSON (fp) replik:
          </note>
          <note>
            Fru talman! Det är riktigt att vi vill minimera ägandet i företagen.
            Men vi är ägare och kommer så att förbli i ett antal år, som det
            verkar. I en del fall är det säkert rimligt. Då gäller det att
            vara en aktiv ägare och visa att man vill någonting med företagen.
            Då är det lämpligt att göra det i samband med att man får redovisningarna.
            Om inte annat kunde regeringen lägga fram en proposition i samband
            med detta om de företag som finns, hur man vill utveckla dem och
            hur man ser på dem. Det vore ett lämpligt tillfälle för att visa
            att man är en aktiv ägare och bryr sig om dessa företag.
          </note>
          <note>
            Jag förstår egentligen inte varför man bara skall visa effekterna,
            dvs. utvecklingen, strukturanpassningar och ekonomiskt utfall,
            men inte orsakerna, dvs.
          </note>
          <note>
            syftet utifrån statens intresse med företagen och att de agerar
            som de gör. Det vore ett lämpligt tillfälle att göra detta, och
            det är därför som vi har väckt flerpartimotionen om detta.
          </note>
          <note type="speaker">
            Anf. 161 DAG ERICSON (s) replik:
          </note>
          <note>
            Fru talman! Mikael Janson tycker att man i samband med den här
            skrivelsen kan lägga fram en proposition eller liknande. Ja, det
            kan man naturligtvis göra. Man kan lägga fram den vid vilket tillfälle
            som helst, men det är trots allt inte den debatten vi för. Vi
            för nu en debatt om den här skrivelsen.
          </note>
          <note>
            Det som jag tycker är tråkigt i det här sammanhanget är att en
            del partier mycket klart uttalar att de här företagen sköts dåligt.
            De ger faktiskt en vinst, en ganska hyfsad vinst. Man kan tro
            att de statliga företagen sköts dåligt och att alla de privata
            företagen sköts väldigt bra. Vi kan gå tillbaka till bankkrisen,
            för att se att det inte bara var Nordbanken utan också privata
            banker som gick dåligt. Vi har nu Trustorhärvan osv.
          </note>
          <note>
            Vi skall inte värdera de här företagen från den synpunkten, därför
            att det finns mycket bra skötta företag, som ger vinst, gör stor
            nytta och har många anställda. Det är viktigt att vi kommer ihåg
            det, därför att vi skjuter in oss på en grupp anställda och företagsledare
            som gör ett mycket fint jobb. Jag tycker inte att vi som ägare
            skall säga att det är dåligt skötta företag. Det är de i princip
            inte. Det finns säkert de som är dåligt skötta, men det finns
            också de som är oerhört bra skötta.
          </note>
          <note type="speaker">
            Anf. 162 MIKAEL JANSON (fp) replik:
          </note>
          <note>
            Fru talman! Dag Ericson blandar bort korten. Jag tror inte att
            någon säger att de statliga företagen generellt är dåligt skötta
            eller att de anställda gör ett dåligt jobb - tvärtom. Det är i
            och för sig intressant att konstatera att det enda syftet för
            staten att äga företag är att tjäna pengar på en konkurrensutsatt
            marknad i ett antal fall. Man kan ha olika uppfattningar om det,
            och vi tycker givetvis att det är helt felaktigt.
          </note>
          <note>
            Som ägare - det handlar om det, och det är därför helt naturligt
            att väcka en motion i anslutning till denna skrivelse - finns
            det anledning att när man får uppföljningen om hur det går för
            dessa företag och vart de är på väg samtidigt visa det aktiva
            ägarskapet, som jag tror att de anställda också skulle önska,
            genom att tala om vad som är syftet och att man är nöjd med företaget,
            att det har levt upp till det vi har sagt och att det inte finns
            någon anledning att ändra det.
          </note>
          <note>
            Kanske man i något enstaka fall säger att man ändrar det. Men
            det är viktigt att vi från riksdagen, som ägare till de statliga
            bolagen, i samband med detta redovisar det här. Det är därför
            som motionen ligger där.
          </note>
          <note>
            Anledningen till att jag tog upp frågan om en proposition är
            att det verkar vara det enda svaret. Jag tycker att Dag Ericson
            då kan föra fram att regeringen skall lägga fram en proposition
            i samband med den här redovisningen. Det är rätt naturligt - de
            flesta andra ägare tar upp det i samband med årsmöten och annat
            när de redovisar de samfällda ekonomiska resultaten för de föregående
            åren.
          </note>
          <note type="speaker">
            Anf. 163 DAG ERICSON (s):
          </note>
          <note>
            Fru talman! Mikael Janson sade att ingen har sagt att det är
            dåligt skött. Jag vet bara att Ola Karlsson för en liten stund
            sedan sade att staten är en dålig ägare.
          </note>
          <note>
            Mikael Jansson sade själv att staten inte skall leka företagare,
            vilket jag inte kan uppfatta som något annat än ett negativt påpekande.
            Det får man väl tycka om man vill, men jag delar inte uppfattningen
            om det som sades alldeles nyss. Däremot har inte Göran
          </note>
          <note>
            Hägglund sagt någonting i det här sammanhanget.
          </note>
          <note>
            Han tycker bara att staten inte skall vara ägare, och det är
            en annan sak.
          </note>
          <note type="speaker">
            Anf. 164 OLA KARLSSON (m) replik:
          </note>
          <note>
            Fru talman! Jag anade viss kritik från Dag Ericson vad gäller
            det faktum att årets motion har vissa likheter med förra årets.
            Jag hoppas att det inte var den förgripligheten som ledde honom
            till att reprisera delar av sitt eget anförande.
          </note>
          <note>
            Statligt ägande eller ägande av företag kostar. Det kostar i
            kraft, det kostar i engagemang, det kostar tid och det kostar
            pengar. Därför menar jag att det finns mycket starka skäl för
            att redovisa syftet med ägandet i de olika bolagen. Vad är t.ex.
            syftet med ägandet i
          </note>
          <note>
            Svenska Skogsplantor eller syftet med ägandet i Posten? Posten
            har för övrigt som delägare varit med om att driva en privat radiostation
            i Västerås.
          </note>
          <note>
            Skall man kunna utvärdera verksamheten måste man också ange syftet
            med ägandet. Därför skulle jag vilja fråga Dag Ericson, som ju
            hänger upp sig på att det är fel betänkande eller fel skrivelse
            att hänga upp syftet på, om han ser ett värde i att redovisa syftet
            med det statliga företagandet? Oavsett i vilken form, oavsett
            i vilket betänkande och oavsett kopplingen till proposition ser
            Dag Ericson ett värde i att redovisa syftet med ägandet?
          </note>
          <note>
            Jag tycker att vi till nästa år skall komplettera motionen med
            att göra ett tillkännagivande om att redovisning skall få göras
            i annan form.
          </note>
          <note type="speaker">
            Anf. 165 DAG ERICSON (s) replik:
          </note>
          <note>
            Fru talman! Det är riktigt, som Ola Karlsson säger, att det kostar
            kraft, pengar och tid att driva företag. Det gör det oavsett om
            det är ett privat eller ett statligt företag. Men skälet till
            att vi har bl.a. statliga företag, t.ex. Posten, SJ, Telia, är
            att de uppfyller ett samhällsansvar. De tillhandahåller vissa
            tjänster som samhällsmedborgarna här i Sverige behöver och skall
            ha. Det är därför dessa företag har startats, och det är väl inget
            nytt syfte med detta. Det syftet har väl alla känt till.
          </note>
          <note>
            Ola Karlsson frågade vad vi har för nytta av
          </note>
          <note>
            Svenska Skogsplantor. Det kan jag helt enkelt inte svara på.
            Det kanske inte någon annan i den här salen kan svara på heller.
            Det fanns trots allt ett behov av att ha ett statligt företag
            som motvikt när det gällde att få fram bra plantor till vår skogsnäring,
            men vad det exakta syftet är vet jag inte.
          </note>
          <note>
            Syftet med många av dessa företag är ju att skapa bra service
            åt samhällsmedborgarna. Exempelvis på postsidan finns det företag
            som säljer sina tjänster.
          </note>
          <note>
            Tror Ola Karlsson att dessa företag skulle hjälpa till att se
            till att posten kommer ut i Norrlands inland med de mycket, mycket
            dåliga förtjänster som finns där.
          </note>
          <note>
            Det gör de naturligtvis inte. Vi har alltså ett behov av dessa
            företag.
          </note>
          <note>
            Jag vill inte diskutera syftet speciellt mycket, utan det är
            skrivelsen respektive företag som vi diskuterar.
          </note>
          <note>
            Men självfallet finns det syften med alla dessa företag.
          </note>
          <note type="speaker">
            Anf. 166 OLA KARLSSON (m) replik:
          </note>
          <note>
            Fru talman! Dag Ericson talar om att skälet till att vi har alla
            dessa statliga företag skulle vara ett samhällsansvar och att
            sådana skäl och syften har funnits från början sedan företagen
            startades. Det är väl säkert riktigt att det när LKAB startade
            i början av
          </note>
          <note>
            1900-talet var en del i samhällsansvaret, men det innebär ju
            inte med självklarhet att syftet fortfarande är aktuellt och att
            det skall vara tillräckligt skäl för att ha det kvar i statlig
            ägo. Men vad är skälet till att ha ett statligt ägande i Svenska
            Skogsplantor, för det är ju vad det handlar om, när det finns
            andra bolag som ger samma service och odlar samma typer av plantor?
          </note>
          <note>
            Uppenbarligen är vi överens i konstaterandet att ägande kostar
            i olika former. Då är den naturliga frågan: Varför skall departementen
            ägna tid och kraft och vi satsa pengar på sådant som andra kan
            sköta lika bra eller bättre? Jag menar att det skall finnas ett
            tydligt syfte angivet. Detta syfte skall vara så starkt att det
            motiverar att man tar dessa kostnader i tid, pengar och engagemang.
            Kostnaden innebär ju att man låter bli att ägna sig åt andra saker
            som kan vara viktigare.
          </note>
          <note>
            Jag skulle vilja upprepa min fråga: Ser Dag Ericson något skäl
            till att i något sammanhang redovisa syftet med det statliga ägandet?
          </note>
          <note type="speaker">
            Anf. 167 DAG ERICSON (s) replik:
          </note>
          <note>
            Fru talman! I många av de redovisningar som finns med i skrivelsen
            finns uttalat vad det är för ändamål med företagen, vad de har
            för uppgift att fylla, så det är inget konstigt i detta. Det är
            bara att läsa alla de 350 sidorna, vilket jag är övertygad om
            att Ola
          </note>
          <note>
            Karlsson har gjort, där man kan gå igenom syftet med varje företag.
            Oerhört många av dessa företag har skrivit in sina syften och
            ändamål, så det är ingenting nytt.
          </note>
          <note>
            Jag vänder mig mot att Ola Karlsson hela tiden säger att de tar
            en massa kraft. Ja, de tar naturligtvis kraft, men de ger ju också
            någonting tillbaka. Det är ju därför vi har dessa företag. De
            ger tillbaka ekonomi, samhällsservice och en bra infrastruktur
            etc. Det är till stor del därför vi har dessa företag. Det är
            ju inte något påhitt därför att vi tycker att det är så jättekul
            att ägna oss åt en massa företagsverksamhet. Det är ju inte det
            som är meningen, utan syftet med det hela är exempelvis att ge
            samhällsmedborgarna en bra service.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 27 november.)
          </note>
          <note>
            17 § Vissa fastighetsrättsliga frågor
          </note>
          <note>
            Föredrogs
          </note>
          <note>
            Bostadsutskottets betänkande 1997/98:BoU2
          </note>
          <note>
            Vissa fastighetsrättsliga frågor
          </note>
          <note type="speaker">
            Anf. 168 STIG GRAUERS (m):
          </note>
          <note>
            Detta betänkande gäller jordförvärvslagen, förköpslagen, expropriationslagen
            och fastighetsbildningslagen.
          </note>
          <note>
            Vi moderater har i en motion lagt fram förslag till översyn av
            dessa lagar. Bakgrunden är att vi vill värna om människors rätt
            att äga fast och lös egendom samt förfoga över sin egendom. Vi
            ser äganderätten som en omistlig del i en demokrati och vill därför
            hävda att den skall skyddas. Detta är alltså bakgrunden till den
            motion som vi har väckt.
          </note>
          <note>
            Utskottets behandling av våra förslag har föranlett oss att anmäla
            fyra reservationer, en motivreservation och ett särskilt yttrande.
            I det särskilda yttrandet redovisar vi hur vi vill förbättra möjligheterna
            för permanentboende i glesbygd och skärgård. Vi lämnar förslag
            om strandnära bebyggelse, om underlättande av företagande och
            om sänkning av fastighetsbeskattningen.
          </note>
          <note>
            Vår motivreservation, som jag ber att få yrka bifall till, avser
            förändringar i jordförvärvslagen och avspeglar hur vi genom praktisk
            politik har valt att värna äganderätten och den enskildes rätt
            att förfoga över sin egendom.
          </note>
          <note>
            Vi vill t.ex. undanröja jordförvärvslagens hämmande ingrepp inom
            jord- och skogsbruksnäringarna.
          </note>
          <note>
            Vår uppfattning är att även juridiska personer skall ha möjlighet
            att förvärva lantbruksenheter. Ett av våra motiv för detta ställningstagande
            är att det skall finnas möjlighet att bilda bolag för att underlätta
            generationsskiften inom familjejordbruk. De motionsförslag om
            skärpning av jordförvärvslagen som har lagts fram avvisar vi följaktligen.
          </note>
          <note>
            Att som majoriteten skriver: "Ett mycket litet antal, ofta förslagna
            individer är beredda att genom bulvaner, lögner och annat skjuta
            de allmänna strävandena i sank" kan aldrig vara ett motiv för
            en skärpning av en lag. Ett mycket litet antal förslagna individer
            skall inte få hindra en näring från att välja rationellast tänkbara
            driftsform.
          </note>
          <note>
            I vår moderata motivreservation vill vi alltså framhålla äganderättens
            skydd. Men den har också inriktningen att låta den enskilde förfoga
            över sin egendom genom att ge denne rätt att välja den driftsform
            som ger mest rationella driftsvillkor och som möjliggör för svenskt
            jord- och skogsbruk att konkurrera inom den stora europeiska marknaden.
          </note>
          <note>
            Sedan vill jag övergå till tomträttsinstitutet. Vi vill avskaffa
            detta. Det handlar om en gammal, otidsenlig reglering som försätter
            den enskilde i beroendeställning gentemot kommunerna. Vi föreslår
            att inga nya tomträtter bildas och att de som finns utförsäljs.
          </note>
          <note>
            I reservation 8 kräver vi en genomgripande översyn av expropriationslagen.
            Expropriation där det allmänna har som enda motiv att stävja markens
            värdeökning är inte förenligt med rätten att förfoga över enskild
            egendom. Självklart kan det finnas mycket angelägna samhällsmotiv
            vid vilka expropriation kan medges. Som exempel på sådana vill
            jag nämna värnadet av människors liv, hälsa och säkerhet samt
            skydd av natur och miljö. Vi föreslår att regeringen lämnar förslag
            till riksdagen som förhindrar godtycke och rent konfiskatoriska
            expropriationer.
          </note>
          <note>
            Även ersättningsreglerna vid expropriation behöver ses över.
            Återgång till ett regelsystem med full ersättning måste vara en
            självklarhet. Det allmänna skall inte ha möjlighet att sko sig
            på enskilda medborgares bekostnad. Likaså måste presumtionsregeln
            avskaffas eftersom den strider mot gängse rättsprinciper.
          </note>
          <note>
            Slutligen vill jag beröra den kommunala förköpsrätten, som vi
            anser bör avskaffas. Det kommunala planmonopolet samt möjligheten
            att tillgripa expropriation vid vissa tillfällen är enligt min
            mening så starka instrument att förköpsrätten inte är erforderlig.
          </note>
          <note>
            Fru talman! Jag yrkar alltså bifall till reservation 1.
          </note>
          <note type="speaker">
            Anf. 169 ESKIL ERLANDSSON (c):
          </note>
          <note>
            Fru talman! Riksdagen beslutade våren 1991 om en omfattande avreglering
            av jordförvärvslagen.
          </note>
          <note>
            Centerpartiet var emot en del av de förändringar som gjordes.
            När det gäller t.ex. den s.k. boplikten för jordbruksfastigheter,
            förändrades lagen på så vis att bestämmelserna om boplikt nu endast
            gäller i vissa glesbygdsområden.
          </note>
          <note>
            Centerpartiet varnade i samband med förändringarna för att lättnader
            i jordförvärvslagstiftningen skulle leda till en omfattande försäljning
            av fastigheter till personer som inte har för avsikt att vare
            sig bo på eller bruka fastigheterna. I stora delar av landet har
            den utveckling som vi varnade för blivit verklighet.
          </note>
          <note>
            Det finns en tilltagande utveckling där olika fastighetsförvärv
            medför att landsbygd och mindre orter förlorar befolkningsunderlag.
            Möjligheten att i spekulativt syfte förvärva och avyttra mark
            har givits för stort utrymme. Markspekulationen och skogsskövlingen
            i samband med förvärv är på sikt förödande för landsbygdens intresse
            och för möjligheterna att behålla hela landet levande. Jordförvärvslagstiftningen
            bör därför ses över i syfte att förhindra spekulation och för
            att främja permanent boende och brukande av jord och skog.
          </note>
          <note>
            De olika utredningar och översyner som bostadsutskottets majoritet,
            och förvisso också departementet, hänvisar till vid behandlingen
            av detta betänkande, har emellertid enligt mitt förmenande inte
            flyttat fram de positioner som vi värnar om i de motioner som
            vi har avgivit från Centerpartiets sida.
          </note>
          <note>
            Jag tycker att kravet på förändringar utifrån de värderingar
            som har kommit från departementet och utskottet i stället har
            ökat. Jag tycker att det är angeläget att nya överväganden kommer
            till stånd från den majoritet som står bakom det här betänkandet.
            Problembilden har förvärrats i mycket stora delar av vårt stora
            land.
          </note>
          <note>
            Enligt vår mening bör den svenska jordförvärvslagstiftningen
            ta sig uttryck i ett främjande av familjejordbruket. Den skall
            främja sambandet mellan boende, ägande och brukande. Den skall
            främja sysselsättningen i glesbygd, och den skall främja permanentboende
            i alla delar av landet. Jag vill, fru talman, för tids vinnande
            yrka bifall endast till reservation 2, men jag står självklart
            bakom samtliga mina reservationer.
          </note>
          <note type="speaker">
            Anf. 170 RAGNHILD POHANKA (mp):
          </note>
          <note>
            Fru talman! Jag har läst en intressant motion från
          </note>
          <note>
            Leo Persson, Bo405, som handlar om omarrenderingen. Jag är inte
            beredd att yrka bifall när det gäller denna, men den är väldigt
            viktig för oss i Dalarna, där vi ju har haft så utspridda ägoplättar.
            Han vill demokratisera detta. Jag tycker att det är synd att man
            inte har tagit detta till sig mer i utskottet.
          </note>
          <note>
            När vi åker ut i Sverige i dag och ser oss omkring, så har det
            hänt saker som påminner om 1800-talet. Då fanns det ju något som
            kallades baggböleri. Det fick sitt namn efter en by utanför Umeå.
            Där lurade skogsbolagen av bönderna deras skog, högg ned den och
            tjänade massor av pengar. Många människor blev fattiga.
          </note>
          <note>
            I dag sker ett omvänt baggböleri. Det är ofta staten eller stora
            bolag som säljer ut sina skogar till privatpersoner. I många fall
            går det alldeles utmärkt. Det är jordbrukare eller skogsbrukare
            som utökar sitt ägande så att de lättare kan leva på sina skogar
            och få en ordentlig utkomst. Men det finns också spekulanter som
            köper upp skogsområden eller fastigheter, skövlar dem och sedan
            lämnar dem. Vi menar att man inte skall få skövla förrän man har
            förvärvstillstånd på fastigheten. Det skulle hindra ganska många
            skövlingar genom att överklaganden då skulle få tid att verka.
          </note>
          <note>
            Får den överklagande rätt så kan man inte köpa fastigheten, och
            man kan inte heller kalhugga den.
          </note>
          <note>
            I dag kalhugger man kanske innan förvärvstillståndet är klart.
            Sedan skall man deponera pengar för nyplantering. Men eftersom
            detta följer ägaren och inte fastigheten, säljer man kalhygget.
            Då försvinner också de deponerade pengarna för nyplanteringar.
            Det här är alltså något som skulle förhindra en hel del skövling.
            Man skulle åtminstone få rätta till efter sig.
          </note>
          <note>
            Fast det räddar inte skogarna.
          </note>
          <note>
            Det är väldigt viktigt att vi får en bättre lag, för skogarna
            är så långsiktiga. Det är faktiskt inte, som i andra näringar,
            så att man kan rätta till efter några år och kanske återställa
            till bra förhållanden. Här gäller det kanske 100 år om man kommer
            litet norrut. Vi vill också höja avverkningsåldern, fast det kommer
            inte i den här reservationen. Vi vill inte ha ned den till 60
            år i södra Sverige, utan höja den till minst 80 år och eventuellt
            ha den högre längre upp.
          </note>
          <note>
            Frågan om förvärvstillstånd är mycket viktig.
          </note>
          <note>
            Skogen är landets främsta naturtillgång. Därför är ägandet och
            kontrollen över detta gröna guld så viktigt. Vad innebär det att
            en allt större del av skog och mark fjärrägs eller att det är
            utbor som äger skogen?
          </note>
          <note>
            Bo- och brukarplikt har ibland uppfattats litet felaktigt därför
            att man kanske inte kan bosätta sig på en skogsfastighet uppe
            i inre Norrland som ligger väldigt långt från landsvägar och byar.
            Jag menar att den som äger skogen bör bosätta sig i kommunen.
          </note>
          <note>
            Skall Assi Domän inte ta någon hänsyn till att de marker som
            man nu säljer ofta tillhört staten i århundraden? Det är t.o.m.
            så att utländska köpare, till skillnad från svenska, kan förvärva
            fastigheter i glesbygd utan bosättningskrav.
          </note>
          <note>
            Det är väldigt viktigt att man tänker på att ett land som är
            utan naturresurser är fattigt. Ett land som har sålt ut sina naturresurser
            är precis lika fattigt. Ett land vars medborgare inte direkt eller
            indirekt genom staten eller skogsbolag äger naturtillgångar som
            vattenkraften, skogen och marken är ett andra klassens samhälle.
          </note>
          <note>
            En effektiv förvärvslagstiftning är nödvändig, både för att stärka
            bygderna och för att behålla den nationella kontrollen över naturresurserna.
            Vi börjar komma långt därifrån nu.
          </note>
          <note>
            Jag menar att förköp skulle kunna göras av dem som bor i bygden
            eller av någon som verkligen flyttar dit och kan bevisa det på
            något sätt. Vid en överlåtelse av fast egendom bör dessa människor
            ha rätt till köp före andra. Detta skulle kunna bli föremål för
            en utredning, så att man i framtiden kan få en annan inställning
            till detta.
          </note>
          <note>
            Snart kommer nya lagar att gälla om begränsningarna i skogsägarens
            handlingsfrihet vad gäller slutavverkning. De kommer att gälla
            för alla fastigheter som är större än 50 ha. Man minskar alltså
            från 100 ha till
          </note>
          <note>
            50 ha, men det är inte till fyllest. Det behövs ändå ransoneringsregler,
            även på så stora fastigheter. Tidigare gällde 30 ha. Det kan diskuteras
            om man inte skall lämna kvar bitar av skogen. Jag förstår om någon
            brukare för att finansiera sitt köp behöver göra vissa ingrepp
            i skogsfastigheten. Det är självklart.
          </note>
          <note>
            Men därifrån till att tillåta skogsskövling tycker jag att det
            är ganska långt.
          </note>
          <note>
            Jag yrkar bifall till Vänsterpartiets och Miljöpartiets reservation
            3 under mom. 1.
          </note>
          <note type="speaker">
            Anf. 171 ULF BJÖRKLUND (kd):
          </note>
          <note>
            Fru talman! När förvärvsprövningen av jord- och skogsbruksfastigheter
            slopades vid halvårsskiftet
          </note>
          <note>
            1991 behölls viss reglering i tre fall, nämligen när det gäller
            juridiska personers förvärv, förvärv i glesbygd och förvärv i
            ägosplittrade områden.
          </note>
          <note>
            När det gäller glesbygdsområden krävs förvärvstillstånd såvida
            inte förvärvaren varit bosatt inom den aktuella kommunen minst
            ett halvår före förvärvet eller åtagit sig att bo på den förvärvade
            egendomen. Tillstånd får vägras om egendomen behövs för att på
            något sätt främja sysselsättningen eller bosättningen på orten.
          </note>
          <note>
            Inom omarronderingsområden krävs alltid tillstånd, och tillstånd
            vägras om förvärvet skulle göra det svårare att genomföra en rationalisering
            av ägostrukturen. Detta är något som vi känner till i
          </note>
          <note>
            Dalarna, som nämnts här. Men här finns även skogsvårdslagen inblandad.
            Vi tycker att det är bra att denna kvarvarande reglering finns.
            Den är nödvändig.
          </note>
          <note>
            I den utvärdering av jordförvärvslagstiftningen som Jordbruksverket
            nyligen genomfört ingick att belysa i vad mån och på vilket sätt
            jordförvärvslagen kan skärpas för att motverka reglerna om bosättning
            och hur detta kan kringgås.
          </note>
          <note>
            Frågan var och är fortfarande: Är dessa regler tillräckliga?
            Hur kan reglerna om bosättningsplikt skärpas om det bedöms nödvändigt?
          </note>
          <note>
            Tio kommuner i Västerbottens län har begärt att regeringen vidtar
            åtgärder för att bestämmelserna i jordförvärvslagen och skogsvårdslagen
            bättre skall kunna bidra till att bevara och utveckla en levande
            landsbygd. Det är bra att vidta åtgärder. Men vilka åtgärder skall
            vidtas och hur?
          </note>
          <note>
            Från oss kristdemokrater föreligger en motion som tar upp detta
            problem utifrån skärgårdens och liknande glesbygdsområdens perspektiv.
            I motionen efterlyses åtgärdsförslag från regeringen för att stärka
            boende- och sysselsättningsintresset i dessa områden. Vi kan inte
            nöja oss med att konstatera att problematiken är svårlöst. Skärgårdens
            och andra glesbygders framtid som levande bygder måste säkerställas.
            Alltfler hus tas över av fritidsboende, och stora områden riskerar
            att avfolkas stora delar av året.
          </note>
          <note>
            Jordbruksministern säger i sitt svar till Västerbottenskommunerna
            att hon för närvarande inte har några planer på att lägga fram
            något förslag till ändring av jordförvärvslagen. Utskottets tolkning
            av detta uttalande är att man inom Jordbruksdepartementet har
            för avsikt att följa denna lagtillämpning noggrant och om det
            skulle finnas behov vidta åtgärder.
          </note>
          <note>
            Fru talman! Vi för vår del menar att dessa problem, både när
            det gäller skärgården och övriga aktuella områden, bör bli föremål
            för ytterligare utredning. Utredningen bör särskilt omfatta möjligheterna
            att genom förändringar i lagstiftningen om fastighetsskatt uppnå
            ökad fast bosättning och sysselsättning.
          </note>
          <note>
            Att av fastighetsskatteskäl tvingas att flytta är naturligtvis
            en tragedi, inte bara för en familj eller en enskild person utan
            även för en framtida året runt levande skärgård.
          </note>
          <note>
            Det är av särskild vikt att en sådan utredning även beaktar hur
            den framtida jordförvärvslagen kan utformas. Naturligtvis bör
            utredningen i sitt arbete beakta vad den bostadspolitiska utredningen
            har sagt och även beakta den proposition, som vi hoppas snart
            skall komma, om den framtida bostadspolitiken.
          </note>
          <note>
            Dessa tankar har vi från Kristdemokraterna utvecklat i reservation
            5 som jag yrkar bifall till.
          </note>
          <note type="speaker">
            Anf. 172 JUAN FONSECA (s):
          </note>
          <note>
            Fru talman! Jag vill börja med att yrka bifall till hemställan
            i bostadsutskottets betänkande och avslag på samtliga reservationer.
          </note>
          <note>
            Jag skall i huvudsak beröra frågor som berör jordförvärvslagen,
            inte därför att andra frågor inte har stor betydelse utan därför
            att denna fråga diskuteras mest.
          </note>
          <note>
            Fram till 1991 gällde som huvudregel att lantbruksegendom inte
            kunde förvärvas utan tillstånd. Detta slopades därefter i stor
            utsträckning, men en förvärvsreglering bedömdes behövas. De i
            dag gällande reglerna betyder en avreglering som är långtgående.
          </note>
          <note>
            Reglering behålls i de fall som gäller juridiska personers förvärv,
            förvärv i glesbygd och förvärv i särskilt ägosplittrade områden.
            Detta innebär att fysiska personers förvärv prövas endast inom
            glesbygd eller omarronderingsområde. Gäller det glesbygd krävs
            det förvärvstillstånd om inte förvärvaren varit bosatt i glesbygd
            inom den aktuella kommunen minst ett halvår före förvärvet. Inom
            omarronderingsområde krävs det alltid tillstånd. För juridiska
            personers förvärv krävs det alltid tillstånd. De nu gällande reglerna
            säger att fysiska personers förvärv prövas endast inom glesbygd
            eller omarronderingsområde.
          </note>
          <note>
            Jordbruksverket har ganska nyligen utvärderat jordförvärvslagstiftningen.
            Man anser att de ändrade förutsättningarna för jordbruket inte
            bör föranleda några omfattande ändringar av jordförvärvslagen.
          </note>
          <note>
            Verket anser vidare att lagens effekter för sysselsättning och
            bosättning varit små i förhållande till de resurser som lagtillämpningen
            kräver. Man anser att lagen bör förändras. Regeringen gav den
            25 januari
          </note>
          <note>
            1996 Jordbruksverket i uppdrag att precisera och komplettera
            sina slutsatser. Verket överlämnade i maj
          </note>
          <note>
            1996 sina preciseringar och kompletteringar. Sedan dess har jordförvärvsfrågorna
            varit föremål för övervägande inom Regeringskansliet. För närvarande
            finns det inga planer inom regeringen på att lägga fram något
            förslag till ändring av jordförvärvslagen.
          </note>
          <note>
            Utskottet ansluter sig till regeringens bedömning i frågan.
          </note>
          <note>
            Jag yrkar bifall till hemställan i utskottets betänkande och
            avslag på samtliga reservationer.
          </note>
          <note type="speaker">
            Anf. 173 ESKIL ERLANDSSON (c):
          </note>
          <note>
            Fru talman! Jag skulle vilja fråga Juan Fonseca om han ser samma
            verklighet som jag på den svenska landsbygden i dag. Den verklighet
            jag ser är alltså att fler och fler byar får mindre och mindre
            invånare. Det blir fler och fler hus som är mörka på alla delar
            av årets dagar och timmar - en utveckling som faktiskt börjar
            tränga sig in i även de litet mindre samhällena.
          </note>
          <note>
            Om Juan Fonseca ser samma utveckling som jag, vad har han för
            avsikt att göra åt det, eller tycker han rent av att det är en
            bra utveckling?
          </note>
          <note type="speaker">
            Anf. 174 JUAN FONSECA (s):
          </note>
          <note>
            Fru talman! Det är klart att vi ser problemen. Den här typen
            av frågor finns inom regional- och näringspolitiken. Självklart
            inser vi att det finns problem och att de kanske är litet större
            i dag. Men låt oss titta på det.
          </note>
          <note type="speaker">
            Anf. 175 ESKIL ERLANDSSON (c):
          </note>
          <note>
            Fru talman! Det skulle vara intressant att få något exempel på
            någonting som socialdemokratin möjligen har för avsikt att vidta
            för att råda bot på det som nu håller på att inträffa på den svenska
            landsbygden.
          </note>
          <note type="speaker">
            Anf. 176 JUAN FONSECA (s):
          </note>
          <note>
            Fru talman! Det kommer en regionalpolitisk proposition i februari.
            Jag förväntar mig att de här frågorna finns med där.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 27 november.)
          </note>
          <note>
            18 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 26 november
          </note>
          <note>
            1997/98:92 av Gustaf von Essen (m) till utrikesministern
          </note>
          <note>
            Sveriges arbete mot rekryteringen av barnsoldater
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 2 december.
          </note>
          <note>
            19 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 25 november
          </note>
          <note>
            1997/98:181 av Sten Tolgfors (m) till socialministern
          </note>
          <note>
            Äldre människors rätt till diagnos
          </note>
          <note>
            den 26 november
          </note>
          <note>
            1997/98:182 av Marie Granlund (s) till näringsministern
          </note>
          <note>
            Varvsstöd
          </note>
          <note>
            1997/98:183 av Gun Hellsvik (m) till justitieministern
          </note>
          <note>
            Ekobrottsmyndigheten
          </note>
          <note>
            1997/98:184 av Carina Hägg (s) till statsrådet Pierre
          </note>
          <note>
            Schori
          </note>
          <note>
            UNDCP:s opiumbekämpning
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 2 december.
          </note>
          <note>
            20 § Anmälan om skriftliga svar på frågor
          </note>
          <note>
            Anmäldes att följande skriftliga svar på frågor inkommit
          </note>
          <note>
            den 26 november
          </note>
          <note>
            1997/98:142 av Karin Pilsäter (fp) till näringsministern
          </note>
          <note>
            Miljökriterier vid export- och exportkreditgarantigivning
          </note>
          <note>
            1997/98:144 av Britt-Marie Danestig (v) till justitieministern
          </note>
          <note>
            Polisens passivitet
          </note>
          <note>
            1997/98:145 av Erik Arthur Egervärn (c) till kommunikationsministern
          </note>
          <note>
            Telias taxor
          </note>
          <note>
            1997/98:146 av Marianne Andersson (c) till kommunikationsministern
          </note>
          <note>
            Riktnummerområden
          </note>
          <note>
            1997/98:148 av Bertil Persson (m) till näringsministern
          </note>
          <note>
            Näringslivssatsningar i Skåne
          </note>
          <note>
            1997/98:149 av Ingrid Näslund (kd) till justitieministern
          </note>
          <note>
            Nya oregistrerade droger
          </note>
          <note>
            1997/98:150 av Rolf Gunnarsson (m) till kommunikationsministern
          </note>
          <note>
            Teletjänster
          </note>
          <note>
            1997/98:151 av Charlotta L Bjälkebring (v) till statsrådet Leif
            Blomberg
          </note>
          <note>
            Åtgärder för att säkra simkunnigheten
          </note>
          <note>
            1997/98:152 av Charlotta L Bjälkebring (v) till statsrådet Ylva
            Johansson
          </note>
          <note>
            Simkunnighet bland femteklassare
          </note>
          <note>
            1997/98:153 av Karl-Erik Persson (v) till kommunikationsministern
          </note>
          <note>
            Upprustning av Tranebergsbron
          </note>
          <note>
            1997/98:154 av Inger Koch (m) till utrikesministern
          </note>
          <note>
            Livsmedelssituationen i centrala Afghanistan
          </note>
          <note>
            1997/98:155 av andre vice talman Görel Thurdin (c)
          </note>
          <note>
            till socialministern
          </note>
          <note>
            Patienters rättssäkerhet
          </note>
          <note>
            1997/98:156 av Rune Berglund (s) till näringsministern
          </note>
          <note>
            Investering i småskalig vattenkraft
          </note>
          <note>
            1997/98:157 av andre vice talman Görel Thurdin (c)
          </note>
          <note>
            till socialministern
          </note>
          <note>
            Statsbidrag till inkontinenshjälpmedel
          </note>
          <note>
            1997/98:158 av Elving Andersson (c) till näringsministern
          </note>
          <note>
            EU:s strukturfonder
          </note>
          <note>
            1997/98:159 av Birger Schlaug (mp) till försvarsministern
          </note>
          <note>
            Kryptering av e-post
          </note>
          <note>
            1997/98:162 av Carina Hägg (s) till socialministern
          </note>
          <note>
            Veterinärmedicinska läkemedel
          </note>
          <note>
            1997/98:163 av Sten Tolgfors (m) till näringsministern
          </note>
          <note>
            Skatter på arbete
          </note>
          <note>
            1997/98:164 av Charlotta L Bjälkebring (v) till kulturministern
          </note>
          <note>
            Prenumerationerna på En bok för alla
          </note>
          <note>
            1997/98:165 av Lennart Beijer (v) till näringsministern
          </note>
          <note>
            Nätmyndigheten
          </note>
          <note>
            1997/98:166 av Marie Engström (v) till miljöministern
          </note>
          <note>
            Gravberget
          </note>
          <note>
            1997/98:167 av Birgitta Gidblom (s) till kulturministern
          </note>
          <note>
            Marksänd digital TV
          </note>
          <note>
            1997/98:169 av Marianne Samuelsson (mp) till miljöministern
          </note>
          <note>
            Övergödning
          </note>
          <note>
            1997/98:170 av Rose-Marie Frebran (kd) till justitieministern
          </note>
          <note>
            Granskning av SÄPO och IB
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 2 december.
          </note>
          <note>
            21 § Kammaren åtskildes kl. 20.12.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 7 § anf. 26 (delvis), av tredje vice talmannen därefter
            t.o.m. 8 § anf. 68
          </note>
          <note>
            (delvis), av andre vice talmannen därefter t.o.m. 12 § anf. 97
          </note>
          <note>
            (delvis), av tredje vice talmannen därefter t.o.m. 15 § anf.
            136
          </note>
          <note>
            (delvis), av förste vice talmannen därefter till ajourneringen
            kl. 17.48 och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
