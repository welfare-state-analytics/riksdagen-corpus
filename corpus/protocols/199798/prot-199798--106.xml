<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199798</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199798</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199798--106</head>
          <docDate when="1998-05-12">1998-05-12</docDate>
        </div>
      </front>
      <body>
        <div>
          <note>
            18.00 - 18.37
          </note>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 6 maj.
          </note>
          <note>
            2 § Meddelande om val av en riksdagens ombudsman
          </note>
          <note>
            Andre vice talmannen meddelade att val av en riksdagens ombudsman
            skulle ske vid inledningen av kammarens sammanträde onsdagen den
            13 maj.
          </note>
          <note>
            3 § Svar på interpellation 1997/98:249 om
          </note>
          <u>
            <seg>
              MAI-förhandlingarna
            </seg>
          </u>
          <note type="speaker">
            Anf. 1 Miljöminister ANNA LINDH (s):
          </note>
          <u>
            <seg>
              Fru talman! Birger Schlaug har frågat statsrådet
            </seg>
          </u>
          <u>
            <seg>
              Leif Pagrotsky om regeringen avser att driva förhandlingarna
              om MAI-avtalet så att avtalet inte kommer att medföra att ett
              land kan komma att stämmas eller på annat sätt straffas om man
              beslutar att införa miljöskatter, miljöavgifter eller miljörestriktioner
              som t.ex. medför att ett företags förväntade vinst minskar.
            </seg>
          </u>
          <u>
            <seg>
              Interpellationen har överlämnats till mig.
            </seg>
          </u>
          <u>
            <seg>
              Frågan har sin bakgrund i att jag i en tidigare interpellationsdebatt
              den 27 mars i år sade att regeringen inte avser att skriva under
              ett avtal som innebär att berättigade miljöskyddskrav som ställs
              på utländska investerare skall leda till skadeståndsskyldighet
              för det land som beslutat om kraven. Birger Schlaug vill nu veta
              vem som bestämmer vad som är berättigade krav och för vem de skall
              vara berättigade.
            </seg>
          </u>
          <u>
            <seg>
              Låt mig först upprepa vad jag sade i den tidigare interpellationsdebatten,
              att Sverige inte kan ställa sig bakom ett avtal som innebär begränsningar
              i varje stats rätt att föra en nationell miljöpolitik och bestämma
              vilka åtgärder som är nödvändiga för att skydda miljön. I detta
              finns egentligen redan svaret på
            </seg>
          </u>
          <u>
            <seg>
              Birger Schlaugs fråga. Alla länder som deltar i förhandlingarna
              är också eniga om att nationella regler om miljökrav eller miljöskatter/avgifter
              inte skall kunna leda till skadeståndsskyldighet för landet i
              fråga. Detta gäller även om effekten av åtgärden är att ett företags
              förväntade vinst minskar. Jag talar här om normala lagstiftningsåtgärder
              som inte är diskriminerande utan gäller lika för alla. Givetvis
              måste åtgärderna också verkligen ha det angivna syftet, dvs.
            </seg>
          </u>
          <u>
            <seg>
              miljöskydd. Vilken nivå för miljöskyddet som ett land vill tillämpa
              måste - med dessa förutsättningar - vara landets ensak och skall
              inte påverkas av MAI-avtalet.
            </seg>
          </u>
          <u>
            <seg>
              För att onödiga tvister vid tillämpningen av avtalet skall undvikas
              verkar Sverige för att detta klart skall framgå av avtalstexten.
            </seg>
          </u>
          <u>
            <seg>
              Syftet med MAI-avtalet har således aldrig varit att sätta ett
              tak för hur ambitiösa stater får vara på miljöområdet, utan att
              säkerställa att utländska investerare inte får sämre villkor än
              inhemska. Miljöministrarna i
            </seg>
          </u>
          <note>
            OECD-länderna enades den 3 april om ett uttalande som säger att
            de skall verka för att miljöaspekter skall integreras i MAI-avtalet
            på ett sätt som stöder hållbar utveckling och så att möjligheten
            att besluta och genomföra nationella och internationella miljöåtgärder
            inte begränsas. OECD:s ministerråd har i sin deklaration om MAI-avtalet
            den 28 april bl.a. uttalat att MAI
          </note>
          <u>
            <seg>
              inte kommer att hindra stater från att utöva normal, icke-diskriminerande
              regeringsmakt.
            </seg>
          </u>
          <note type="speaker">
            Anf. 2 BIRGER SCHLAUG (mp):
          </note>
          <u>
            <seg>
              Fru talman! Tack för svaret.
            </seg>
          </u>
          <u>
            <seg>
              Min interpellation föranleddes av att Leif Pagrotsky svävade
              på målet i en tidigare interpellationsdebatt. Jag tycker att det
              är bra att vi får en debatt om frågorna, och jag tror att regeringen
              har tagit till sig av diskussionen. Det har Göran Persson hävdat,
              och jag tycker att det är bra. Samtidigt måste frågan sättas in
              i ett vidare globaliseringsperspektiv. Varje liten pusselbit kan
              motiveras med något gott, men helheten innebär i själva verket
              att demokratin urholkas, folkmakten urholkas och människors möjlighet
              att påverka urholkas.
            </seg>
          </u>
          <u>
            <seg>
              Miljöministern säger att regeringen inte avser att skriva under
              ett avtal som innebär att berättigade miljöskyddskrav som ställs
              på utländska investerare skall leda till skadeståndsskyldighet
              för det land som beslutat om kraven. Nej, det är naturligtvis
              riktigt.
            </seg>
          </u>
          <u>
            <seg>
              Men frågan är om regeringen över huvud taget kan det. Frågan
              är om avtalet kan användas i utpressningssyfte av stora transnationella
              företag som har mycket kraft, jurister och experter som enskilda
              länder kanske inte har på samma sätt.
            </seg>
          </u>
          <u>
            <seg>
              Anna Lindh säger också att det inte skall leda till skadestånd
              om åtgärden verkligen har det angivna syftet, dvs. miljöskydd.
              Om åtgärden verkligen har det angivna syftet, dvs. miljöskydd
              - vem avgör det? I
            </seg>
          </u>
          <u>
            <seg>
              EU-sammanhang får vi inte ens själva avgöra det. Det är en domstol
              som avgör det.
            </seg>
          </u>
          <u>
            <seg>
              Jag känner igen diskussionen från EU-debatten inför folkomröstningen.
              Då sades ungefär samma sak.
            </seg>
          </u>
          <u>
            <seg>
              Är detta en glidning inför MAI-avtalet, dvs. är det vi eller
              någon annan som avgör om något är berättigat, om det verkligen
              är miljöskydd som åsyftas med regleringen? Det är det mest centrala.
            </seg>
          </u>
          <u>
            <seg>
              MAI-avtalet öppnar för att utländska investerare alltid kan försöka
              utmana nya miljöregler och nya sociala regler.
            </seg>
          </u>
          <note>
            Det finns ett avtal i Nordamerika som USA, Kanada och Mexiko
            har skrivit under, det s.k. NAFTA-
          </note>
          <u>
            <seg>
              avtalet. I fråga om investeringsbiten är det ganska likt
            </seg>
          </u>
          <u>
            <seg>
              MAI-avtalet. Där var det en diskussion om hur avtalet skulle
              tolkas.
            </seg>
          </u>
          <note>
            I april 1997 beslöt man i Kanada att begränsa ett tillsatsämne
            i bensin som är cancerframkallande. Det amerikanska företaget
            som tillverkar ämnet stämde kanadensiska staten på 251 miljoner
            dollar och hänvisade till handels- och investeringsavtalet, NAFTA.
          </note>
          <u>
            <seg>
              Företaget begärde kompensation för utebliven vinst, för minskat
              värde av egendom och - hör och häpna -
            </seg>
          </u>
          <u>
            <seg>
              ersättning för de utgifter som företaget haft för att utöva lobbying
              mot den kanadensiska lagstiftningen.
            </seg>
          </u>
          <u>
            <seg>
              Detta är underbart i globaliseringens anda där transnationella
              företag tar sig vilken rätt och fräckhet som helst gentemot demokratiskt
              beslutande församlingar.
            </seg>
          </u>
          <u>
            <seg>
              Hur undviker man, Anna Lindh, att MAI-avtalet får samma konstruktion
              som NAFTA-avtalet? Det skall inte vara så att man skall ha skadeståndsskyldighet
              men att man kan få det. Hur undviks detta? Det är bra att miljöministrarna
              har gjort ett uttalande. Men räcker det verkligen?
            </seg>
          </u>
          <note type="speaker">
            Anf. 3 Miljöminister ANNA LINDH (s):
          </note>
          <u>
            <seg>
              Fru talman! Jag tycker att det är bra att vi fick i gång en debatt
              tidigare i våras kring MAI-avtalet. Jag kände mig litet överrumplad
              av debatten. Det visade sig att alla mina nordiska och europeiska
              kolleger kände samma sak. Det var ingen som ordentligt hade satt
              sig in i MAI-avtalet. Det var viktigt att så skedde.
            </seg>
          </u>
          <u>
            <seg>
              Det var också viktigt att vi fick en folklig och demokratisk
              debatt om MAI-avtalet. Det är positivt att avtalet är uppskjutet
              och vi får chansen till en ordentlig diskussion och att tränga
              oss in i avtalen.
            </seg>
          </u>
          <u>
            <seg>
              Sedan var det frågan om skadeståndsskyldighet.
            </seg>
          </u>
          <u>
            <seg>
              Vare sig frågan hade kommit upp på politisk nivå eller inte,
              hade tjänstemännen reagerat på ett tidigt stadium just mot risken
              att företag skulle kunna stämma stater på skadestånd. Det är naturligtvis
              som
            </seg>
          </u>
          <u>
            <seg>
              Birger Schlaug säger, nämligen att man inte skall betala skadestånd
              och att MAI-avtalet inte leder till att man kan tvingas betala
              skadestånd för miljölagstiftning och miljöåtgärder.
            </seg>
          </u>
          <u>
            <seg>
              Vi har noga tittat på det kanadensiska fallet. Kanada har inte
              dömts - det är viktigt att komma ihåg.
            </seg>
          </u>
          <u>
            <seg>
              Det är bara ett förfarande som har inletts. Men även att det
              har inletts är allvarligt nog. Det är NAFTA-
            </seg>
          </u>
          <u>
            <seg>
              avtalet som ligger till grund för de inledda förhandlingarna.
              Det är fullständigt oacceptabelt att ett land skall kunna stämmas
              på det sätt som skett i Kanada.
            </seg>
          </u>
          <u>
            <seg>
              Det är inte bara Sverige utan samtliga länder som har kunnat
              se det avskräckande exempel som det kanadensiska exemplet utgör.
              Man tittar nu på vad man kan göra för att garantera att man inte
              hamnar i en sådan situation.
            </seg>
          </u>
          <u>
            <seg>
              Om man nu säger att någonting inte formellt är diskriminerande
              vill man hindra företag att säga att någonting de facto är diskriminerande.
              Därför förhandlar man om någon typ av undantagsklausul som innebär
              att åtgärder som strider mot någon av avtalets bestämmelser skall
              vara tillåtna om de är nödvändiga för att skydda människor, växter
              och djur eller för att bevara naturresurser. En sådan undantagsparagraf
              är ett exempel på vad man tittar på.
            </seg>
          </u>
          <u>
            <seg>
              Man försöker också väldigt tydligt ta in att det naturligtvis
              är det egna landet, vi själva, som måste avgöra vad vi vill ha
              i en svensk miljölagstiftning.
            </seg>
          </u>
          <u>
            <seg>
              Därmed har vi också ett tolkningsföreträde för att säga att det
              är en åtgärd som är föranledd av miljöhänsyn. Vi försöker från
              svensk sida se till att man tar in viktiga miljöprinciper i avtalet,
              t.ex. principen att förorenaren betalar och liknande. Skall det
              vara ett investeringsavtal skall det också innehålla väldigt tydligt
              skydd för miljön.
            </seg>
          </u>
          <u>
            <seg>
              Det är förmodligen en lång tid kvar innan MAI-
            </seg>
          </u>
          <u>
            <seg>
              avtalet blir aktuellt. Därmed tror jag att vi kommer att hinna
              gå igenom det hit och dit och fram- och baklänges för att se till
              att det inte skall finnas några kryphål kvar.
            </seg>
          </u>
          <note type="speaker">
            Anf. 4 BIRGER SCHLAUG (mp):
          </note>
          <u>
            <seg>
              Fru talman! Om man lyssnar ytligt kan man tycka att det låter
              betryggande. Men om man tränger in i det blir man litet mörkrädd.
            </seg>
          </u>
          <u>
            <seg>
              Vem avgör vad som är nödvändigt för att skydda människor och
              miljö? Regeringen har redan sålt ut detta. Nu riskerar man att
              sälja ut detta på global nivå.
            </seg>
          </u>
          <u>
            <seg>
              Man har redan sålt ut det på EU-nivå.
            </seg>
          </u>
          <u>
            <seg>
              Det är självklart, säger Anna Lindh, att varje land sköter det
              här självt. Det är inte självklart i EU-
            </seg>
          </u>
          <u>
            <seg>
              sammanhang. Vi får inte ens förbjuda de kemikalier av miljö-
              och hälsoskäl som vi själva vill och som vi själva tidigare beslutat
              om. Är inte risken väldigt stor för att det här håller på att
              glida både miljöministern, den svenska regeringen och demokratin
              ur händerna?
            </seg>
          </u>
          <u>
            <seg>
              Alltfler beslut om vår vardag hamnar hos andra. Jag tycker att
              det är allvarligt.
            </seg>
          </u>
          <u>
            <seg>
              Självklart, sade Anna Lindh, skall vi inte betala skadestånd
              om vi gör någonting som är bra för miljön och som vi upplever
              som möjligt. Vad i Herrans namn är det regeringen håller på med
              i dag? Vad är det för någonting vi skall betala till Preussen
              Elektra och
            </seg>
          </u>
          <u>
            <seg>
              Sydkraft? Vi betalar skadestånd, ersättning för uteblivna vinster.
              Regeringen sitter i förhandlingar om detta. Vi betalar för uteblivna
              vinster till Preussen
            </seg>
          </u>
          <u>
            <seg>
              Elektra därför att regeringen och riksdagen har beslutat att
              någonting som vi av miljöskäl säger skall avvecklas också skall
              avvecklas. Det hänger inte ihop,
            </seg>
          </u>
          <note>
            Anna Lindh.
          </note>
          <u>
            <seg>
              Anna Lindh säger att vi självklart inte skall försätta oss i
              en situation där vi riskerar att få betala ersättning eller skadestånd.
              Men regeringen har redan öppnat för det, t.o.m. på nationell nivå.
              Anna Lindh säger att vi skall själva bestämma. Men regeringen
              har redan själv sålt ur detta till EG-domstolen. Vad är det som
              säger att jag skall tycka att regeringen och Anna
            </seg>
          </u>
          <u>
            <seg>
              Lindh i just denna fråga om MAI-avtalet har större trovärdighet
              än i det nationella och EU-perspektivet?
            </seg>
          </u>
          <u>
            <seg>
              Jag tror faktiskt att detta är mycket allvarligare än många kanske
              inser. Målet med MAI-avtalet är att man skall främja investeringar.
              Investerarna skall kunna känna sig säkra - och det är ett gott
              syfte - på att det blir en stabilitet. Om man vill vara elak kan
              man säga att de egentligen skulle kräva samma stabilitet som det
              en gång var i Sovjetunionen där ingenting förändrades. Det är
              egentligen detta de är ute efter.
            </seg>
          </u>
          <u>
            <seg>
              NAFTA-avtalet visar hur sådan här konstruktioner verkligen kan
              missbrukas.
            </seg>
          </u>
          <u>
            <seg>
              Om det nu är som Anna Lindh säger, varför betalar vi då skadestånd
              till Sydkraft? Varför hanterar vi det inte själva t.ex. inom EU?
            </seg>
          </u>
          <note type="speaker">
            Anf. 5 Miljöminister ANNA LINDH (s):
          </note>
          <u>
            <seg>
              Fru talman! Nu tycker jag att Birger Schlaug får bestämma sig.
              Antingen har vi redan den situation som Birger Schlaug påstår,
              eller också innebär MAI-
            </seg>
          </u>
          <u>
            <seg>
              avtalet någonting nytt. Jag ser det som att MAI-avtalet skulle
              innebära någonting nytt. Det är inte samma sak som t.ex. EU-domstolen.
              I EU har vi ett överstatligt förfarande. Där har vi också ett
              domstolsförfarande.
            </seg>
          </u>
          <u>
            <seg>
              Vi har ännu inte tvingats till att ha en annan kemikalielagstiftning
              är den vi själva vill ha. Men EU har överstatliga regler. Vi är
              med i ett EU-samarbete och har därmed regler som är gemensamma
              för alla länder.
            </seg>
          </u>
          <u>
            <seg>
              Det allvarliga med MAI-avtalet är att det innebär någonting nytt.
              Det innebär att - om man skulle gå på
            </seg>
          </u>
          <u>
            <seg>
              Birger Schlaugs hotbild - man skall tvinga länder att t.ex. betala
              skadestånd därför att man inför strängare kemikalieregler eller
              en strängare miljölagstiftning.
            </seg>
          </u>
          <u>
            <seg>
              Den nya hotbild som kan målas upp med MAI-avtalet är vi från
              svensk sida inte beredda att acceptera. Det tycker jag när vi
              diskuterar MAI-avtalet.
            </seg>
          </u>
          <u>
            <seg>
              Det är viktigt att komma ihåg att när man skall försöka få gemensamma
              villkor för investerare kan vi se de fall där man tidigare misslyckats.
              Jag tycker att
            </seg>
          </u>
          <u>
            <seg>
              NAFTA-avtalet och det kanadensiska avtalet är ett exempel på
              detta. Med de lärdomarna i ryggen går det att föra helt andra
              förhandlingar i samband med MAI.
            </seg>
          </u>
          <u>
            <seg>
              Lyckas vi inte och får vi inte tillräckligt starka garantier
              för miljön och den nationella miljölagstiftningen kommer inte
              heller den svenska regeringen att vilja bidra till ett sådant
              avtal.
            </seg>
          </u>
          <u>
            <seg>
              Efter att ha diskuterat detta med mina både nordiska och europeiska
              kolleger är jag övertygad om att det gäller för ett antal av EU-länderna.
              Man vill inte i särskilt många länder vara med om att möjligheten
              till nationell miljölagstiftning upphör med ett internationellt
              investeringsavtal. Däremot vill man gärna se att man får ett investeringsavtal
              ifall man kan få det utformat på ett sådant sätt att det inte
              diskriminerar utländska ägare och samtidigt inte innebär något
              hot mot den nationella miljölagstiftningen eller för den delen
              samarbetet på miljöområdet inom EU.
            </seg>
          </u>
          <u>
            <seg>
              Låt oss diskutera MAI-avtalet och ta den här tiden för att föra
              en seriös diskussion. Om det skulle visa sig att vi inte lyckas
              och att avtalet inte garanterar en nationell miljölagstiftning
              kommer avtalet inte heller att vara aktuellt vare sig i Sverige
              eller i flertalet andra EU-länder.
            </seg>
          </u>
          <note type="speaker">
            Anf. 6 BIRGER SCHLAUG (mp):
          </note>
          <u>
            <seg>
              Fru talman! Anna Lindh är jurist, och det är bra i vissa fall.
              Å andra sidan använder hon ibland ord som är litet lattjo. Jag
              har inte sagt att rätten till nationell miljölagstiftning skulle
              upphöra. Jag har sagt att den kan försvåras.
            </seg>
          </u>
          <u>
            <seg>
              Vi anser att grundlagen i Sverige är fel som kan tolkas på det
              sättet att om man vidtar en miljöåtgärd skall det företag som
              får minskade förväntade vinster ha skadestånd. Jag tycker att
              det är ett grundläggande fel. Det är inte vi som har varit med
              och genomfört detta. Jag vet att regeringen kanske öppnar för
              att se över den frågan så småningom.
            </seg>
          </u>
          <u>
            <seg>
              Problemet i grunden är vem som avgör. Anna
            </seg>
          </u>
          <u>
            <seg>
              Lindh säger gång på gång att det är vi. Vad som är nödvändigt
              för miljö och hälsa självklart skall kunna genomföras. Men problemet
              uppstår: Vem avgör det i samband med det internationella investeringsavtalet?
            </seg>
          </u>
          <u>
            <seg>
              Det är det som är det mest centrala.
            </seg>
          </u>
          <u>
            <seg>
              Det är väldigt bra att regeringen har en litet mer kritisk syn
              i dag på MAI-avtalet än den syn som Leif
            </seg>
          </u>
          <u>
            <seg>
              Pagrotsky gav uttryck för så sent som mindre än ett halvår sedan.
              Den var väldigt kategorisk. De som ifrågasatte innehållet i MAI-avtalet
              ville gå tillbaka till hur det är i Nordkorea och Albanien. Det
              är alltså bra att regeringen har tagit till sig kritiken och dessutom
              insett att det också finns hakar i det. Jag är dessutom glad att
              regeringen har tagit till sig detta på ett bättre sätt än det
              största oppositionspartiet, Moderaterna, som verkar svälja det
              mesta i denna fråga.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellation 1997/98:278 om skogskalkning
          </note>
          <note type="speaker">
            Anf. 7 Miljöminister ANNA LINDH (s):
          </note>
          <u>
            <seg>
              Fru talman! Göte Jonsson har frågat mig vilka åtgärder jag avser
              att vidta för att kalknings- och vitaliseringsprogram skall komma
              till stånd i skogen.
            </seg>
          </u>
          <u>
            <seg>
              Kampen mot försurningen är ett av de prioriterade sakområdena
              i det svenska miljöarbetet. Eftersom försurningen orsakar skador
              på såväl mark, sjöar, vattendrag och grundvatten som på byggnader
              och kulturföremål behövs det ett helhetsperspektiv på det här
              området. För framtiden bör inriktningen för arbetet med försurningen
              vara att de försurande effekterna av nedfall och markanvändning
              bör underskrida gränsen för vad naturen tål.
            </seg>
          </u>
          <u>
            <seg>
              EU har beslutat om en strategi mot försurning som när den genomförs
              kommer att medföra klara förbättringar av försurningssituationen.
              De försurade områdena kommer att minska i omfattningen 80-90 %.
            </seg>
          </u>
          <u>
            <seg>
              Även om vi Sverige lyckas att få till stånd de utsläppsminskningar
              som krävs nationellt och internationellt för att nedfallet av
              försurande ämnen skall underskrida gränsen för vad naturen tål
              kommer det att ta tid innan mark och vatten helt återhämtar sig.
            </seg>
          </u>
          <u>
            <seg>
              Därför kommer det att finnas behov av åtgärder som motverkar
              försurningens negativa effekter, t.ex. kalkning.
            </seg>
          </u>
          <u>
            <seg>
              Som Göte Jonsson påtalar är skogsmarken i sydvästra Sverige kraftigt
              försurad. Detta är ett hot mot den biologiska mångfalden på land
              och i vatten och kan på sikt påverka markens produktionsförmåga.
              En förutsättning för en acceptabel vattenkvalitet är att försurningstillståndet
              i skogsmarken förbättras varför en långsiktig åtgärdsstrategi
              bör omfatta mer än åtgärder direkt i vattnet. En uppbyggnad av
              skogsmarkens syrabuffrande förmåga kommer att ta tid och kan inte
              ersätta kalkning av sjöar och vattendrag. På lång sikt skulle
              däremot behovet av kalkning av ytvatten kunna minska om marken
              behandlades med kalk/vitaliseringsmedel.
            </seg>
          </u>
          <u>
            <seg>
              Naturvårdsverket arbetar för närvarande med att ta fram en långsiktig
              nationell handlingsplan för kalkningsverksamheten i syfte att
              säkerställa den biologiska mångfalden och nyttjandet av sjöar
              och vattendrag.
            </seg>
          </u>
          <note>
            Skogsstyrelsen har å sin sida tagit fram ett åtgärdsförslag för
            ett kalknings- och vitaliseringsprogram för de utsatta delarna
            av sydvästra Sverige och kommer under år 1999 att presentera resultaten
            från sin försöksverksamhet tillsammans med en miljökonsekvensbeskrivning.
          </note>
          <u>
            <seg>
              Jag anser att försurningsproblemen i sydvästra
            </seg>
          </u>
          <u>
            <seg>
              Sverige bör ses i ett helhetsperspektiv, och åtgärder för att
              motverka försurningen bör därför samordnas.
            </seg>
          </u>
          <u>
            <seg>
              Regeringen avser därför att ge berörda myndigheter i uppdrag
              att ta fram ett förslag till hur sjökalkning och åtgärder på skogsmark
              skall kunna samordnas i sydvästra Sverige för att motverka försurningens
              negativa effekter. Uppdraget skall redovisas under år
            </seg>
          </u>
          <u>
            <seg>
              1999. Därefter avser regeringen att ta ställning till frågan
              igen.
            </seg>
          </u>
          <note type="speaker">
            Anf. 8 GÖTE JONSSON (m):
          </note>
          <u>
            <seg>
              Fru talman! Jag ber att få tacka för svaret från miljöministern.
              Jag skulle egentligen velat ha haft litet klarare besked. Vad
              har miljöministern själv för uppfattning om skogskalkningens positiva
              effekter?
            </seg>
          </u>
          <u>
            <seg>
              Det har ju tagit väldigt lång tid. Under hela 1990-
            </seg>
          </u>
          <u>
            <seg>
              talet har vi arbetat med dessa frågor. Från Skogsstyrelsen har
              man ju påtalat behovet av ökad effektivitet på detta område.
            </seg>
          </u>
          <u>
            <seg>
              Försurningen hotar på sikt både miljön och produktionen i skogen,
              om vi inte vidtar några åtgärder.
            </seg>
          </u>
          <u>
            <seg>
              Det sker en ökad urlakning av näringsämnen. Antalet örter och
              svampar minskar. Det sker en aluminiumutfällning i sjöar och vattendrag.
              Dessutom medför försurningen en rad andra negativa effekter. Det
              tar ganska lång tid att få en reducering av nedfallet. Det är
              bra att vi, både nationellt och inom EU, kan arbeta för kraftigt
              reducerat nedfall genom åtgärder. Här är inte minst EU-samarbetet
              oerhört viktigt med tanke på det nedfall i Sverige som kommer
              från andra länder.
            </seg>
          </u>
          <u>
            <seg>
              Men vi måste också vidta konkreta åtgärder för de problem som
              finns. Återhämtningen tar lång tid, 50-
            </seg>
          </u>
          <u>
            <seg>
              100 år när det gäller de marker som är allra svårast angripna,
              och detta är mycket allvarligt.
            </seg>
          </u>
          <note>
            Hemma i Jönköpings län, i södra Sverige och i
          </note>
          <u>
            <seg>
              Halland är problemen utomordentligt stora. Skogsstyrelsen och
              skogsvårdsstyrelserna har påtalat detta i olika sammanhang. Jag
              ser det som absolut nödvändigt att vidta både kalkning och vitaliseringsåtgärder
              i de områden som är särskilt drabbade.
            </seg>
          </u>
          <u>
            <seg>
              Det rör sig ju inte om några små arealer. Om vi ser på kritiska
              belastningsgränser räknar man med att
            </seg>
          </u>
          <note>
            40 % av sjöarna och 60 % av landets skogar ligger i riskzonen,
            vilket bl.a. har redovisats i Riksdagens revisorers rapport.
          </note>
          <u>
            <seg>
              Fru talman! Många är positiva till den här typen av åtgärder
              när det gäller skogen. Skogsstyrelsen är den kunniga och huvudansvariga
              sektorsmyndigheten är pådrivande. Skogspolitiska kommittén har
              gjort uttalanden i samma riktning. Skogsskadeutredningen har också
              påtalat behovet av åtgärder.
            </seg>
          </u>
          <u>
            <seg>
              I forskarvärlden är man överens när det gäller de negativa effekter
              som försurningen medför. Man är också överens när det gäller positiva
              effekter av kalkningsinsatser. Men man är inte helt överens när
              det gäller vissa riskbedömningar. Detta har också
            </seg>
          </u>
          <u>
            <seg>
              Skogsstyrelsen tagit hänsyn till i det koncept som man har presenterat
              i samband med sin budgetframställning.
            </seg>
          </u>
          <u>
            <seg>
              Jag vill citera ur Miljövårdsberedningens vetenskapliga medlingsdokument:
            </seg>
          </u>
          <u>
            <seg>
              "Kalkning kan nästan helt motverka svavelnedfallets markförsurning,
              eftersom svavelsyrans negativa urlakningseffekter drabbar främst
              kalcium- och magnesiumjoner, som helt brukar dominera baskatjonerna
              i marken." Således är man helt klart positiv.
            </seg>
          </u>
          <u>
            <seg>
              Vidare: "Kalkning ger pH- och basmättnadseffekter redan inom
              ett år i markens humuslager, med neutraliseringseffekter som följd."
              Således är det mycket klart dokumenterat att insatserna har positiva
              effekter. Det är detta som gör att jag gärna vill veta:
            </seg>
          </u>
          <u>
            <seg>
              Vad anser ministern? Hur snabbt kan man få fram aktiva åtgärder
              på det här området?
            </seg>
          </u>
          <note type="speaker">
            Anf. 9 Miljöminister ANNA LINDH (s):
          </note>
          <u>
            <seg>
              Fru talman! Göte Jonsson och jag är överens om att försurningen
              är en viktig fråga. Den är allvarlig, och försurningen är ett
              av våra stora miljöproblem i
            </seg>
          </u>
          <u>
            <seg>
              Sverige. Vi inser nog alla i dag att försurningsskadorna är mycket
              allvarliga.
            </seg>
          </u>
          <u>
            <seg>
              Däremot har det, precis som Göte Jonsson antydde, funnits en
              oenighet om skogskalkningen. Jag tyckte att det var ett stort
              problem när jag tillträdde som ny miljöminister och ställdes mellan
              olika forskargrupper som hävdade olika saker. Som lekman och politiker
              skulle jag då försöka att ta ställning.
            </seg>
          </u>
          <u>
            <seg>
              Skogsstyrelsen har nu arbetat med detta, och man har försökt
              att hitta någon form av samsyn i dessa frågor, också med Naturvårdsverket.
              Det finns mycket som talar för att det är viktigt att speciellt
              inom vissa områden, när det gäller vissa bergarter och vissa jordtyper
              använda både kalkning och vitaliseringsgödsling.
            </seg>
          </u>
          <u>
            <seg>
              Tyvärr för Göte Jonsson denna debatt med litet grand fel minister.
              Det är Anders Sundström som så småningom kommer att redovisa regeringens
              ställningstagande i den skogspolitiska propositionen när det gäller
              åtgärder mot försurning i drabbade skogsområden. Den skogspolitiska
              propositionen återkommer till riksdagen om ett par veckor, om
              jag inte är felunderrättad. Där lär Göte Jonsson få svar på sina
              mera direkta frågor vad avser regeringens åtaganden med anledning
              av Skogsstyrelsens förslag.
            </seg>
          </u>
          <u>
            <seg>
              Som miljöminister kan jag säga att det är viktigt att vi ser
              dessa frågor som gemensamma och då försöker att få till stånd
              en samsyn och ett samarbete i de mest drabbade områdena i sydvästra
              Sverige så att man där kan ha gemensamma kalkningsplaner för såväl
              vatten och sjöar som skogen. På det viset kan pengarna användas
              på det bästa och mest effektiva sättet och framför allt kan man
              göra de mest effektiva insatserna som är allra bäst för miljön.
            </seg>
          </u>
          <note type="speaker">
            Anf. 10 GÖTE JONSSON (m):
          </note>
          <u>
            <seg>
              Fru talman! Jag kan ha förståelse för ministerns dilemma på båda
              områdena. Det är inte så enkelt att vara politiker om man får
              olika budskap från forskarvärlden. Det ställer givetvis krav på
              bedömningar.
            </seg>
          </u>
          <u>
            <seg>
              Vad som emellertid är intressant när det gäller den här frågan,
              dvs. skogskalkning och vitalisering, är ändå detta att forskarna
              är överens om det stora problem som försurningen utgör. Man är
              också överens om att åtgärder i form av kalkning och vitalisering
              har positiva effekter på de marker som är mest försurade och mest
              angripna. Det är två väldigt viktiga faktorer när det gäller enighet.
            </seg>
          </u>
          <u>
            <seg>
              Sedan lägger man in vissa riskbedömningar, där man inte är överens.
              Det är då intressant att se att
            </seg>
          </u>
          <u>
            <seg>
              Skogsstyrelsen, som jag har stor respekt för, i sitt koncept
              har tagit hänsyn till de här riskbedömningarna. Man undantar sådana
              områden där man säger att det kan medföra risker i vissa sammanhang.
            </seg>
          </u>
          <u>
            <seg>
              Därför tycker jag att ministern, utifrån sitt miljöansvar, ändå
              har en möjlighet att göra en bedömning i det här sammanhanget.
            </seg>
          </u>
          <u>
            <seg>
              Jag vill citera direkt ur anslagsframställningen från
            </seg>
          </u>
          <u>
            <seg>
              Skogsstyrelsen, därför att jag tycker att det är värdefullt att
              få in detta i riksdagens protokoll från denna debatt, eftersom
              vi i riksdagen ju inte direkt får del av dessa anslagsframställningar,
              som går till departementen. Det står så här:
            </seg>
          </u>
          <u>
            <seg>
              "Inom de områden som är värst utsatta för luftföroreningarna
              är skogsmarkens långsiktiga produktionsförmåga hotad. Detta tillsammans
              med risker för andra negativa effekter på t.ex. vattenkvalitet
              och biologisk mångfald motiverar markvårdande åtgärder.
            </seg>
          </u>
          <u>
            <seg>
              SKS bedömer med ledning av erfarenheter från den egna försöksverksamheten
              och de synpunkter som förts fram bl.a. av Naturvårdsverket att
              det finns behov av åtgärder inom de värst utsatta delarna av landet."
            </seg>
          </u>
          <u>
            <seg>
              Skogsstyrelsen säger vidare:
            </seg>
          </u>
          <u>
            <seg>
              "SKS har tidigare presenterat ett åtgärdsprogram för kalkningsverksamheten.
              En fortsättning av försöksverksamheten är inte nödvändig för att
              få fram mera praktiska erfarenheter. SKS anser att det nu måste
              till ett politiskt ställningstagande som inenbär att åtgärdsprogrammet
              för kalkning och vitalisering startar enligt det av SKS i samarbete
              med Naturvårdsverket framtagna förslaget."
            </seg>
          </u>
          <u>
            <seg>
              Härmed har jag också förståelse för det departementala problemet
              att frågan ligger under två ministrar. Men här är det ju så att
              Skogsstyrelsen, som ligger under Näringsdepartementet, och Naturvårdsverket,
              som ligger under Anna Lindhs departement, är överens om detta.
              Man säger att den här formen av åtgärder måste vidtas.
            </seg>
          </u>
          <u>
            <seg>
              Sedan kan jag inom parentes konstatera att det energipolitiska
              beslutet att stänga Barsebäck innebär ytterligare försurningar
              i de här områdena. Men låt oss inte ta den debatten nu. Detta
              är bara ett konstaterande att det nu ställs ökade krav på aktivitet,
              och ganska snabb aktivitet, från regeringens sida när det gäller
              den här viktiga frågan.
            </seg>
          </u>
          <u>
            <seg>
              Det är en miljöfråga, men vi skall också ha klart för oss att
              skogen är vår viktigaste exportvara och den viktigaste vara vi
              har också när det gäller förnybara resurser. Därför är det angeläget
              att man handlar nu.
            </seg>
          </u>
          <note type="speaker">
            Anf. 11 Miljöminister ANNA LINDH (s):
          </note>
          <u>
            <seg>
              Fru talman! Som jag sade inledningsvis har jag stor respekt för
              Skogsstyrelsens bedömningar. När det däremot kommer till åtgärderna,
              budgeten och det politiska avgörandet vill jag hänvisa till den
              ansvarige ministern, som är Anders Sundström, som lägger fram
              sin proposition om ett par veckor. Även om vi skall ha ett gemensamt
              ansvar för miljöfrågorna är det viktigt att varje fackminister
              har sektorsansvaret för miljön på sitt område.
            </seg>
          </u>
          <u>
            <seg>
              Göte Jonsson har fått vänta, bl.a. medan vetenskapsmännen trätte
              om skogskalkningens och gödslingens vara eller inte vara. Han
              har fått vänta i ett par år, och jag tror att han också kan vänta
              i ett par veckor på att få den skogspolitiska propositionen.
            </seg>
          </u>
          <u>
            <seg>
              Till syvende och sist handlar det om att vi också ser till att
              bekämpa inte bara symtomen utan också orsakerna. Jag hoppas på
              ett fortsatt aktivt samarbete mellan regering, riksdag och alla
              berörda myndigheter för att vi skall kunna se till att den försurningsstrategi
              som vi har fått ett politiskt beslut om i EU nu skall fortsätta
              att verka på ett bra sätt i hela EU, så att vi minskar de sura
              utsläppen över Sverige.
            </seg>
          </u>
          <u>
            <seg>
              Vi vill också att de här frågorna skall bli några av de viktigaste
              på miljöområdet i anslutningsförhandlingarna med de östeuropeiska
              länderna, vilket innebär att kampen mot försurningen också skulle
              stå högt upp på dagordningen i alla de nya medlemsländerna i
            </seg>
          </u>
          <u>
            <seg>
              EU. Därmed kan vi på sikt se till att kraftigt minska de här
              problemen.
            </seg>
          </u>
          <note type="speaker">
            Anf. 12 GÖTE JONSSON (m):
          </note>
          <u>
            <seg>
              Fru talman! Jag ser med förväntan fram mot att få läsa den skogspolitiska
              propositionen. Det skall bli intressant att se vad det står just
              på detta område. Jag beklagar samtidigt att det har tagit så lång
              tid. Det är tyvärr en erfarenhet vi får leva med när det gäller
              propositioner, att vi får dem så sent att vi inte hinner behandla
              dem under vårriksdagen.
            </seg>
          </u>
          <u>
            <seg>
              Det skulle ändå vara värdefullt om miljöministern utifrån det
              miljöansvar som hon har klart kunde uttala att hon ser positivt
              på skogskalkningen som åtgärd för att komma till rätta med de
              här frågorna. Jag tror att en sådan markering skulle ha stort
              värde när det gäller den fortsatta debatten om och den fortsatta
              handläggningen av just den här frågan. Jag har givetvis respekt
              för att de praktiska och faktiska förslagen skall komma från Anders
              Sundström, men här ligger ändå ett delat ansvar.
            </seg>
          </u>
          <u>
            <seg>
              Jag vill också understryka vikten av att vi gemensamt arbetar
              för att komma till rätta med de här miljöfrågorna inom EU. Där
              är ministern och jag överens om att EU är ett väldigt bra forum
              för att driva ett konkret och konstruktivt miljösamarbete över
              gränserna. På den punkten har vi inte olika uppfattningar.
            </seg>
          </u>
          <u>
            <seg>
              Jag tackar för svaret, och jag vill gärna ha ytterligare konkreta
              besked när det gäller synen på den här åtgärden som sådan. Sedan
              skall jag invänta den skogspolitiska propositionen och se vad
              som står i den.
            </seg>
          </u>
          <note type="speaker">
            Anf. 13 Miljöminister ANNA LINDH (s):
          </note>
          <u>
            <seg>
              Fru talman! Jag vill bara i ett mycket kort avslutande inlägg
              göra Göte Jonsson glad genom att svara ett klart ja på hans fråga.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 1997/98:285 om konkurrens på hyresmarknaden
          </note>
          <note type="speaker">
            Anf. 14 Inrikesminister JÖRGEN ANDERSSON (s):
          </note>
          <u>
            <seg>
              Fru talman! Sten Andersson har frågat mig vilka åtgärder jag
              är beredd att vidta i syfte att konkurrensen på hyresmarknaden
              inte snedvrids än mer.
            </seg>
          </u>
          <u>
            <seg>
              Inledningsvis vill jag framhålla att jag anser att
            </seg>
          </u>
          <u>
            <seg>
              Sten Anderssons verklighetsbeskrivning är missvisande. Som redovisas
              i propositionen Bostadspolitik för hållbar utveckling (prop. 1997/98:119)
              har staten och kreditinstituten inte träffats av direkta kreditförluster
              för krediter till de kommunala bostadsföretagen. Däremot är statens
              kostnader för att rekonstruera bostadsrättsföreningar och privata
              bostadsföretag betydande och kan totalt komma att uppgå till nästan
              20 miljarder kronor. Som kollektiv utgör inte heller de kommunala
              bostadsföretagen någon belastning för sina ägare kommunerna. Skillnaderna
              är emellertid stora mellan företag i olika kommuner. Många mindre
              kommuner har genom strukturomvandlingen drabbats av stora svårigheter.
              Dessa svårigheter slår också igenom på deras bostadsföretag.
            </seg>
          </u>
          <u>
            <seg>
              Den svenska bostadspolitiken har under mer än 50
            </seg>
          </u>
          <u>
            <seg>
              år grundats på en uppgiftsfördelning, där staten har svarat för
              att finansiella och legala instrument finns tillgängliga för bostadsbyggandet
              och där kommunen svarat för att kommunens invånare kan erbjudas
              de bostäder de behöver. De kommunala allmännyttiga bostadsföretagen
              har blivit ett av de mest centrala verktygen för kommunerna i
              deras arbete med att utveckla en väl fungerande bostadsförsörjning.
            </seg>
          </u>
          <u>
            <seg>
              Som framgår av den bostadspolitiska propositionen anser regeringen
              att denna ansvarsfördelning är ändamålsenlig och bör bestå även
              i framtiden. Starka och väl förvaltade bostadsföretag, som kan
              tillhandahålla goda bostäder till alla slags hushåll, är en väsentlig
              förutsättning för att hela befolkningen skall kunna få en reell
              valfrihet i boendet. Det kommunala engagemanget för bostadsförsörjningen
              bör utvecklas genom att kommunerna tar en alltmer aktiv roll i
              ledningen för sina bostadsföretag.
            </seg>
          </u>
          <u>
            <seg>
              För att tillgodose behovet av hyreslägenheter kommer det liksom
              i dag att behövas både kommunala och privata bostadsföretag. Jag
              delar inte Sten
            </seg>
          </u>
          <u>
            <seg>
              Anderssons uppfattning att en utveckling av de kommunala allmännyttiga
              bostadsföretagen skulle leda till att privata företag försvinner
              från hyresmarknaden.
            </seg>
          </u>
          <u>
            <seg>
              Utvecklingen sedan mitten av 1980-talet visar tvärtom att de
              privata bostadsföretagen väsentligt ökat sin andel av bostadsbyggandet
              - både totalt sett och i förhållande till de allmännyttiga företagen.
              Några förslag till åtgärder utöver de förslag som regeringen lagt
              fram i den bostadspolitiska propositionen, som nu behandlas i
              riksdagen, är inte aktuella.
            </seg>
          </u>
          <note>
            Då Sten Andersson, som framställt interpellationen, anmält att
            han var förhindrad att närvara vid sammanträdet, medgav andre
            vice talmannen att Stig
          </note>
          <note>
            Grauers fick delta i överläggningen i stället för interpellanten.
          </note>
          <note type="speaker">
            Anf. 15 STIG GRAUERS (m):
          </note>
          <u>
            <seg>
              Fru talman! Jag ber att få tacka inrikesministern för det svar
              som jag härmed fått. Jag hade kanske lämnat samma svar om jag
              hade varit socialdemokratisk inrikesminister - det är inte otroligt.
              Det var på sätt och vis ett väntat svar.
            </seg>
          </u>
          <u>
            <seg>
              Slutsaten när det gäller frågan om vilka åtgärder statsrådet
              är beredd att vidta i syfte att konkurrensen på hyresmarknaden
              inte snedvrides än mer är att inrikesministern säger: Jag ser
              inte att jag behöver vidta några åtgärder alls. Jag skulle vilja
              säga att detta är sammanfattningen av det hela.
            </seg>
          </u>
          <u>
            <seg>
              Nåväl, vi kan ha olika uppfattningar om hur och i vilken omfattning
              de här problemen verkligen föreligger. Det är rätt som inrikesministern
              säger att det hittills inte har varit några uppenbara problem
              för staten när det gäller de kommunala bostadsföretagen.
            </seg>
          </u>
          <u>
            <seg>
              Å andra sidan har det funnits problem för enskilda fastighetsägare.
              Problemen är ju kopplade till förhållandet att de kommunala bostadsbolagen
              blir hyresledande.
            </seg>
          </u>
          <u>
            <seg>
              Jag hade kontakt med en fastighetsägare för bara några dagar
              sedan. Han sade: Jag har träffat en överenskommelse med mina hyresgäster
              om ett renoveringsprogram. Jag har ställt i utsikt att det skall
              fungera - jag har ekonomi för det osv. Förhållandet att man nu
              intervenerar i mina möjligheter att fastställa hyressättningen
              genom att de kommunala bolagen uppträder som de gör innebär att
              jag måste gå tillbaka till hyresgästerna och säga att villkoren
              har förändrats så att jag inte kan genomföra mina åtaganden.
            </seg>
          </u>
          <u>
            <seg>
              Det kan väl hända att hyresgästerna har förståelse för detta,
              att man sträcker ut tiden för det eller att man finner någon annan
              teknisk lösning. Men ändå pekar det på det dilemma som detta innebär.
              Mot den bakgrunden tycker jag att det är rimligt att, som Sten
            </seg>
          </u>
          <u>
            <seg>
              Andersson gör i interpellationen, fråga vilka åtgärder statsrådet
              är beredd att vidta.
            </seg>
          </u>
          <u>
            <seg>
              Jag har också läst en bedömning som redovisades i Affärsvärlden
              den 8 april 1998, där bl.a. fastighetsekonomen Stellan Lundström
              tar upp problemen med de kommunala bostadsföretagen. Han säger
              att det rör sig om ett tillskott på 40-50 miljarder för att klara
              av problemen. Enligt mitt sätt att se innebär det att man ger
              en riktad subvention till krisföretag inom den kommunala bostadssektorn
              på 40-50 miljarder.
            </seg>
          </u>
          <u>
            <seg>
              Han framhåller att det därutöver finns ett utrymme på
            </seg>
          </u>
          <u>
            <seg>
              10 miljarder, som krävs för att hålla halvsäkra bolag under armarna
              och hjälpa dem vidare.
            </seg>
          </u>
          <u>
            <seg>
              Det är klart att detta oroar oss som arbetar med en fri marknadsidé.
              Jag skulle därför vilja fråga inrikesministern: Det är väl inte
              helt otroligt att de farhågor som framförts har ett berättigande?
              Det finns väl i och för sig en latent skuld som staten har till
              de illa skötta kommunala bostadsbolagen som kan hamna i ren kris?
            </seg>
          </u>
          <note type="speaker">
            Anf. 16 Inrikesminister JÖRGEN ANDERSSON (s):
          </note>
          <u>
            <seg>
              Fru talman! Jag sade inte att jag inte skall vidta några åtgärder
              alls. Jag sade att jag utöver den bostadspolitiska propositionen
              som ligger på riksdagens bord inte är beredd att vidta några åtgärder.
            </seg>
          </u>
          <u>
            <seg>
              Sedan vet naturligtvis Stig Grauers, som den informerade man
              han är, att vi har ett system för hyressättning i vårt land som
              kallas för bruksvärdessystemet. Det innebär att de förhandlingar
              som förs mellan hyresgästernas organisationer och de allmännyttiga
              företagen är hyresledande. Detta kan man naturligtvis ha olika
              uppfattningar om beroende på vilket perspektiv man ser det från.
              Ser man det från ett konsumentperspektiv, att man vill ha så låga
              hyror som möjligt och att hyrorna skall ta en så liten del av
              inkomsterna som möjligt, så är det naturligtvis ett bra system.
              Låt mig säga att det inte är aktuellt från min sida att gå in
              och ta några initiativ när det gäller bruksvärdessystemet.
            </seg>
          </u>
          <u>
            <seg>
              När det gäller de allmännyttiga bostadsbolagen är jag glad för
              att Stig Grauers tog upp frågan till debatt här i dag. Först och
              främst finns det anledning att slå fast att majoriteten av de
              allmännyttiga bostadsbolagen i vårt land, närmare bestämt 80 %,
              fungerar bra.
            </seg>
          </u>
          <u>
            <seg>
              En del fungerar mycket bra. De har inga problem.
            </seg>
          </u>
          <u>
            <seg>
              Sedan finns det ett antal allmännyttiga bostadsföretag som har
              problem. De finns särskilt på de orter som har haft en befolkningsminskning,
              som har många tomma lägenheter och som förvaltar ett litet antal
              lägenheter. Där hittar vi just dessa bostadsbolag. Det är dem
              som vi nu skall gå in och hjälpa till att rekonstruera.
            </seg>
          </u>
          <u>
            <seg>
              Jag läste också artikeln av professor Stellan
            </seg>
          </u>
          <u>
            <seg>
              Lundström, där han definierade kostnaderna till 40-
            </seg>
          </u>
          <u>
            <seg>
              50 miljarder. Men han använde sig då av metoden att utgå från
              att problemen fem år framöver kommer att vara likartade med dem
              som är i dag och att de utvecklar sig negativt på samma sätt.
              Detta är mer eller mindre en spådom. Jag skulle lika väl kunna
              säga att jag bedömer att utvecklingen kommer att gå åt rakt motsatt
              håll, att den blir ännu mer positiv och därigenom skriva ned beloppet.
              Men jag har som utgångspunkt tagit en statlig utredning - den
              känns trygg att luta sig mot - som har sett över frågan.
            </seg>
          </u>
          <u>
            <seg>
              Den förre luftfartsverkschefen Bengt A W Johansson fick regeringens
              uppdrag att utreda situationen i allmännyttan. Han lade fram sitt
              betänkande förra sommaren. Han kom fram till att det fanns ett
              rekonstruktionsbehov omfattande ca 6 miljarder. Jag kan gärna
              erkänna att sedan dess har situationen förvärrats ytterligare,
              så det kanske behövs 7-9 miljarder. Men detta skall ju ställas
              mot allt det som vi blev drabbade av efter fastighetsexcesserna
              på den kommersiella sidan i slutet på 80-talet. Det lär ha kostat
              skattebetalarna uppemot 60 miljarder kronor att rekonstruera alla
              de fastighetsaffärer som gjordes då, där de s.k.
            </seg>
          </u>
          <u>
            <seg>
              proffsen var inblandade som rådgivare. Mot den bakgrunden tycker
              jag att våra kommunalmän och -
            </seg>
          </u>
          <u>
            <seg>
              kvinnor har skött sig förvånansvärt bra.
            </seg>
          </u>
          <note type="speaker">
            Anf. 17 STIG GRAUERS (m):
          </note>
          <u>
            <seg>
              Fru talman! Jag kan hålla med om att det som hände i fastighetskrisen,
              som inrikesministern avslutningsvis hänvisade till, inte är föredömligt.
              Det är inget mönster som vi över huvud taget vill ha vare sig
              inom den privata sektorn eller den kommunala sektorn.
            </seg>
          </u>
          <u>
            <seg>
              Må vara att framskrivningarna är mer eller mindre säkra och att
              man utifrån olika ställningstaganden bedömer dem på ett eller
              annat sätt som kanske inte är helt likvärdigt. Men man kommer
              nog ändå inte ifrån att det finns en latent skuld. Jag vet t.ex.
              att SABO-
            </seg>
          </u>
          <u>
            <seg>
              chefen inte räknar upp 40-50 miljarder när han ser skuldhotet
              framför sig. Han hävdar att man i stället skall ha kassaflödet
              som beräkningsgrund. Ja, det kan man ha, även om jag själv tycker
              att kassaflödesberäkningen borde baseras mer på dagligvaruhandel
              med hög kassaomsättning och mindre på kapitalkrävande verksamheter,
              som bostadssektorn har. Bortsett från detta kan vi ändå inte komma
              ifrån att det ligger en latent skuldrisk i det hela. Vi kan inte
              heller komma ifrån att 20 % av kommunerna har misslyckats totalt.
            </seg>
          </u>
          <u>
            <seg>
              Jag var för någon månad sedan nere i Bjuv och tog del av deras
              problem. Där är bostadsbolaget totalt barskrapat. Det gäller inte
              enbart detta. Även kommunen är totalt barskrapad. För att riktigt
              beskriva hur svårt man hade det kan jag berätta att man sade att
              det enda tillgångsvärdet var några miljoner som låg i kommunalhuset.
              Nu vet jag att man vidtar speciella åtgärder där, men det är ändå
              viktigt att konstatera att det finns kommuner som mer eller mindre
              är på fallrepet med hänvisning till att deras bolag inte klarat
              att gå runt. Det har varit utflyttning och liknande händelser.
            </seg>
          </u>
          <u>
            <seg>
              Detta är ett risktagande som jag tycker är viktigt.
            </seg>
          </u>
          <u>
            <seg>
              Jag tycker att det finns fullt fog för Sten Anderssons fråga
              om vilka åtgärder som skall vidtas. Oberoende av miljardbeloppet
              skulle jag vilja fråga vilka åtgärder man skulle kunna tänka sig
              att vidta om man ändå accepterar hypotesen att det här ligger
              en latent skuldbörda för staten. Enligt inrikesministern får man
              söka vägar för att lösa det problemet på något sätt.
            </seg>
          </u>
          <u>
            <seg>
              Jag tycker alltså att Sten Andersson har skäl för sitt sätt att
              formulera problemet. Jag skulle vilja höra om inrikesministern
              rent principiellt kan skissa någon väg att komma till rätta med
              detta problem.
            </seg>
          </u>
          <note type="speaker">
            Anf. 18 Inrikesminister JÖRGEN ANDERSSON (s):
          </note>
          <u>
            <seg>
              Fru talman! För att komma någorlunda rätt i sifferexercisen om
              hur djup krisen är i vissa av de allmännyttiga bostadsbolagen
              känner jag det tryggast att luta mig emot en statlig utredning,
              som dessutom har varit ute på remiss. Där har den inte föranlett
              någon större kritik, utan den har fått ett rätt gediget mottagande.
              Jag tycker att det känns tryggast.
            </seg>
          </u>
          <u>
            <seg>
              Jag vill inte gå så långt att jag likt Stig Grauers säger att
              de kommuner som har problem med sina bostadsbolag har misslyckats.
              Det har säkert gjorts en del felbedömningar ute i kommunerna.
              Det tror jag att det finns anledning att erkänna. Man kan ha byggt
              mer än vad befolkningstillväxten har motiverat i slutet på 80-talet.
              Man har kanske byggt på sig en del problem. Man skulle kanske
              ha varit restriktivare när det gäller att bedöma hur stort antal
              lägenheter som behöver byggas.
            </seg>
          </u>
          <u>
            <seg>
              Men ser man generellt på de företag som har dessa problem ser
              man att majoriteten av problemen finns i de områden som de senaste
              två tre åren har haft en befolkningsminskning, samtidigt som det
              har funnits gott om tomma lägenheter i beståndet. Då har själva
              befolkningsminskningen förvärrat tillståndet. Det kan man inte
              lasta vare sig kommunalmän eller några andra för. Det beror på
              den rörlighet vi har på arbetsmarknaden.
            </seg>
          </u>
          <u>
            <seg>
              Om riksdagen nu bifaller såväl regeringens bostadspolitiska proposition
              som vårpropositionen kommer det ett anslag på 4,3 miljarder kronor
              de närmaste tre åren som skall användas just för att tillsammans
              med ägarna rekonstruera de allmännyttiga bostadsbolagen så att
              de blir friska och sunda och kan spela en viktig roll på bostadsmarknaden.
            </seg>
          </u>
          <u>
            <seg>
              Jag anser - jag har sagt det många gånger - att det är nödvändigt
              att ha ett kraftfullt inslag av allmännyttiga bostadsbolag på
              den svenska bostadsmarknaden.
            </seg>
          </u>
          <u>
            <seg>
              Det är en förutsättning för att vi i fortsättningen skall kunna
              vara så lyckosamma som vi är i dag med den sociala bostadspolitiken.
            </seg>
          </u>
          <u>
            <seg>
              När jag är ute och träffar mina kolleger inom EU
            </seg>
          </u>
          <u>
            <seg>
              och vi diskuterar bostadsfrågor är jag väldigt tillfreds och
              nöjd med att jag slipper de bekymmer som mina kolleger har. De
              uppstår när man bygger speciella bostadskvarter för mindre bemedlade
              människor, det s.k. social housing. Ett sådant bostadssystem vill
              jag inte ha. Jag tycker inte att det präglas av grundtanken om
              en social bostadspolitik.
            </seg>
          </u>
          <u>
            <seg>
              Jag vill säga att de kommunala allmännyttiga bostadsbolagen har
              varit garanten och grunden för att vi har sluppit den typen av
              bostadskvarter i vårt land. Vi har kunnat bygga utifrån en social
              bostadspolitik. Vi tänker i alla fall fortsätta med att stå för
              den politiken.
            </seg>
          </u>
          <u>
            <seg>
              Jag vet inte hur det är med Stig Grauers och det parti han företräder,
              men vi kommer icke att svikta när det gäller den utgångspunkten
              för vår bostadspolitik.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 1997/98:275 om vuxenmobbning på arbetsplatserna
          </note>
          <note type="speaker">
            Anf. 19 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Ronny Olander har frågat mig om jag kommer att ta
              initiativ till ett bredare forskningsprojekt eller en utredning
              i syfte att vi skall få fördjupade kunskaper kring vuxenmobbning
              och eventuella förslag till åtgärder.
            </seg>
          </u>
          <u>
            <seg>
              Det är tragiskt att mobbning förekommer på arbetsplatser och
              i skolan. Det är naturligtvis helt oacceptabelt att människor
              utsätts för psykiskt lidande med sjukskrivning och kanske med
              utslagning från arbetslivet som en yttersta konsekvens av en kränkande
              särbehandling. Jag delar helt Ronny Olanders uppfattning om vikten
              av att det vuxna samhället och arbetslivet föregår med gott exempel
              och tydligt visar barn och ungdomar att mobbning inte tolereras.
            </seg>
          </u>
          <note>
            Under slutet av 1980-talet och början av 1990-
          </note>
          <u>
            <seg>
              talet pågick en omfattande debatt och forskning kring frågor
              om mobbning i arbetslivet. Debatten tydliggjorde behovet av ett
              arbetsrättsligt skydd för anställda och tydligare riktlinjer för
              arbetsgivarens ansvar.
            </seg>
          </u>
          <note>
            Arbetsmiljölagen skärptes och förtydligades 1991, bl.a. beträffande
            den psykosociala arbetsmiljön. År
          </note>
          <u>
            <seg>
              1993 beslutade Arbetarskyddsstyrelsen om föreskrifter för åtgärder
              mot kränkande särbehandling i arbetslivet (AFS 1993:17). Arbetsgivaren
              ges här ett ansvar för att kränkande särbehandling så långt möjligt
              förebyggs och för att omgående vidta åtgärder i de fall någon
              utsätts för kränkande särbehandling.
            </seg>
          </u>
          <u>
            <seg>
              Föreskrifterna, liksom de allmänna råden om deras tillämpning
              och kommentarerna till föreskrifterna, är till stor del inriktade
              på förebyggande insatser. Yrkesinspektionen har med stöd av ovanstående
              bestämmelser möjlighet att ingripa mot psykosocialt betingade
              arbetsmiljöproblem. Vissa former av kränkande särbehandling kan
              också strida mot anställningsskyddslagens bestämmelser och prövas
              i Arbetsdomstolen.
            </seg>
          </u>
          <u>
            <seg>
              Arbetarskyddsstyrelsen genomför just nu en undersökning för att
              få en bild av hur föreskrifterna tillämpas på arbetsplatserna.
            </seg>
          </u>
          <u>
            <seg>
              Mitt intryck är att det genom den tidigare forskning som bedrivits
              om mobbning finns en omfattande kunskap inom området, men att
              problemet ligger i att få kunskapen att genomsyra våra arbetsplatser.
              Företagshälsovården har en viktig roll som förmedlare av kunskap
              till arbetsgivarna både när det gäller förebyggande åtgärder och
              stöd till arbetsgrupper, individer och arbetsledare om problem
              uppstått.
            </seg>
          </u>
          <u>
            <seg>
              Forskning har visat att dålig arbetsorganisation, brister i ledarskap
              och oförmåga att hantera konflikter utgör en riskmiljö för mobbning.
              En god arbetsorganisation och chefer och arbetsledare med kompetens
              om olika arbetsvillkors påverkan på människors upplevelser, samspel
              och konfliktrisker i grupper är därför av största betydelse för
              att vi skall kunna skapa ett klimat där kränkande särbehandling
              inte uppstår.
            </seg>
          </u>
          <u>
            <seg>
              Stress på grund av alltför hög arbetsbelastning i alltför nedbantade
              organisationer är en grogrund för mobbning, liksom oro för nedskärningar
              och uppsägningar.
            </seg>
          </u>
          <u>
            <seg>
              Forskningen inom arbetsmiljöområdet har under senare år kraftigt
              förstärkts just mot de områden där ökad kunskap behövs för att
              utveckla en god arbetsorganisation. Ökade forskningsinsatser görs
              också generellt om psykisk och social belastning i arbetslivet
              och mer specifikt om konsekvenser av kraftigt nedbantade organisationer.
              Målsättningen måste vara att uppnå arbetsorganisationer som kännetecknas
              av delaktighet, helhetsperspektiv, jämställdhet mellan kvinnor
              och män, kompetensutveckling av de anställda samt en god arbetsmiljö
              med förebyggande av fysiska och psykiska hälsorisker.
            </seg>
          </u>
          <u>
            <seg>
              Hittills under 1990-talet har kampen mot arbetslösheten varit
              den överskuggande uppgiften. När arbetslösheten nu sjunker är
              det min ambition att sätta fokus även på arbetslivsfrågorna. Jag
              avser därför att tillsätta en delegation som får i uppdrag att
              granska arbetslivets utveckling. Delegationen skall identifiera
              de viktigaste problemområdena, lägga fram förslag till förbättringar
              och bilda opinion.
            </seg>
          </u>
          <note>
            Opinionsarbete och förslag till åtgärder mot mobbning och bakomliggande
            orsaker blir en självklar del av delegationens arbete.
          </note>
          <note type="speaker">
            Anf. 20 RONNY OLANDER (s):
          </note>
          <u>
            <seg>
              Fru talman! Jag vill börja med att tacka ministern för det mycket
              intressanta svaret. Det gäller speciellt ministerns svar angående
              att man avser tillsätta en delegation om arbetslivsfrågorna som
              skall bedriva opinionsarbete samt ge förslag till åtgärder. Även
              mobbning och bakomliggande orsaker kommer att vara en självklar
              del av delegationens arbete.
            </seg>
          </u>
          <u>
            <seg>
              Jag delar åsikten i ministerns svar angående barnoch ungdomsmobbning
              i skolans värld. Anledningen till att jag tycker att frågan om
              vuxenmobbning är så viktig att det behövs en djupare forskning
              och utredning på området är bl.a. min egen erfarenhet av fackligt
              arbete som heltidsanställd ombudsman under 15
            </seg>
          </u>
          <u>
            <seg>
              år. Jag har också under en tid av sex sju år varit föreståndare
              för arbetslöshetskassan för Byggnads i Malmö.
            </seg>
          </u>
          <u>
            <seg>
              Jag har varit med under högkonjunkturens dagar på 80-talet och
              också senare när det har varit sämre tider inom byggbranschen.
              Jag har sett vad som händer med människor vid förändringar i arbetsorganisationen.
              Mitt deltagande i en företagshälsovårdsorganisation har också
              givit mig funderingar kring ämnet vuxenmobbning.
            </seg>
          </u>
          <u>
            <seg>
              Det mänskliga lidande som det innebär att bli mobbad på en arbetsplats
              tror jag nästan att endast den som själv har varit utsatt riktigt
              kan förstå vidden av. Det är ofta fråga om att man inte blir informerad
              om vad som händer. Det kan vara att folk reser sig och går när
              man sätter sig vid det gemensamma matbordet. Det kan vara att
              man inte blir inbjuden till gemensamma träffar på jobbet. Man
              får inte delta i vidareutbildning, kompetenshöjande åtgärder m.m.
            </seg>
          </u>
          <u>
            <seg>
              Det kanske kan vara att man blir omplacerad till någon undanskymd
              arbetsplats, att man blir utsatt för sexuella trakasserier, hot
              osv. Man kanske inte får den löneförhöjning som alla andra tycks
              få, som man själv upplever det. Liksom både ministern i sitt svar
              och jag i min fråga kan man konstatera att listan kan göras mycket
              lång.
            </seg>
          </u>
          <u>
            <seg>
              En annan icke oväsentlig del är kostnaden. Det finns beräkningar
              på att samhällets kostnader skulle kunna ligga i storleksordningen
              18 miljarder kronor per år - detta då förutom det mänskliga lidandet.
            </seg>
          </u>
          <u>
            <seg>
              På 1980-talet var det många människor som trädde fram i massmedierna
              och vittnade om personförföljelser på arbetsplatserna. I dag har
              vi lagstiftning och föreskrifter på området som skulle kunna anses
              vara tillräckliga.
            </seg>
          </u>
          <u>
            <seg>
              Jag tycker att det i dag finns ett bekymmer som från början,
              kan man säga, härrör från 1990-talet.
            </seg>
          </u>
          <u>
            <seg>
              Mycket i arbetslivet har förändrats bara på de här åren. Det
              har varit fusioner, sammanslagningar, neddragningar, nystartande
              av företag och omstart av företag. Vi har hela IT-världen. Vi
              har distansarbete, koncernförändringar osv.
            </seg>
          </u>
          <u>
            <seg>
              Det finns också något annat som påstås i den allmänna debatten.
              Fackliga organisationer och andra har påtalat att det i dag finns
              en tystnad på arbetsplatserna. Man vågar inte säga ifrån av rädsla
              att bli av med sitt arbete. Jag tycker att också detta på något
              sätt blir en form av mobbning.
            </seg>
          </u>
          <u>
            <seg>
              Min fråga till ministern är: Kommer detta med den s.k. tystnaden
              på arbetsplatserna att vara en del av delegationens arbete? Det
              skulle också vara intressant om ministern var beredd att säga
              något mer om delegationens mål och syfte just med arbetslivsfrågorna,
              som är otroligt viktiga och väsentliga.
            </seg>
          </u>
          <note type="speaker">
            Anf. 21 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Jag delar Ronny Olanders synpunkter och håller med
              om de exempel han ger. Det är enstaka exempel som vi alla kan
              känna igen oss i - inte för egen del kanske, men att det här har
              drabbat någon i vår omgivning. Vi har ju en situation där arbetslösheten
              är hög, eller har varit hög på 90-talet. Nu har den dessbättre
              gått ned, men den är fortfarande alldeles för hög.
            </seg>
          </u>
          <u>
            <seg>
              I ett samhälle med en hög arbetslöshet, och därmed med ett väldigt
              stort arbetskraftsutbud, är det klart - det har många vittnat
              om, både fackliga organisationer och enskilda - att det skapas
              en känsla av att inte våga. Civilkuraget sätts på prov helt enkelt,
              och man orkar inte ta de fighter som man eljest kanske skulle
              ha gjort på sin arbetsplats. Man vet ju att det finns så väldigt
              många andra som står på kö för att få ett jobb på arbetsplatsen.
            </seg>
          </u>
          <u>
            <seg>
              Även om detta inte är grund för uppsägning skapar det en väldigt
              stor rädsla och, som Ronny Olander också sade, en stor tystnad.
              Det är nog bäst att vara tyst, för annars kanske man mister jobbet.
              Det är en sådan replik som jag har hört många gånger när jag har
              varit ute på olika arbetsplatser. Det är klart att det är ett
              fullständigt oacceptabelt förhållningssätt för enskilda individer.
              Men det är förklarligt och förståeligt i den situation som vi
              har haft.
            </seg>
          </u>
          <u>
            <seg>
              Nu är vi i en annan situation. Nu har arbetslösheten gått ned
              med 100 000 på ett år, alltså med 2 %. Vi ser en fortsatt nedgång
              framför oss. Det är klart att detta också kommer att bidra till
              att stärka arbetstagarnas roll på arbetsmarknaden. Men därutöver
              menar jag att det behövs en inspiration. Det behövs ökad kunskap
              om vad arbetsmiljölagen egentligen innebär och om vilken rätt
              man som enskild person har på en arbetsplats.
            </seg>
          </u>
          <u>
            <seg>
              Det är litet grand det som jag menar att delegationens uppgift
              skall vara. Det handlar om att öka kunskapen. Det handlar om att
              lyfta fram goda exempel från verkligheten, exempel på hur man
              kan jobba. Det handlar om att synliggöra forskningen, som ju faktiskt
              är rätt omfattande, men relativt okänd. Det handlar om att ha
              ett nära och förtroendefullt samarbete med bl.a. de myndigheter
              som hanterar frågorna i samhället.
            </seg>
          </u>
          <u>
            <seg>
              Jag hoppas mycket på att det därmed skall bli en annan stämning
              och en annan, mer öppen, attityd på våra arbetsplatser.
            </seg>
          </u>
          <note type="speaker">
            Anf. 22 RONNY OLANDER (s):
          </note>
          <u>
            <seg>
              Fru talman! Tack för de klargörandena. De är väldigt värdefulla.
              Jag vill också nämna några siffror som skall vara med. Det är
              fler kvinnor än män som är drabbade. Det som är oroväckande är
              att det är fler kvinnor på mansdominerande arbetsplatser som drabbas.
              De flesta anmälningarna kommer från områden som sysselsätter mest
              kvinnor. Det handlar om omsorg och sociala tjänster. Det handlar
              om hälso- och sjukvården och om utbildningsområdet. Undantaget
              finns inom barnomsorgsområdet. Tre av fyra anmälningar görs av
              kvinnor. Det är i gruppen av både kvinnor och män i åldern 40-50år
              som de flesta av fallen finns. 1996 var det 340 arbetsskador som
              anmäldes av detta skäl.
            </seg>
          </u>
          <u>
            <seg>
              Jag tycker också att man måste fundera på vilka de bakomliggande
              orsakerna till detta är. Det måste man fråga sig. Jag tycker att
              det är en viktig och allvarlig varningssignal vad gäller jämställdhetsarbetet.
              Likadant är det med den genomsnittliga längden på sjukskrivningar
              på grund av mobbning. Där har män 110
            </seg>
          </u>
          <u>
            <seg>
              dagar och kvinnor 120 dagar. Då kan man jämföra med belastningsskador,
              som är 80 dagar i snitt för båda könen. Det är också en signal
              om att något inte är bra.
            </seg>
          </u>
          <u>
            <seg>
              Det sägs, även om det är litet oklart, att det är
            </seg>
          </u>
          <u>
            <seg>
              200 000 människor vi pratar om som är svårt mobbade. Man skulle
              kunna tänka sig ett räkneexempel. För varje person som blir utsatt
              för mobbning, man skulle kunna säga mobbningsoffer, finns det
              kanske i snitt tio personer runt omkring. Det är släkt. Det är
              vänner.
            </seg>
          </u>
          <u>
            <seg>
              Det är arbetskamrater. Det skulle innebära i stort sett
            </seg>
          </u>
          <u>
            <seg>
              2 miljoner människor.
            </seg>
          </u>
          <u>
            <seg>
              Då tycker jag att man börjar få en helt annan aspekt på det vi
              pratar om. Det här är ett folkhälsoproblem. Det skulle kanske
              behövas - om inte mer forskning så i alla fall mycket mer förändringsattityder,
              allmän kunskapsinhämtning och eventuellt en skärpning av lagstiftningen
              och de förebyggande åtgärderna.
            </seg>
          </u>
          <u>
            <seg>
              Det skulle behövas bättre klargörande av arbetsgivarens skyldigheter.
              Det skulle även behövas insatser från samhällets sida, gemensamma
              insatser för alla berörda parter - kanske något i stil med de
              insatser som sker i övrigt; rehabiliteringsinsatser osv. Men framför
              allt måste det förebyggande arbetet uppmärksammas ännu mer och
              ännu bättre. Kunskapen om mobbning måste, som ministern säger,
              genomsyra alla arbetsplatser.
            </seg>
          </u>
          <u>
            <seg>
              Sedan är jag väldigt tacksam för att Arbetarskyddsstyrelsen just
              nu genomför en undersökning av hur föreskrifterna tillämpas på
              arbetsplatserna.
            </seg>
          </u>
          <u>
            <seg>
              Också för Arbetarskyddsverkets verksamhetsprogram för åren 1997-2000
              är de psykiska och sociala aspekterna ett prioriterat område.
              Även andra samverkansorgan är aktiva på området.
            </seg>
          </u>
          <u>
            <seg>
              En fråga som jag skulle vilja ställa till ministern är: Finns
              det planer i det här delegationsarbetet på att man skulle ha någon
              typ av samordning mellan olika berörda departement och mellan
              statliga verk? Jag har förstått att just forskningen - men även
              de som har stor kunskap på området, nämligen arbetsmarknadens
              parter - skall komma in i arbetet.
            </seg>
          </u>
          <u>
            <seg>
              Nu skall inte jag stå och tala om hur det skall fungera och vilka
              direktiv det skall vara. Men jag tycker ändå att det känns angeläget
              att få ställa frågan på det här sättet, för det är så många som
              är berörda.
            </seg>
          </u>
          <note type="speaker">
            Anf. 23 Arbetsmarknadsminister MARGARETA WINBERG (s):
          </note>
          <u>
            <seg>
              Fru talman! Jag skulle vilja kommentera detta att fler kvinnor
              än män har blivit utsatta för mobbning.
            </seg>
          </u>
          <u>
            <seg>
              Tre av fyra anmälningar gjordes av kvinnor. Det har möjligen
              att göra med att kvinnor har en lösare anknytning till arbetsmarknaden.
              Kvinnor är också i en sektor som har varit föremål för stor neddragning
              under 90-talet.
            </seg>
          </u>
          <u>
            <seg>
              Trots detta visar forskningen att kvinnor har stärkt sin ställning
              på arbetsmarknaden i den bemärkelsen att fler kvinnor vill ha
              mer arbetstid. Fler kvinnor jobbar faktiskt heltid. Arbetslösheten
              är fortfarande högre bland män än bland kvinnor. Det är lika illa
              oavsett vem det träffar, men det är ändå ett konstaterande att
              göra.
            </seg>
          </u>
          <u>
            <seg>
              Kvinnors traditionella arbetsmarknad - vård, omsorg och skola
              - har tidigare drabbats. Vi ser nu att det vänder. Äntligen ser
              vi inte bara att varsel och uppsägningar upphör, utan nu växer
              antalet nya jobb på grund av de extra pengar som regeringen har
              tillskjutit. Det är bra. Det kan också medföra att man känner
              sig litet säkrare och litet tryggare. Kan vi dessutom få litet
              fler fasta anställningar och inte så mycket av springvikariat
              och timanställningar gör det sitt till också i den här diskussionen.
            </seg>
          </u>
          <u>
            <seg>
              Min ambition är att denna delegation skall ha arbetslivet i litet
              vidare mening i sikte, och här kommer naturligtvis dessa frågor
              in: tystnaden, mobbningen, arbetsorganisation och ledarskap. Det
              finns säkert många andra sådana delar som är av stor betydelse
              för detta. Självklart skall man arbeta i nära samarbete med de
              berörda myndigheterna men också med departementen.
            </seg>
          </u>
          <u>
            <seg>
              Jag tänker då i första hand på Socialdepartementet, de som arbetar
              med rehabilitering och försäkringskassorna. De har naturligtvis
              en stor kunskap om detta. Men det gäller också Utbildningsdepartementet
              via den forskning som finns på området. Min ambition är att delegationens
              arbete skall vara en del i ett arbete som förhoppningsvis skall
              mynna ut i en arbetslivsproposition till hösten.
            </seg>
          </u>
          <note type="speaker">
            Anf. 24 RONNY OLANDER (s):
          </note>
          <u>
            <seg>
              Fru talman! Det sistnämnda låter väldigt inspirerande. Då får
              vi tillfälle att här i riksdagen debattera dessa frågor ännu djupare
              och ännu mer. Jag tycker också att vi skall vara självkritiska
              som sitter i riksdagen. Inför den här debatten begärde jag fram
              uppgifter om hur mycket den här frågan hade diskuterats. Om jag
              uttrycker det som så att det är bara att konstatera att det finns
              all möjlighet att diskutera den ännu mer har jag nog inte varit
              stygg mot någon kollega.
            </seg>
          </u>
          <u>
            <seg>
              Ministern talade om arbetsrätten. Trygghetslagarna har diskuterats
              här i kammaren. Det har också inom detta område visats på vikten
              av att man har och kan uppleva att man har en trygghet på arbetsmarknaden
              och i sitt arbete. Jag har en stor förhoppning om att också arbetsmarknadens
              parter på något sätt blir involverade i detta arbete. Jag vill
              tro att de har mycket att bidra med.
            </seg>
          </u>
          <u>
            <seg>
              Jag är väldigt nöjd med svaret som jag har fått.
            </seg>
          </u>
          <u>
            <seg>
              Det skall bli spännande att få möjlighet att diskutera detta
              arbete så småningom. Tack så mycket.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 1997/98:267 om skolbiblioteken
          </note>
          <note type="speaker">
            Anf. 25 Statsrådet YLVA JOHANSSON (s):
          </note>
          <u>
            <seg>
              Fru talman! Lena Klevenås har frågat mig vilka åtgärder regeringen
              är beredd att vidta för att skolbiblioteken på högstadie- och
              gymnasieskolorna skall fungera optimalt.
            </seg>
          </u>
          <note>
            Bibliotekslagen trädde i kraft den 1 januari 1997. I
          </note>
          <u>
            <seg>
              lagen finns bl.a. bestämmelser om skolbibliotek inom grundskolan
              och gymnasieskolan. Tidigare fanns bestämmelser om skolbibliotek
              i grundskolan i grundskoleförordningen. Däremot fanns ingen motsvarande
              bestämmelse för gymnasieskolan i gymnasieförordningen. Av bibliotekslagen
              framgår att det skall finnas lämpligt fördelade skolbibliotek
              för att stimulera skolelevernas intresse för läsning och litteratur
              samt för att tillgodose deras behov av material för utbildningen.
              Det är kommunerna som svarar för skolbiblioteksverksamheten.
            </seg>
          </u>
          <u>
            <seg>
              I arbetet med att utveckla det inre arbetet i skolan spelar enligt
              min uppfattning skolbiblioteken en viktig roll. Biblioteken kan
              bidra till att utveckla arbetsformer där eleven tar ett mer självständigt
              ansvar för sitt eget lärande.
            </seg>
          </u>
          <u>
            <seg>
              I några skolor har skolbiblioteket ersatt klassrummet som den
              självklara medelpunkten för undervisningen. I andra skolor pågår
              ett förändringsarbete med att lyfta fram skolbiblioteket som ett
              pedagogiskt verktyg. Jag vill i detta sammanhang nämna att bland
              de projekt som av regeringen nyligen tilldelats medel för utveckling
              av lärarrollen finns även projekt som rör skolbibliotek.
            </seg>
          </u>
          <u>
            <seg>
              I en skola där eleverna självständigt under lärares och bibliotekariers
              ledning får söka kommunikationsvägar och information kommer elevernas
              förmåga att använda bibliotekets olika medier att utvecklas.
            </seg>
          </u>
          <u>
            <seg>
              Detta är positivt och helt i läroplanens anda.
            </seg>
          </u>
          <u>
            <seg>
              Jag tror också att ett bra skolbibliotek kan förbättra skolans
              kontakter med omvärlden och bidra till att skolan fungerar som
              ett kulturellt centrum. Genom att de människor som bor i skolans
              närhet kommer till biblioteket skapas en grogrund för delaktighet
              också i skolans kärnverksamhet som på sikt kan leda till skolutveckling.
            </seg>
          </u>
          <u>
            <seg>
              Skolverket har tagit initiativ till ett nätverk med representanter
              från bibliotek och lärarutbildning.
            </seg>
          </u>
          <u>
            <seg>
              Syftet är att sätta biblioteken i centrum och utveckla strategier
              för att presentera deras nya medier. Verket har även gett stöd
              till utvecklingsprojekt kring skolbibliotek.
            </seg>
          </u>
          <note>
            Vidare har Statens kulturråd påbörjat en kartläggning av skolbiblioteken.
          </note>
          <u>
            <seg>
              Enligt min mening har regeringen genom att föreslå en i lag införd
              skyldighet om skolbibliotek lagt grunden för en positiv utveckling.
              På nationell nivå har vidare Skolverket ett ansvar för att följa
              skolbiblioteksverksamheten. Det är nu kommunernas uppgift att
              stimulera en utveckling av skolbiblioteken. Förutsättningarna
              är olika i kommunerna, och det är viktigt att man i varje kommun
              och i varje skola hittar sin egen modell för att utveckla framtidens
              skola. Det tycks också, enligt vad jag har erfarit, nu finnas
              en starkare vilja än tidigare att diskutera skolbibliotekets roll
              i skolan. Det framgick inte minst under den seminarieserie om
              skolbiblioteken som genomfördes under våren 1997 av bl.a. Svenska
              Kommunförbundet och lärarorganisationerna.
            </seg>
          </u>
          <u>
            <seg>
              Det pågår alltså en rad aktiviteter ute i kommunerna där skolbiblioteken
              spelar en betydelsefull roll.
            </seg>
          </u>
          <u>
            <seg>
              Jag kommer noga att följa utvecklingen och överväga om det finns
              behov av ytterligare statliga åtgärder.
            </seg>
          </u>
          <note type="speaker">
            Anf. 26 LENA KLEVENÅS (s):
          </note>
          <u>
            <seg>
              Fru talman! Jag vill börja med att tacka skolministern för svaret.
              Det har länge förvånat mig att skolbiblioteken inte har en starkare
              ställning i undervisningen. Kanske beror det på den historiska
              bakgrunden där skolbiblioteket ofta var ett låst rum i skolan.
            </seg>
          </u>
          <u>
            <seg>
              Det är fortfarande så att många skolor saknar skolbibliotek och
              heller inte har någon personal för det.
            </seg>
          </u>
          <u>
            <seg>
              Tyvärr brister det mycket i organisationen. Ofta är materialet
              samlat på olika ställen inom skolan i stället för att vara samlat
              i ett bibliotek, och det är inte sökbart och användbart på ett
              enkelt sätt. Det är naturligtvis mycket som också är bra i ministern
              svar. Bibliotekslagen är alldeles utmärkt. Där står t.ex. att
              det skall finnas lämpligt fördelade bibliotek.
            </seg>
          </u>
          <u>
            <seg>
              Det är nu ett stort bekymmer med det stora kunskapslyftet och
              komvux. Där kan det tillkomma 600-
            </seg>
          </u>
          <u>
            <seg>
              700 elever i skolan eller i anslutning till skolan, och där tillgodoser
              man inte alls behovet av material, resurser eller personal i ett
              skolbibliotek. Det finns utbildningshus och liknande som har ett
              bibliotek som står tomt. Där finns inte en enda bok och än mindre
              någon personal.
            </seg>
          </u>
          <u>
            <seg>
              Biblioteket borde vara skolans hjärta och inte den svagaste länken,
              som jag nu tycker att det är. Trots nya läroplaner och att man
              säger att det skall vara ett problemorienterat och elevaktivt
              arbetssätt är det inte det i tillräcklig utsträckning.
            </seg>
          </u>
          <u>
            <seg>
              Skolministern säger att det enligt hennes uppfattning är viktigt
              med skolbibliotek och att de skall spela en viktig roll. Det säger
              också lärarna. Det finns en utredning som jag har hänvisat till
              i min interpellation som heter Explodera gymnasiebiblioteken.
              Där har man en sammanfattning där det sägs att tre fjärdedelar
              av lärarna tillmäter biblioteket en central roll. Men bara en
              tredjedel av dem ser biblioteket som en självklar plats för studier.
            </seg>
          </u>
          <u>
            <seg>
              Det tyder på att det problembaserade arbetssättet inte har slagit
              igenom i skolan. Man har också kommit fram till att bibliotekarier
              och lärare väldigt sällan planerar tillsammans. Det finns ingen
              riktigt bra lärarutbildning och inte heller någon kompetensutveckling
              för bibliotekarier i pedagogik. Det behövs förmodligen gemensam
              fortbildning för att förändra arbetssättet i skolan.
            </seg>
          </u>
          <u>
            <seg>
              Skolans organisation är också viktig, och skolledarnas roll är
              oerhört väsentlig.
            </seg>
          </u>
          <u>
            <seg>
              I utredningen sägs också att bara hälften av gymnasiebibliotekarierna
              ingår i något lärarlag, någon arbetsgrupp eller konferens i skolan.
              Man kan naturligtvis inte planera någon gemensam undervisning
              när denna viktiga personalgrupp inte ingår. I hälften av skolornas
              lokala arbetsplaner och verksamhetsplaner finns inte skolbiblioteken
              nämnda.
            </seg>
          </u>
          <u>
            <seg>
              Trots detta har 80 % av biblioteken informationssökning för eleverna.
              77 % av lärarna vill ha fortbildning, men bara 19 % av skolorna
              kan erbjuda detta. Varför är det då så? Jo, det är naturligtvis
              för att gymnasiebiblioteken, om jag inriktar mig på dem, har alldeles
              för litet resurser. Mer än en tredjedel av biblioteken har mindre
              än en heltidsanställd bibliotekarie. Hälften har ungefär en anställd
              bibliotekarie.
            </seg>
          </u>
          <u>
            <seg>
              Många saknar en assistenttjänst. Med den personalstyrkan är det
              orimligt att bibliotekarierna skall kunna spela en aktiv roll
              i det pedagogiska arbetet. Det kan vara toppar på upp till 1 900
              besök på en dag i ett skolbibliotek. Om biblioteket är öppet åtta
              timmar innebär det 15 sekunders hjälp och handledning per elev.
              Detta gör att skolbiblioteken, som skulle kunna vara en viktig
              resurs och ett centrum för det nya arbetssättet, inte kan fungera.
            </seg>
          </u>
          <note type="speaker">
            Anf. 27 Statsrådet YLVA JOHANSSON (s):
          </note>
          <u>
            <seg>
              Fru talman! Lena Klevenås och jag är överens om att skolbiblioteken
              har en mycket viktig roll. Många av de frågor som Lena Klevenås
              tar upp är viktiga i utvecklandet av bibliotekens roll i skolan.
              Det handlar om sättet att organisera arbetet i skolan, skolledningens
              viktiga funktion, arbetsorganisationen inom skolan, möjligheten
              till fortbildning, gemensam fortbildning och planering för bibliotekarier
              och lärare. Detta är sådana frågor som står mycket högt på dagordningen
              ute i skolorna i dag. Det gäller utveckling av skolans inre arbete.
            </seg>
          </u>
          <u>
            <seg>
              Även om det naturligtvis finns mycket övrigt att önska i många
              skolor, är min bedömning och erfarenhet att det pågår ett mycket
              intressant och bra utvecklingsarbete ute på våra skolor, trots
              att det varit ekonomiskt kärva tider. Jag vet att skolbiblioteken
              på många håll spelar en helt central roll i det förändringsarbetet.
            </seg>
          </u>
          <u>
            <seg>
              Lena Klevenås berör en viktig aspekt när hon nämner att det finns
              många lärare som inte ser biblioteken som en självklar plats för
              studier. Ett viktigt medel för att kunna förändra den synen är
              att IT nu gör sitt intåg i skolan som ett pedagogiskt verktyg.
            </seg>
          </u>
          <u>
            <seg>
              Det blir också ett sätt att förändra och utveckla arbetet för
              skolbibliotekarierna och samarbetet mellan dem och lärarna. Det
              gör biblioteken till en mer självklar plats för studier och kunskapssökning
              med många olika medier.
            </seg>
          </u>
          <u>
            <seg>
              Jag delar alltså inte bedömningen att skolbiblioteken i dag utgör
              skolornas svaga länk. Men jag delar uppfattningen att vi på ett
              bättre sätt behöver fokusera på skolbibliotekens möjligheter.
              Jag räknar också med att det kommer att bli möjligt med de nya
              resurser som nu tillförs skolan, i och med att vi äntligen kan
              satsa nya pengar på skolorna i syfte att utveckla deras arbete.
            </seg>
          </u>
          <u>
            <seg>
              Kunskapslyftets och den stora vuxenutbildningssatsningens krav
              på biblioteksresurser är ett bra exempel på att det inte räcker
              med förändring och utbyggnad av själva utbildningen eller studiestödssystemet
              när vi tar det steg in i kunskapssamhället som bl.a. kunskapslyftet
              innebär. Det visar att det också ställs många andra krav på förändringar
              i samhället, t.ex. när det gäller tillgång till skolbibliotek
              men kanske också till biblioteksverksamhet över huvud taget.
            </seg>
          </u>
          <u>
            <seg>
              Också många andra förändringar kan vara nödvändiga för att vi
              skall kunna bygga ett kunskapssamhälle i verklig mening.
            </seg>
          </u>
          <note type="speaker">
            Anf. 28 LENA KLEVENÅS (s):
          </note>
          <u>
            <seg>
              Fru talman! Jag hävdar ändå att skolbiblioteken är en svag länk.
              Trots att gymnasiebiblioteken är väldigt utsatta befinner de sig
              i en bättre situation än högstadiebiblioteken. På de flesta högstadiebibliotek
              finns det nämligen ingen bibliotekarie alls, utan det är någon
              lärare som med ett par timmars nedsättning skall sköta den arbetsuppgiften.
              Jag tror inte att vi kan få ett elevaktivt arbetssätt med informationssökning
              om inte eleverna får handledning, och då måste det finnas personal.
              Det räcker alltså inte att det skall finnas skolbibliotek med
              material, som det står i bibliotekslagen, utan det måste också
              finnas skolbibliotek med personal.
            </seg>
          </u>
          <u>
            <seg>
              I den tidigare citerade utredningen hävdas att det bland skolbibliotekens
              uppgifter, som skolministern nämnde, ofta ingår att ha ansvar
              för informationsteknologin. Man skall kunna nya metoder att hantera
              material på cd-rom, Internet, osv. Men de gamla arbetsuppgifterna
              har ingalunda fallit bort. Skolbiblioteken skall ju naturligtvis
              också hålla på med tips på bra skönlitteratur, och de skall ta
              hand om studieomotiverade elever som kräver mycket handledning
              och stimulans. Alltfler besöker skolbiblioteken och alltmer arbete
              behöver utföras, men detta står inte i någon rimlig proportion
              till de resurser skolbiblioteken får. Det är mycket svinn, röra
              och behov av organisation och städning som man inte klarar av.
              All artikelhantering gör också att det blir väldigt jobbigt för
              skolbiblioteken.
            </seg>
          </u>
          <u>
            <seg>
              Detta är naturligtvis inte bra för eleverna. De elever som inte
              har ett bra bibliotek på sin skola - tyvärr finns det, som jag
              sade, skolor som saknar bibliotek -
            </seg>
          </u>
          <u>
            <seg>
              beger sig till kommunens bibliotek. Då kommer personalen där
              i konflikt när det gäller vilka de skall hjälpa. De räcker inte
              heller till. Det kan välla in elever klassvis och begära hjälp
              under en 40-
            </seg>
          </u>
          <u>
            <seg>
              minuterslektion. De viktiga, handledande uppgifterna blir inte
              gjorda.
            </seg>
          </u>
          <u>
            <seg>
              Det är också ett problem att lärarna inte i sin utbildning, åtminstone
              inte i den gamla utbildningen, fått lära sig informationssökning
              själva. Ibland skickar lärare över elever i stora grupper och
              inser inte riktigt hur det kommer att fungera i praktiken när
              de möter en enstaka bibliotekarie. En enskild lärare kan inte
              handleda 30 elever, lika litet som en enskild bibliotekarie kan
              göra det.
            </seg>
          </u>
          <u>
            <seg>
              Problemet är att det mycket väl går att lyfta fram goda exempel.
              De allra bästa är nog de integrerade biblioteken, där det finns
              ett kommunbibliotek öppet hela dagen med kompetent bibliotekspersonal
              och dit lärare och elever har tillträde och god hjälp hela dagarna.
              Men många skolor har inte alls den här typen av service, och jag
              tycker att vi borde ha en likvärdig standard på utbildningen.
              Det brukar ju sägas att det skall vara lika god utbildning i hela
              landet och i en hel kommun. Så är det inte nu. De elever och lärare
              som arbetar i skolor med ett integrerat bibliotek har mycket större
              hjälp av och tillgång till biblioteksresurser än elever och lärare
              i skolor där detta inte finns. Jag menar att det är en oacceptabel
              situation att vi kan ha skolor utan bibliotek.
            </seg>
          </u>
          <note type="speaker">
            Anf. 29 Statsrådet YLVA JOHANSSON (s):
          </note>
          <u>
            <seg>
              Fru talman! Många kommuner brottas i dag med en mycket besvärlig
              ekonomisk situation och har så gjort under de senaste åren. De
              har tvingats till stora nedskärningar också i väldigt viktig verksamhet,
              t.ex.
            </seg>
          </u>
          <u>
            <seg>
              skolan. Det har lett till vissa försämringar inom skolorna. Därför
              är det, och har varit, ett så viktigt arbete att kunna sanera
              Sveriges ekonomiska situation och förstärka den ekonomiska utvecklingen,
              så att vi återigen får fast mark under fötterna och kan prioritera
              det vi tycker är viktigast. Nu satsar vi på mer pengar till kommunerna
              för att göra det möjligt att höja standarden och kvaliteten i
              skolorna, inklusive skolbiblioteken. Jag räknar med att situationen
              kommer att kunna förbättras.
            </seg>
          </u>
          <u>
            <seg>
              Det är självfallet viktigt att eleverna har tillgång till utbildad
              personal och handledning i skolbiblioteken. Annars är det inte
              möjligt att utnyttja skolbibliotekens fulla potential. Det räcker
              naturligtvis inte med att bara ha tillgång till materialet. Men
              hur man skall organisera detta är ändå en fråga som kommunerna
              själva måste ta ansvar för. Samma sak är det i fråga om på vilket
              sätt man ser till att eleverna har tillgång till bibliotek och
              hur skolbiblioteken skall arbeta. Det är viktigt att det finns
              en lokal frihet att göra prioriteringar och utforma lösningar
              som man finner bäst.
            </seg>
          </u>
          <u>
            <seg>
              Men samtidigt är det viktigt att vi kan upprätthålla en nationell
              kvalitet i våra skolor. Därför har regeringen lagt fram ett förslag
              i tio punkter för att stärka kvalitet och utveckling i svensk
              skola. Det handlar bl.a. om att kontrollera och säkra en likvärdig
              standard och hög kvalitet i undervisningshänseende. Där spelar
              också tillgången till och möjligheten att använda skolbibliotek
              en viktig roll. Men som jag särskilt pekat på har biblioteken
              även stor betydelse när det gäller att utveckla kulturen i skolan,
              som är en viktig del i utvecklingen av kvaliteten i skolan.
            </seg>
          </u>
          <u>
            <seg>
              Jag kan som ett exempel nämna att Skolverkets utbildningsinspektörer
              nu har fått sitt första uppdrag för 1998. Tre områden som man
              särskilt skall granska har pekats ut. Ett av de områdena är hur
              skolan arbetar med läs- och skrivprocesser under hela skoltiden,
              och inte bara i svenskämnet. Jag räknar med att vi i utbildningsinspektörernas
              granskning av arbetet med läs- och skrivprocesserna kommer att
              kunna få ett underlag som visar i vilken mån skolan använder sig
              av skolbiblioteken i de här processerna.
            </seg>
          </u>
          <u>
            <seg>
              Jag delar uppfattningen att integrerade kommunbibliotek väldigt
              ofta fungerar mycket bra. På många håll är det den bästa lösningen.
              Det är riktigt som
            </seg>
          </u>
          <u>
            <seg>
              Lena Klevenås säger, att skolbibliotekens gamla uppgift kvarstår.
              Informationstekniken innebär inte att gamla uppgifter faller bort.
              Datorn kan aldrig ersätta boken. Men jag tror ändå att införandet
              av informationstekniken som ett pedagogiskt verktyg i skolan kan
              bidra till att öppna en del stängda gränser, och bidra till att
              skapa möjlighet att finna nya samarbetsformer i skolorna. Det
              är de erfarenheter jag kan se att man har på flera skolor. Jag
              hoppas och tror alltså att
            </seg>
          </u>
          <u>
            <seg>
              IT kan bidra till att ge skolbiblioteken en ny och mer central
              roll i skolorna, och att den kommer att göra det mer naturligt
              för bibliotekarierna och lärarna att samarbeta med varandra.
            </seg>
          </u>
          <note type="speaker">
            Anf. 30 LENA KLEVENÅS (s):
          </note>
          <u>
            <seg>
              Fru talman! Jag håller med skolministern, och hoppas också att
              IT kommer att leda till en positiv utveckling i skolbiblioteken.
            </seg>
          </u>
          <u>
            <seg>
              Men det material som eleverna söker fram på Internet och i databaser
              måste också värderas. Det är inte bara att söka fram ett material.
              Värderingsprocessen och behandlingen av materialet är väldigt
              handledningskrävande. Jag är glad att skolministern säger att
              det är självklart att eleverna skall ha handledning i skolbiblioteken.
              Men jag tror att ingen av oss skulle vilja pröva på att handleda
              30 elever på en gång, vilket är situationen i de allra flesta
              högstadieskolor för de lärare som försöker göra detta. Det saknas
              nämligen personal. De flesta högstadiebibliotek har ingen personal
              i sina skolbibliotek.
            </seg>
          </u>
          <u>
            <seg>
              Kommunerna skall ta ett ansvar för skolan och för skolbiblioteken.
              Men jag undrar om det inte skulle behövas litet mer statliga åtgärder
              och någon form av målstyrning på detta område. Är det självklart
              att eleverna har rätt till handledning i skolbiblioteken kanske
              detta skall framgå i något slags direktiv, så att man tar hänsyn
              till detta. Det fungerar nämligen inte så nu. Nu kan biblioteken
              vara låsta rum, eller så är materialet organiserat på ett ostrategiskt
              sätt.
            </seg>
          </u>
          <u>
            <seg>
              Detta är inte bara en penningfråga. Vi har ju sparat, och det
              har varit svårt att göra något ytterligare när det gäller ekonomiska
              resurser till skolan. Men när vi hade bättre resurser, på 60-
              och 70-talet, var metodiken inte självklar. Då organiserades materialet
              i skolan på ett sätt som inte passar nu. Man kanske behöver se
              över detta på nationell nivå. Det kanske behöver finnas några
              bra pilotprojekt eller något nationellt resurscentrum som på något
              sätt kan visa hur man organiserar ett bra skolbibliotek så att
              allting är sökbart och tillgängligt för eleverna.
            </seg>
          </u>
          <note type="speaker">
            Anf. 31 Statsrådet YLVA JOHANSSON (s):
          </note>
          <u>
            <seg>
              Fru talman! Låt mig avsluta med att säga att jag tycker att skolbiblioteken
              i dag har en viktig roll i skolan. Jag räknar med och hoppas på
              att de kommer att få en än mer viktig och central roll i skolan.
            </seg>
          </u>
          <u>
            <seg>
              Jag är också beredd att aktivt bidra till att så skall bli fallet.
              Jag menar att staten redan i dag bidrar på många sätt. Exempel
              på hur man kan organisera skolbiblioteken på ett bra sätt finns
              i boken Aktivt lärande med skolbibliotek som Skolverket har gett
              ut.
            </seg>
          </u>
          <u>
            <seg>
              Där lyfts metoder och idéer fram om hur man kan arbeta med skolbiblioteken
              i skolans inre arbete.
            </seg>
          </u>
          <u>
            <seg>
              Skolverket har också en rad konferenser där man tar upp skolbibliotekets
              roll i undervisningen. Verket samarbetar med Sveriges Författarförbund
              och andra intressenter i skolbiblioteksfrågor. Det sker ett informationsutbyte
              med Kommunförbundet och Kulturrådet. Samarbete sker också med
              Sveriges Allmänna
            </seg>
          </u>
          <note>
            Biblioteksförening och med Bibliotekstjänst.
          </note>
          <u>
            <seg>
              Det finns en arbetsgrupp mellan Kultur- och Utbildningsdepartementet
              som heter Kultur i skolan.
            </seg>
          </u>
          <u>
            <seg>
              Där finns också en rad myndigheter företrädda. Inom kort kommer
              gruppen ut med en idéskrift som också kommer att behandla skolbibliotekens
              viktiga roll.
            </seg>
          </u>
          <u>
            <seg>
              Jag är också beredd att vidta ytterligare åtgärder för att stimulera
              skolbibliotekens utveckling och roll i skolan. Däremot är jag
              inte beredd att använda mig av ytterligare regleringar av hur
              kommunerna skall organisera sig för att nå en bra utveckling i
              skolan -
            </seg>
          </u>
          <u>
            <seg>
              inklusive skolbiblioteken.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellation 1997/98:277 om den arbetsplatsförlagda
            utbildningen
          </note>
          <note type="speaker">
            Anf. 32 Statsrådet YLVA JOHANSSON (s):
          </note>
          <u>
            <seg>
              Fru talman! Ulf Melin har frågat mig vilka åtgärder jag ämnar
              vidta för att eleverna på program med yrkesämnen skall få den
              arbetsplatsförlagda utbildning de är berättigade till, och för
              att andelen APU
            </seg>
          </u>
          <u>
            <seg>
              skall öka. Ulf Melin frågar även efter åtgärder för att kommunerna
              skall leva upp till sin skyldighet att rapportera till Skolverket
              om de inte lyckas uppfylla kraven på arbetsplatsförlagd utbildning.
            </seg>
          </u>
          <u>
            <seg>
              I regeringens skrivelse Utvecklingsplan för förskola, skola och
              vuxenutbildning (1996/97:112) framhåller regeringen att det är
              nödvändigt att utveckla den arbetsplatsförlagda utbildningen i
              förhållande till det framtida yrkets behov och karaktär. Arbetsplatsförlagd
              utbildning utgör en betydelsefull del av främst gymnasieskolans
              yrkesutbildningar. Det finns, som regeringen framhållit i bl.a.
              den nationella utvecklingsplanen, viktiga skäl för att bedriva
              undervisning på en arbetsplats. På en arbetsplats bör eleven ges
              goda möjligheter att skaffa sig kunskaper som kompletterar och
              befäster kunskaper som inhämtats i undervisningen på skolan, t.ex.
              kunskaper och färdigheter som samarbetsförmåga, initiativförmåga
              och problemlösningsförmåga samt mer sammansatta yrkeskunskaper.
            </seg>
          </u>
          <u>
            <seg>
              Enligt gällande bestämmelser skall minst 15 veckor av utbildningen
              på program med yrkesämnen ske i form av arbetsplatsförlagd utbildning.
              I den nationella utvecklingsplanen bedömde regeringen att omfattningen
              av arbetsplatsförlagd utbildning kan vara olika för olika program.
              Program vars karaktärsämnen bättre kan inhämtas på en arbetsplats
              bör kunna ha en längre arbetsplatsförlagd utbildning än vad som
              tilllämpas för närvarande.
            </seg>
          </u>
          <u>
            <seg>
              Jag anser att det viktiga är att arbetsplatsförlagd utbildning
              håller hög kvalitet och att den bidrar till att eleverna uppnår
              utbildningens mål. I Skolverkets översyn av de nationella programmen
              är det naturligt att verket även lämnar förslag till en minsta
              omfattning av arbetsplatsförlagd utbildning för respektive program.
              Jag bedömer att regeringen därefter kan gå vidare för att åstadkomma
              en programrelaterad minimigräns för arbetsplatsförlagd utbildning.
            </seg>
          </u>
          <note>
            I den ekonomiska vårpropositionen (prop.
          </note>
          <u>
            <seg>
              1997/98:150) presenterade regeringen ett förslag till åtgärder
              i ett tiopunktsprogram som syftar till att höja kvalitet och likvärdighet
              i skolan. En punkt vill jag här särskilt betona. Det är att skolan
              i högre grad måste öppnas mot arbetslivet, t.ex. genom nya och
              förbättrade samarbetsformer, som exempelvis programråd. Men det
              är lika viktigt att arbetslivet ges delaktighet att påverka skolans
              arbete. Goda exempel på hur arbetsliv och skola kan samverka finns
              t.ex. på vissa industrigymnasier. I en försöksverksamhet med ett
              nytt tekniskt program, som regeringen föreslagit i vårpropositionen,
              bör nya samarbetsformer med arbetslivet kunna utvecklas.
            </seg>
          </u>
          <note>
            Inom Utbildningsdepartementet pågår för närvarande ett beredningsarbete
            för en proposition om gymnasieskolan. I propositionen kommer regeringen
            att föreslå åtgärder som syftar till att stärka gymnasieskolans
            arbetslivsanknytning.
          </note>
          <note type="speaker">
            Anf. 33 ULF MELIN (m):
          </note>
          <u>
            <seg>
              Fru talman! Fru statsråd! Jag och skolministern har fört ett
              antal debatter om den arbetsplatsförlagda utbildningen, men också
              om samverkan om skola och arbetsliv. Varje gång vi har avslutad
              debatterna har skolministern varit ganska säker på att det hela
              kommer att bli bättre med tiden. Den förhoppningen har väl också
              jag haft i och för sig. Man skulle kunna klara av att alla elever
              får den utbildning på en arbetsplats som de är berättigade till.
            </seg>
          </u>
          <u>
            <seg>
              Men frågan är om det blir så. Det kom en rapport nyligen från
              Skolverket som visar att ungefär 40 % av eleverna på gymnasieskolans
              yrkesinriktade program inte får den APU som de skall ha. Inom
              vissa, eller åtminstone något, program och framför allt på en
              del skolor får man ingen APU alls.
            </seg>
          </u>
          <u>
            <seg>
              Jag ställer den här frågan därför att jag tror att det är oerhört
              viktigt att vi får en bättre integration mellan skola och arbetsliv.
              Eleverna skall få utbildning både i skolan och ute i arbetslivet.
              Om vi skall ha kvalitet på våra yrkesutbildningar måste vi helt
              enkelt förbättra detta. Man skall ha klart för sig att tiden för
              sådan här utbildning i Sverige med internationella mått mätt är
              mycket kort. Jag har själv varit med på en del seminarier inom
              EU, och sett att trenden i debatten är att man skall öka integrationen
              mellan skola och arbetsliv för att därmed bl.a. stärka konkurrenskraften.
            </seg>
          </u>
          <u>
            <seg>
              Jag tillhör dem som är övertygade om att man måste öka andelen
              APU. Sedan kan jag hålla med statsrådet om att tiden inom olika
              program kan vara olika. Men den minsta nivån måste öka och bli
              högre än vad den är i dag.
            </seg>
          </u>
          <u>
            <seg>
              Det som förvånar mig litet grand i svaret är att skolministern
              egentligen inte kommenterar och talar om vad man tänker göra åt
              detta. I svaret finns inte någon kommentar om att detta är ganska
              alarmerande.
            </seg>
          </u>
          <u>
            <seg>
              Det finns bara allmänna förhoppningar och det som står i den
              utvecklingsplan som kom förra året. Det är väl bra att man lyfter
              fram frågan, men sedan måste man också göra någonting konkret
              av det hela. Det gäller faktiskt att ta tag i den här chansen.
            </seg>
          </u>
          <u>
            <seg>
              De utvärderingar som är gjorda visar att eleverna tycker att
              det är bra att man får den arbetsplatsförlagda utbildningen. Svenska
              Arbetsgivareföreningen kom med en rapport ganska nyligen där man
              har intervjuat mängder med olika företag. De sade också att de
              vill ha mer lärlingsutbildning och sådana saker. Då gäller det
              faktiskt också att man tar tag i frågan på central nivå.
            </seg>
          </u>
          <u>
            <seg>
              Det är väl bra att Skolverket gör en översyn och tittar över
              programstrukturen. Jag antar att det kommer i den proposition
              som är aviserad till den 25 maj.
            </seg>
          </u>
          <u>
            <seg>
              Men det står ju inte i kursplanen vad som skall vara arbetplatsförlagt
              eller inte. Jag menar att det inte går att sitta och vänta några
              år tills Skolverket är klara med detta. Det här måste man faktiskt
              ta tag i med en gång.
            </seg>
          </u>
          <u>
            <seg>
              Därför vill jag avsluta med att ställa några frågor.
            </seg>
          </u>
          <u>
            <seg>
              Den ena frågan är: Vilka åtgärder tänker Ylva Johansson vidta
              så att alla elever får den APU som de är berättigade till? Det
              framgår inte av svaret.
            </seg>
          </u>
          <u>
            <seg>
              Den andra frågan jag vill ställa är också allvarlig.
            </seg>
          </u>
          <u>
            <seg>
              Det är ju så att kommunerna är skyldiga att rapportera till Skolverket
              om man inte lyckas få ut eleverna på
            </seg>
          </u>
          <u>
            <seg>
              APU. Det visar sig att bara en fjärdedel av kommunerna gör detta.
              Jag frågade om detta i min interpellation, och det finns inget
              svar alls på det. Då vill jag också fråga: Vad tänker Ylva Johansson
              göra åt detta?
            </seg>
          </u>
          <note type="speaker">
            Anf. 34 Statsrådet YLVA JOHANSSON (s):
          </note>
          <u>
            <seg>
              Fru talman! Jag skall försöka svara litet tydligare på Ulf Melins
              frågor.
            </seg>
          </u>
          <u>
            <seg>
              Ja, jag anser att det är allvarligt att den arbetsplatsförlagda
              utbildningen inte fungerar som den skall. På sina håll och på
              vissa program är det mycket allvarligt. Jag anser att den arbetsplatsförlagda
              utbildningen har ett mycket stort värde och bör öka i betydelse
              i gymnasieskolan. Jag kan tyvärr inte längre säga att jag har
              någon from förhoppning om att det bara skall bli bättre eller
              lösa sig framöver. Jag är övertygad om att det krävs insatser.
              Jag är beredd att ta till också skarpare instrument när det gäller
              kontrollen av detta och de konsekvenser som kommer om man inte
              klarar av att uppfylla de minimikrav som ställs på arbetsplatsförlagd
              utbildning. En sådan skärpning förutsätter också enligt min mening
              att man gör en värdering av vad en mer programspecifik omfattning
              av arbetsplatsförlagd utbildning innebär.
            </seg>
          </u>
          <u>
            <seg>
              Som jag redovisat flera gånger tidigare här i riksdagen och i
              utvecklingsplanen är jag mycket kritisk emot att gymnasieskolan
              i dag är utformad med 13
            </seg>
          </u>
          <u>
            <seg>
              program som har exakt samma utformning i lagstiftningen, dvs.
              de s.k. övriga programmen. Där ryms 13
            </seg>
          </u>
          <u>
            <seg>
              program som är de program som är mest olika. Ändå har de i dag
              samma timplan och samma omfattning av den arbetsplatsförlagda
              utbildningen. Jag menar att det är alldeles för trubbigt. Vi måste
              göra en programspecifik värdering och bestämma den arbetsplatsförlagda
              utbildningens omfattning för respektive program. Först därefter
              menar jag att det är relevant och möjligt att också ordentligt
              skärpa kontrollen och kraven när det gäller den arbetsplatsförlagda
              utbildningen.
            </seg>
          </u>
          <u>
            <seg>
              Men jag är beredd att göra det. Jag tror inte att frågan kommer
              att lösa sig med några fromma förhoppningar. Det krävs insatser,
              och några av dem kommer att presenteras i den proposition som
              regeringen lägger fram om ungefär två veckor.
            </seg>
          </u>
          <u>
            <seg>
              Andra insatser kan kräva litet längre beredningsarbete eftersom
              översynen av programmen, programmålen och programstrukturen i
              dag pågår på Skolverket. Det kommer att ta litet tid innan det
              blir möjligt att fastställa programspecifika miniminivåer för
              den arbetsplatsförlagda utbildningen.
            </seg>
          </u>
          <u>
            <seg>
              Dessutom menar jag att vi bör ha mål för den arbetsplatsförlagda
              utbildningen. Regeringen har redan aviserat att vi tänker ta fram
              sådana mål. Men jag tror att det är viktigt att lära en del av
              det arbete som nu pågår i pilotprojekten med lärlingsutbildningen
              när det gäller utformandet av målen för den arbetsplatsförlagda
              utbildningen.
            </seg>
          </u>
          <note type="speaker">
            Anf. 35 ULF MELIN (m):
          </note>
          <u>
            <seg>
              Fru talman! Det var bra att skolministern skärpte upp tonen litet
              här. Jag tycker att det hade varit bra om det hade varit så i
              svaret också och att det hade varit litet tydligare. Det vinner
              debatten på.
            </seg>
          </u>
          <u>
            <seg>
              Nu gäller det att skapa de här skarpa instrumenten och att vi
              får mer programspecifika mål. Då undrar jag vilket tidsschema
              man har. Problemen finns ju trots allt. Jag tror att det är ganska
              farligt om vi väntar och fortsätter att dra detta i långbänk.
              Det är viktigt att man snabbt ger de här uppdragen och framför
              allt att man snabbt återkommer till riksdagen med förslag.
            </seg>
          </u>
          <u>
            <seg>
              Sedan gäller det de 13 yrkesprogram där man har
            </seg>
          </u>
          <u>
            <seg>
              15 veckor APU. Jag antar att det är det som Ylva
            </seg>
          </u>
          <u>
            <seg>
              Johansson tänker på. Det är ju den minsta nivån. Det är ju golvet.
              Problemet är ju att golvet också väldigt ofta är ett tak. Därför
              kan jag hålla med om att man skall ha ett mer flexibelt system.
              Det är ju också någonting som mitt eget parti har föreslagit tidigare.
            </seg>
          </u>
          <u>
            <seg>
              Men jag tror också att det är viktigt att man över huvud taget
              ökar omfattningen av den arbetsplatsförlagda utbildningen. Man
              skall självfallet också se till att det är en hög kvalitet i denna.
            </seg>
          </u>
          <u>
            <seg>
              Jag tycker också att det intressant att Ylva Johansson berör
              just det här med timplanen och att alla yrkesinriktade program
              har samma omfattning av poäng. Det har ju även de teoretiska,
              fast den är lägre.
            </seg>
          </u>
          <u>
            <seg>
              Det är bra att Ylva Johansson har den insikten. Det som förvånar
              mig litet är att socialdemokraterna här i riksdagen har avstyrkt
              ett förslag från bl.a. moderat sida där vi vill göra en översyn
              av timplanen. Det intressanta är ju vad målen med utbildningen
              är. Finns de krav som samhället ställer med i utbildningen, eller
              måste den vara längre eller kortare? Jag tror att man måste våga
              ha en större flexibilitet här också.
            </seg>
          </u>
          <u>
            <seg>
              Sedan tror jag faktiskt att det är feltänkt när man säger att
              man måste ha mål för APU. Om skolan hanterar saken rätt har varje
              kurs och varje ämne sin egen kursplan. Det finns mål i kursplanen.
              Det är bara att tillämpa den. Jag vill säga att det faktiskt är
              grädde på moset att prata om mål när det gäller APU. Jag tror
              egentligen inte att det gynnar utvecklingen.
            </seg>
          </u>
          <u>
            <seg>
              Jag tycker att det är bra att man funderar på att få en ny form
              av modern lärlingsutbildning. Vi har ju haft en debatt om det
              också. Men jag tror att det är litet feltänkt när man säger att
              skolan skall ha hela ansvaret för lärlingsutbildningen. Om vi
              i dag inte klarar av att få ut alla elever i 15 veckor på APU,
              blir det väldigt svårt att klara av detta i 80 veckor utan några
              ekonomiska ersättningar, utan att ha en tydlig ansvarsfördelning
              osv. Jag tror inte det går. Jag tror att skolan och arbetslivet
              måste dela på ansvaret.
            </seg>
          </u>
          <u>
            <seg>
              Dessutom måste man ha incitamenten, morötterna, för arbetslivet
              att åta sig dessa viktiga saker. Detta måste förbättras om vi
              skall kunna stärka vår konkurrenskraft. Den saken är helt klar.
            </seg>
          </u>
          <u>
            <seg>
              Slutligen är det ju så att man på den centrala nivån, jag tänker
              framför allt på Svenska Arbetsgivareföreningen, är beredda att
              göra ett större åtagande.
            </seg>
          </u>
          <u>
            <seg>
              Det framgår även av enkäter till företag. Jag är inte bara kritisk
              mot skolan i det här fallet. Jag är kritisk mot arbetsgivarna
              också. Jag tycker att de tar ett för litet ansvar när det gäller
              att se till att vi har kvalitet i yrkesutbildningarna. Man pratar
              väldigt mycket, men på den lokala nivån gör man tyvärr inte så
              mycket.
            </seg>
          </u>
          <u>
            <seg>
              Min sista fråga i den här rundan till skolministern är: Vilka
              konkreta kontakter tar hon själv med Svenska Arbetgivareföreningen
              och med Landsorganisationen på den centrala toppnivån för att
              få till stånd detta? Jag tror att det är nödvändigt att vi får
              ett rakt rör uppifrån och ned.
            </seg>
          </u>
          <note type="speaker">
            Anf. 36 Statsrådet YLVA JOHANSSON (s):
          </note>
          <u>
            <seg>
              Fru talman! Låt mig svara på den sista frågan först. Jag har
              regelbundna kontakter framför allt med
            </seg>
          </u>
          <u>
            <seg>
              Arbetsmarknadens yrkesråd där parterna ingår på central nivå.
              Ett problem är att Svenska Arbetsgivareföreningen är organiserad
              på ett sådant sätt att man har väldigt små möjligheter att påverka
              hur de enskilda medlemsföretagen skall agera.
            </seg>
          </u>
          <u>
            <seg>
              Det är viktigt att det finns en fast förbindelse med arbetslivet
              ute på skolorna. Man måste bygga upp en fast relation där man
              också har personliga kontakter som man vårdar. Det går inte med
              några tillfälliga eller lösa förbindelser. Det är en väldigt tydlig
              erfarenhet som vi har skaffat oss.
            </seg>
          </u>
          <u>
            <seg>
              Jag vill invända litet mot Ulf Melins krav på snabba hårda skarpa
              tag, även om jag har sagt att jag är beredd att vidta skarpare
              åtgärder än hittills. Vi vet i dag - och det vet Ulf Melin också
              - att det trots allt pågår ett mycket aktivt och bra arbete med
              gymnasieskolan ute i kommunerna. Det är inte så att man inte vill
              ha arbetsplatsförlagd utbildning. Man obstruerar inte mot förordningen.
              Men man stöter på konkreta svårigheter, och man har haft ett mycket
              omfattande arbete och många problem att övervinna i den nya gymnasieskolan
              som ju har genomförts på mycket kort tid.
            </seg>
          </u>
          <u>
            <seg>
              Vi skall nu se över programstrukturen och varje programs specifika
              inriktning. Jag menar att det är oerhört viktigt att vi gör det
              i samverkan med berörda branscher där parterna är med och tar
              ansvar t.ex. för vilken miniminivå det skall vara på den arbetsplatsförlagda
              utbildningen inom det aktuella programmet.
            </seg>
          </u>
          <u>
            <seg>
              Först då kan vi också tro att det blir möjligt att på lokal nivå
              verkligen förverkliga den nivån på arbetsplatsförlagd utbildning.
            </seg>
          </u>
          <u>
            <seg>
              Därför vill jag vända mig mot den bild jag tycker att Ulf Melin
              målar upp, nämligen att det nu handlar om att snabbt klippa till
              från riksdagens och regerings sida. Det tror jag inte. Det handlar
              i stället om att bygga upp ett bättre samarbete med arbetslivet
              på respektive nivåer. En viktig pusselbit i det handlar om hur
              respektive program skall utformas.
            </seg>
          </u>
          <u>
            <seg>
              Ulf Melin efterlyser också en lärlingsutbildning där man kan
              kombinera studier med en anställning ute i arbetslivet, vad jag
              förstår. Det tycker jag kan vara en intressant modell. Den möjligheten
              finns i dag i gymnasieskolan. Jag tror att det är 23 elever i
              landet som utnyttjar den möjligheten. Det har alltså inte varit
              så stor efterfrågan på den modellen. Det handlar säkert om att
              det är ganska ovanligt att en 15-16-åring efterfrågas i arbetslivet
              och att det är någon som anställer en 15-16-åring. Det händer,
              och jag tycker att det är viktigt att den möjligheten finns kvar.
              Men jag tror aldrig att det kommer att bli någon bred väg för
              att skaffa sig gymnasial lärlingsutbildning.
            </seg>
          </u>
          <u>
            <seg>
              Ulf Melin ifrågasätter också det vettiga i att ha särskilda mål
              för APU. Det förvånar mig högeligen.
            </seg>
          </u>
          <u>
            <seg>
              Det var väl ändå så, Ulf Melin, att Ulf Melin själv stod bakom
              det förslaget i gymnasiekommittén.
            </seg>
          </u>
          <u>
            <seg>
              Kommittén föreslog just att man skulle ha särskilda mål för APU.
              Om inte jag minns fel stod Ulf Melin bakom det förslaget, som
              också låg till grund för att regeringen senare, efter remissbehandling
              av förslagen, ställde sig bakom gymnasiekommitténs förslag om
              mål för APU.
            </seg>
          </u>
          <note type="speaker">
            Anf. 37 ULF MELIN (m):
          </note>
          <u>
            <seg>
              Fru talman! Låt mig klara ut det här med den lärlingsutbildningsmodell
              som Ylva Johansson talar om.
            </seg>
          </u>
          <u>
            <seg>
              Det är nog så att det är litet fler än 23 elever som faktiskt
              går en sådan lärlingsutbildning. Man kan ju bara titta på den
              som finns hos t.ex. Scania och SKF.
            </seg>
          </u>
          <u>
            <seg>
              Men det är ingen större succé, det kan vi vara överens om.
            </seg>
          </u>
          <u>
            <seg>
              Jag tror heller inte på anställningsformer, utan jag menar att
              det skall vara en utbildning. Men jag tror att man måste se till
              att man delar ansvaret så att det är både skola och arbetsliv
              som har ansvaret. Det tror jag faktiskt är väldigt viktigt.
            </seg>
          </u>
          <u>
            <seg>
              Jag menar inte heller att man skall klippa till snabbt. Men jag
              tror att man snabbt skall ta tag i frågan när de här vindarna
              blåser i samhället. Arbetsgivare men även arbetstagarorganisationer
              talar om att det måste vara bättre samverkan mellan skolan och
              arbetsliv. Jag tror att om man skall lyckas med detta måste man
              faktiskt nå överenskommelser med de absoluta topparna och sedan
              se till att man följer kedjan hela vägen ned. Problemet med de
              överenskommelser som träffas i dag är att de är på mellannivå,
              och då är det till intet förpliktigande. Det ser jag som ett problem.
            </seg>
          </u>
          <u>
            <seg>
              Ylva Johansson svarade inte på min fråga om vad hon tänker göra
              åt problemet med att 75 % av kommunerna, som inte når upp till
              APU, inte anmäler detta till Skolverket.
            </seg>
          </u>
          <u>
            <seg>
              Jag tycker också att man kanske även skulle titta på en annan
              modell. Jag sitter själv med i den nationella ledningsgruppen
              för kvalificerad yrkesutbildning. För att man skall få anordna
              en utbildning skall en del av denna vara arbetsplatsförlagd, och
              det skall finnas avtal mellan arbetsgivarna och utbildningsanordnarna.
              Det är möjligt att man kanske skall titta på sådana modeller också
              när det gäller gymnasieskolan när man väl kommer fram till hur
              stor andel av utbildningen som bör vara arbetsplatsförlagd så
              att man den vägen får till stånd en bättre samverkan mellan skola
              och arbetsliv.
            </seg>
          </u>
          <u>
            <seg>
              Jag tror att man skall försöka vara ganska flexibel och öppen
              när det gäller att titta på nya modeller. Den modell vi har i
              dag fungerar dessvärre inte fullt ut.
            </seg>
          </u>
          <note type="speaker">
            Anf. 38 Statsrådet YLVA JOHANSSON (s):
          </note>
          <u>
            <seg>
              Fru talman! Det var ju bra att Ulf Melin också inser att vi måste
              vara flexibla och finna olika lösningar.
            </seg>
          </u>
          <u>
            <seg>
              Jag tror att man kan hitta vägar framåt i den riktning som Ulf
              Melin pekar på. Men det förutsätter att vi bygger upp själva strukturen
              och kraven på respektive program i samarbete med respektive bransch
              så att man är beredd att ta ansvaret fullt ut för att det skall
              genomföras. Det är viktigt att man bygger upp fasta förbindelser
              mellan skola och arbetsliv. Det är ett ömsesidigt ansvar mellan
              skola och arbetsliv. Där brister det på båda sidor i dag. Jag
              tror att det behövs fler insatser för att det skall kunna förverkligas.
            </seg>
          </u>
          <u>
            <seg>
              Jag tror att vi kan lära en hel del av den kvalificerade yrkesutbildningen
              när det gäller samarbete och förläggning av utbildning till arbetslivet.
              Att vi har så pass positiva erfarenheter av den kvalificerade
              yrkesutbildningen hittills bådar ju gott och inger förhoppning
              om att vi borde kunna använda mer av den modellen och lära av
              den också i gymnasieskolan.
            </seg>
          </u>
          <u>
            <seg>
              Avslutningsvis vill jag säga om lärlingsutbildning att det självfallet
              också är min uppfattning att en bra lärlingsutbildning, som skall
              leda fram till gymnasiekompetens, anställningsbarhet och beredskap
              till fortsatt lärande, kräver att det finns ett delat ansvar mellan
              både skola och arbetsliv. Annars är det inte möjligt att nå en
              kvalitativt bra lärlingsutbildning.
            </seg>
          </u>
          <u>
            <seg>
              Men en viktig fråga att ta ställning till är om eleven har elevstatus
              och det därmed är skolan som ytterst är ansvarig, eller om eleven
              är anställd och det därmed är arbetsgivaren som ytterst är ansvarig.
              I den frågan tror jag att framtidens lärlingsutbildning handlar
              om, inom den väg som regeringen redan har pekat ut, att elevstatusen
              skall vara basen för den nya moderna lärlingsutbildningen. Och
              det är den också i de pilotprojekt som redan är på gång.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 14.57 att ajournera förhandlingarna till
            kl. 18.00 i väntan på att försvarsminister Björn von Sydow skulle
            infinna sig i kammaren för att besvara interpellationerna 269
            och 293.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 18.00.
          </note>
          <note>
            9 § Svar på interpellation 1997/98:269 om flygledningens betydelse
            ur försvarssynpunkt
          </note>
          <note type="speaker">
            Anf. 39 Försvarsminister BJÖRN VON SYDOW (s):
          </note>
          <u>
            <seg>
              Herr talman! Eva Björne har frågat vad jag avser att göra för
              att behålla en hög beredskap och säkerhet när det gäller flygledning
              för både militär och civil flygning och för att flygledningen
              vid Midlanda behålls. Bakgrunden till Eva Björnes fråga är Luftfartsverkets
              planer att reducera antalet kontrollcentraler i landet från tre
              till två genom att lägga ned centralen i
            </seg>
          </u>
          <u>
            <seg>
              Sundsvall.
            </seg>
          </u>
          <u>
            <seg>
              Jag vill inleda mitt svar med att kortfattat redovisa hur flygledningen
              utövas i Sverige och förhållandet mellan civil och militär verksamhet.
              Under grundberedskap - dvs. i fred - ansvarar Luftfartsverket
              för all flygledning, såväl civil som militär. För närvarande bedrivs
              flygledning för trafik "på sträcka" under grundberedskap från
              kontrollcentralerna i Sundsvall/Midlanda, Stockholm/Arlanda respektive
              Malmö/Sturup. Flygledning för en enskild flygplats behov bedrivs
              från den aktuella flygplatsen.
            </seg>
          </u>
          <u>
            <seg>
              Under höjd beredskap tar Försvarsmakten över huvudmannaskapet
              för flygledningen. Verksamheten utövas då från särskilda krigskontrollcentraler
              som är förlagda i berganläggningar. Dessa ingår i flygvapnets
              stridsledningsorganisation. Var dessa är belägna bör vi inte diskutera
              här i kammaren. Krigskontrollcentralerna bemannas under höjd beredskap
              med personal som tjänstgör i kontrollcentralerna i fred. Den personal
              som nu tjänstgör i Sundsvallscentralen skall tjänstgöra i krigskontrollcentralen
              i Norra flygkommandot under höjd beredskap.
            </seg>
          </u>
          <u>
            <seg>
              Verksamheten vid krigskontrollcentralerna är av avgörande betydelse
              för att planlagda bl.a. inryckningstransporter skall kunna genomföras.
              En övergång från fredsverksamhet till verksamhet under höjd beredskap
              kräver därför mycket detaljerade planer.
            </seg>
          </u>
          <u>
            <seg>
              En väsentlig del härvidlag är flygledarnas resor till krigstjänstgöringsplatsen.
            </seg>
          </u>
          <u>
            <seg>
              Mot denna bakgrund vill jag besvara Eva Björnes frågor. Försvarsmakten
              har medverkat i Luftfartsverkets utredning. Försvarsmakten har
              också bedömt att en nedläggning av kontrollcentralen i Sundsvall
              inte påverkar Försvarsmaktens beredskap. Kompetensnivån i norra
              krigskontrollcentralen är, som Eva Björne påpekar, hög. Detta
              beror bl.a. på att det av olika skäl är enklare att bedriva verkliga
              övningar från denna krigskontrollcentral än från övriga centraler.
              Jag vill betona att detta inte kommer att förändras vid en nedläggning
              av centralen i Sundsvall. Jag kan också peka på att avståndet
              från centralen i Sundsvall till krigskontrollcentralen i Norra
              flygkommandot är sådant att det i realiteten går snabbare att
              flyga till krigskontrollcentralen från Arlanda än från Sundsvall.
            </seg>
          </u>
          <u>
            <seg>
              Kostnaderna för flygledning under grundberedskap bärs av brukarna,
              dvs. den civila luftfarten och
            </seg>
          </u>
          <u>
            <seg>
              Försvarsmakten, genom avgifter. En nedläggning skulle förvisso
              medföra en merkostnad för Försvarsmakten när det gäller bl.a.
              resor. Denna merkostnad vägs emellertid upp av de minskade avgifter
              Försvarsmakten har att erlägga till Luftfartsverket för verkets
              flygledningstjänster för Försvarsmakten.
            </seg>
          </u>
          <u>
            <seg>
              Sammanfattningsvis, herr talman, kan konstateras att det inte
              finns några särskilda militära skäl för att långsiktigt behålla
              en fredsmässig kontrollcentral i
            </seg>
          </u>
          <u>
            <seg>
              Sundsvall.
            </seg>
          </u>
          <note>
            Avslutningsvis kan jag upplysa Eva Björne och kammaren om att
            jag har erfarit att Luftfartsverkets styrelse den 27 april 1998
            beslutade att avvakta med sitt beslut om avveckling av kontrollcentralen
            i
          </note>
          <u>
            <seg>
              Sundsvall.
            </seg>
          </u>
          <note type="speaker">
            Anf. 40 EVA BJÖRNE (m):
          </note>
          <u>
            <seg>
              Herr talman! Jag tackar försvarsministern för svaret. Jag håller
              dock inte med om innehållet. Från mina utgångspunkter anser jag
              att det är väsentligt att behålla den här flygledningen även ur
              försvarssynpunkt.
            </seg>
          </u>
          <u>
            <seg>
              Ministern säger i sitt svar att det är väldigt viktigt med flygledarnas
              resor till krigstjänstgöringsplatsen.
            </seg>
          </u>
          <u>
            <seg>
              Vidare säger han att Försvarsmakten har bedömt att en nedläggning
              av kontrollcentralen i Sundsvall inte påverkar beredskapen. För
              några år sedan, 1993, gjordes det en utredning inom Försvarsmakten
              där man hade annorlunda åsikter när det gällde beredskapen i Norrland.
            </seg>
          </u>
          <u>
            <seg>
              När jag läser det stycke i svaret som handlar om kostnaderna
              för flygledningen får jag intrycket att det kan vara Försvarsmaktens
              dåliga ekonomi som delvis utgör grunden till dessa slutsatser.
              Om Försvarsmakten pekar på att man behöver den här flygledningen
              i
            </seg>
          </u>
          <u>
            <seg>
              Sundsvall får man ju vara med och betala till Luftfartsverket.
              Jag misstänker att det finns andra hål inom Försvarsmakten som
              man hellre stoppar pengarna i än att upprätthålla den beredskap
              som vore önskvärd i Norrland.
            </seg>
          </u>
          <u>
            <seg>
              Ministern säger också att det är enklare att bedriva verkliga
              övningar uppe i Norrland och att det är därför man har en hög
              nivå på flygledarnas kunskaper.
            </seg>
          </u>
          <u>
            <seg>
              Det håller jag också med om. Vidare säger ministern att det här
              inte kommer att förändras vid en nedläggning av centralen i Sundsvall.
              Nej, det kommer det väl inte att göra. Men jag inbillar mig, utifrån
              det jag vet om människor, att om man flyttar deras bostadsort
              från Sundsvall till Stockholm kommer flygledarnas vilja att åka
              i väg till övningar i Norrland att minska.
            </seg>
          </u>
          <u>
            <seg>
              Det blir ytterligare 40 mil i avstånd under övningen, som pågår
              i några dagar, mellan bostadsorten där man har familj m.m. och
              den ort där man skall vistas under övningarna. Dessa flygledare
              övar dessutom ganska ofta. Även oberoende av flygvapnet brukar
              de finnas på övningsplatsen och öva i anläggningen. Jag tror alltså
              att man kommer att försöka att öva så litet som möjligt, i stället
              för att som i dag uppleva att det är väldigt trevligt att fara
              i väg och öva.
            </seg>
          </u>
          <u>
            <seg>
              Vidare utgör väl fortfarande Stockholm/Arlanda, trots att det
              har hänt en del i fråga om hotbilder, omvärldsbilder osv., ett
              strategiskt anfallsmål - och det gäller i princip också Malmö
              - på ett helt annat sätt än det Norrlandsområde där flygledningen
              nu finns i
            </seg>
          </u>
          <u>
            <seg>
              Sundsvall. Det går inte att jämföra Stockholm och
            </seg>
          </u>
          <u>
            <seg>
              Sundsvall som strategiska mål, åtminstone inte utifrån den bedömning
              som har gjorts från Försvarsmaktens sida.
            </seg>
          </u>
          <note type="speaker">
            Anf. 41 Försvarsminister BJÖRN VON SYDOW (s):
          </note>
          <u>
            <seg>
              Herr talman! Eva Björne tog i sitt inlägg egentligen upp två
              argument. Det ena är militära synpunkter, och det andra är samverkanssynpunkter
              både inom
            </seg>
          </u>
          <u>
            <seg>
              Försvarsmakten och i förhållande till Luftfartsverket.
            </seg>
          </u>
          <u>
            <seg>
              Jag vill understryka att det är Luftfartsverket som fattar detta
              beslut, där man har att väga in allehanda synpunkter, och beslutet
              är inte fattat i den riktning som kanske föresvävade Eva Björne
              när hon skrev sin interpellation. Det finns alltså inget beslut
              av Luftfartsverket att lägga ned den här fredstida centralen.
            </seg>
          </u>
          <u>
            <seg>
              De aspekter som jag kan anföra gäller de militära argumenten.
              Jag vill då nämna att de närmast berörda delarna inom Försvarsmakten
              - Norra militärområdesstaben och Norra flygkommandot - inte har
              haft någon erinran mot förslagen om att lägga ned centralen i
              Sundsvall och att flytta funktionen till en annan central.
            </seg>
          </u>
          <u>
            <seg>
              Det har inte heller anförts några synpunkter från andra delar
              av Försvarsmakten av det slaget att detta skulle innebära minskade
              säkerhetsmässiga krav när det gäller riskerna för att några av
              våra centraler skulle utsättas för någon form av militärt hot
              eller andra hot och risker under fredstid. Enligt det underlag
              som jag har fått föreligger inte den bild som Eva
            </seg>
          </u>
          <u>
            <seg>
              Björne har argumenterat kring.
            </seg>
          </u>
          <u>
            <seg>
              Jag vill också nämna att man i detta förslag inte heller räknar
              med att samverkan mellan Luftfartsverket och Försvarsmakten skall
              påverkas negativt, vare sig under grundberedskap eller höjd beredskap.
            </seg>
          </u>
          <u>
            <seg>
              Jag vill avrunda mitt inlägg här genom att säga att vad vi här
              diskuterar är ett förslag som det ankommer på Luftfartsverket
              att besluta om. Och Luftfartsverkets styrelse har alldeles nyligen
              beslutat att tills vidare inte fatta beslut i ärendet.
            </seg>
          </u>
          <note type="speaker">
            Anf. 42 EVA BJÖRNE (m):
          </note>
          <u>
            <seg>
              Herr talman! Det är helt rätt att det är Luftfartsverket som
              fattar beslut i sin styrelse. Jag vet också, precis som det står
              i svaret, att Luftfartsverket har avvaktat med det beslut som
              skulle ha fattats i slutet av april. Men jag menar att Försvarsmakten,
              flygvapnet och Luftfartsverket samarbetar mycket intimt i detta
              avseende. Och jag tycker nog att Försvarsmakten borde ha en ganska
              tungt vägande anledning att påpeka sådana här saker när det gäller
              försvaret. I
            </seg>
          </u>
          <u>
            <seg>
              fråga om detta går mina åsikter och försvarsministerns åsikter
              isär. Jag anser nämligen att det är kostnadsskäl som gör att man
              inte till fullo står upp för de försvarsmässiga beslut som man
              borde se till i denna fråga.
            </seg>
          </u>
          <u>
            <seg>
              När det gäller säkerhetsaspekter vill jag säga att när flygledning
              bedrivs civilt är det oändligt mycket lättare att göra sabotage
              hos flygledningen på Arlanda än hos flygledningen i Sundsvall.
              I flygledningen i
            </seg>
          </u>
          <u>
            <seg>
              Sundsvall har man god personkännedom, och man känner varandra
              mycket väl. Det är så få personer där, och därför kan ingen smyga
              sig in där och göra något.
            </seg>
          </u>
          <u>
            <seg>
              Jag vet inte exakt hur många flygledare det är på
            </seg>
          </u>
          <u>
            <seg>
              Arlanda, men det är nog 200-300. Där finns det inte någon personkännedom.
              Där har man inte denna yttersta kontroll när det gäller sådana
              saker, vilken kanske är den som fungerar bäst i fråga om försvar
              mot sabotagehandlingar. Jag anser att det ur försvarssynpunkt
              i ett skärpt läge, och även när det gäller civil luftfart, ur
              sabotagesynpunkt är säkrare att ha en mindre flygledningscentral
              som den i Sundsvall som kan svara för säkerheten.
            </seg>
          </u>
          <u>
            <seg>
              Även den lokalkännedom som finns måste vägas in. Norrland är
              Norrland. Det finns speciella väderförhållanden som inte finns
              i Mellansverige eller i
            </seg>
          </u>
          <u>
            <seg>
              Sydsverige att ta hänsyn till. I Sundsvall har man god lokalkännedom
              om hur det ser ut på banorna och vilka hinder som kan förekomma
              även ur vädersynpunkt.
            </seg>
          </u>
          <u>
            <seg>
              När ministern säger att det går snabbare att flyga från Arlanda
              till krigskontrollcentralen i Norra flygkommandot än från Sundsvall
              är det fel. Gränsen går där den går, och det är 40 mil från Stockholm
              upp till
            </seg>
          </u>
          <u>
            <seg>
              Sundsvall. Vilken krigskontrollplats man än flyger till i Norrland
              är det närmare om man befinner sig i
            </seg>
          </u>
          <u>
            <seg>
              Norrland än om man befinner sig i Stockholm.
            </seg>
          </u>
          <note type="speaker">
            Anf. 43 Försvarsminister BJÖRN VON SYDOW (s):
          </note>
          <u>
            <seg>
              Herr talman! Jag vill i kammaren inte gå in på frågorna om hur
              den krigsplacerade personal som är uttagen kan och skall nå sin
              krigsplaceringsort. Men det avgörande är att det inte endast handlar
              om geografiska avstånd.
            </seg>
          </u>
          <u>
            <seg>
              Eva Björne framförde flera knippen argument om hur hon anser
              att säkerhets- och försvarspolitiska aspekter bör vägas in. Jag
              kan konstatera att Försvarsmakten, företrädd på olika nivåer,
              i det förslagsunderlag som finns har argumenterat i annan riktning,
              dvs. att man från Försvarsmakten inte har haft någon erinran mot
              att genomföra den möjliga förändringen.
            </seg>
          </u>
          <u>
            <seg>
              Man har således, såvitt jag kan förstå, andra åsikter och argument
              än de som Eva Björne här har framfört.
            </seg>
          </u>
          <note type="speaker">
            Anf. 44 EVA BJÖRNE (m):
          </note>
          <u>
            <seg>
              Herr talman! Jag förstår så väl att ministern inte kan tala om
              resvägar, men jag kunde inte låta bli att ta upp detta eftersom
              det togs upp i svaret. Frestelsen blev litet för stor.
            </seg>
          </u>
          <u>
            <seg>
              Däremot är mina synpunkter helt annorlunda. Och jag tycker att
              ministern som ytterst ansvarig för försvaret i Sverige även bör
              verka för att vi har ett luftförsvar som fungerar både i fred
              och vid en höjd beredskap i ett orosläge och verka för att det
              inte bara fungerar i södra Sverige utan även i norra Sverige.
            </seg>
          </u>
          <u>
            <seg>
              Det skulle kunna vara så illa i ett läge med höjd beredskap eller
              i någon annan tråkig situation att Arlanda blev utslaget. Arlanda
              är ett prioriterat mål för en eventuell fiende. Arlanda kommer
              att vara ett av de mål som först utsätts för sabotage. Om Arlanda
              slås ut då blir det svart i Norrland. Då är det optisk flygledning
              som gäller. Trots alla de flygvapeninsatser som vi skulle kunna
              göra i Norrland med de väl utrustade flygplan, JAS och andra,
              som vi har blir de till stor del stående på marken. Om det skulle
              vara så illa att man kunde sabotera och ta över flygledningen
              på
            </seg>
          </u>
          <u>
            <seg>
              Arlanda, då vore vi riktigt illa ute.
            </seg>
          </u>
          <note type="speaker">
            Anf. 45 Försvarsminister BJÖRN VON SYDOW (s):
          </note>
          <u>
            <seg>
              Herr talman! Det är självklart min skyldighet och vilja att agera
              så att vi har ett luftförsvar som både i fred och vid höjd beredskap
              har all erforderlig kapacitet.
            </seg>
          </u>
          <u>
            <seg>
              Det som jag har gjort i mitt svar och vid vår diskussion här
              i kammaren är att referera hur den ansvariga delen av vårt totalförsvar,
              Försvarsmakten, har argumenterat när den har ställt sig bakom
              det möjliga förslag som Luftfartsverket ännu inte har fattat beslut
              om. Jag har inte sett någon anledning att ifrågasätta de argument
              som Försvarsmakten har anfört, och jag har därför ansett att mina
              synpunkter här kan gälla just de försvarsmässiga aspekterna på
              det eventuella förslag som senare kommer att föreligga för Luftfartsverkets
              behandling.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 1997/98:293 om djurförsök inom FOA
          </note>
          <note type="speaker">
            Anf. 46 Försvarsminister BJÖRN VON SYDOW (s):
          </note>
          <u>
            <seg>
              Herr talman! Annika Nordgren har frågat mig om jag avser att
              verka för att nervgastest på djur förbjuds, om jag avser att verka
              för att djurförsök inom Försvarets forskningsanstalts regi avskaffas,
              om jag avser att verka för en begränsning av djurs lidande samt
              om jag avser att verka för att ett internationellt samarbete kommer
              till stånd i syfte att samordna Forskningsanstaltens djurförsök.
            </seg>
          </u>
          <note>
            Annika Nordgren nämner vissa exempel på ansökningar från Försvarets
            forskningsanstalt till Djurförsöksetiska nämnden i Umeå.
          </note>
          <u>
            <seg>
              Jag kan först konstatera att Försvarets forskningsanstalt avseende
              de djurförsök som utförs vid forskningsanstalten har att iaktta
              bestämmelserna om djurförsök i djurskyddslagen (1988:534) och
              djurskyddsförordningen (1988:539). Bortsett från det faktum att
              försöksanstalten måste hantera uppgifter som rör försvarssekretess
              finns det ingenting som skiljer djurförsök vid Forskningsanstalten
              från djurförsök vid andra forskningslaboratorier i Sverige. Frågor
              beträffande generella förhållanden i Sverige vill jag hänvisa
              till jordbruksministern.
            </seg>
          </u>
          <note>
            De ärenden hos Djurförsöksetiska nämnden i
          </note>
          <u>
            <seg>
              Umeå som Annika Nordgren nämner innehåller sådana uppgifter som
              omfattas av försvarssekretessen. I
            </seg>
          </u>
          <u>
            <seg>
              nämnden har ärendena diskuterats under tystnadsplikt, och ledamöterna
              har då fått veta hur djuren har det, hur de behandlas och vilka
              symtom som uppträder.
            </seg>
          </u>
          <u>
            <seg>
              Vid svåra symtom, som exempelvis andningsbesvär eller kramper,
              avlivas djuren. Den som avgör vad som är svåra besvär tillhör
              en mycket välutbildad och erfaren personal. Nämndens ledamöter
              har dock full insyn i djurhanteringen och frågor som rör denna
              hantering. Djurförsöken vid Forskningsanstalten står dessutom,
              liksom andra djurförsök i Sverige, under tillsyn av den kommunala
              nämnd som fullgör uppgifter inom miljö- och hälsoskyddsområdet.
            </seg>
          </u>
          <u>
            <seg>
              Den åsyftade forskningen är viktig för att skydda samhället mot
              en typ av vapen vars verkningar mot oskyddade människor är fruktansvärda
              och oacceptabla. Det är vår skyldighet att skaffa oss kunskap
              och utveckla skydd mot denna typ av stridsmedel och därför nödvändigt
              att i viss utsträckning bedriva forskning med djurförsök. Försvarets
              forskningsanstalts djurförsöksverksamhet utgör endast en bråkdel
              av de djurexperiment som görs i Sverige, och omfattningen av Forskningsanstaltens
              djurexperimentella forskning minskar successivt allteftersom alternativa
              metoder blir kända. Djurförsök är dessutom dyra i förhållande
              till alternativa metoder, vilket betyder att djurförsök utförs
              endast när ingen annan möjlighet finns.
            </seg>
          </u>
          <u>
            <seg>
              Försvarets forskningsanstalt har inom detta område ett mycket
              brett internationellt samarbete. Djurexperimentell forskning har
              bl.a. bedrivits tillsammans med England och Frankrike. Jag anser
              därför att det redan i dag finns ett internationellt samarbete
              för att samordna Forskningsanstaltens djurförsök. Här kan vi dock
              säkert förbättra oss. Jag skall låta Forskningsanstalten undersöka
              möjligheterna att öka samarbetet med andra nationer i syfte att
              samordna Forskningsanstaltens djurförsök.
            </seg>
          </u>
          <note type="speaker">
            Anf. 47 ANNIKA NORDGREN (mp):
          </note>
          <u>
            <seg>
              Herr talman! Jag vill börja med att tacka försvarsministern för
              svaret på interpellationen. Det här är ett ämne som försvarsministern
              kanske inte så ofta debatterar med försvarsutskottets ledamöter
              - tyvärr, kan man tycka.
            </seg>
          </u>
          <u>
            <seg>
              Sedan vill jag säga några ord om bakgrunden. I
            </seg>
          </u>
          <u>
            <seg>
              Sverige avgörs frågor om djurförsök av de djurförsöksetiska nämnderna.
              Enligt lagen skall dessa nämnder avslå ansökningar som inte anses
              vara angelägna ur allmän synpunkt. Även om experiment anses angelägna
              ur allmän synpunkt skall nämnden säga nej i de fall där man kan
              få kunskapen på annat sätt än genom djurförsök. I grunden skall
              nämnden alltid göra en avvägning mellan försökets betydelse och
              lidandet för djuret. Det är detta som jag kritiserar väldigt mycket,
              inte minst när det gäller FOA:s försök. Jag anser nog att nämnderna
              i många fall godtyckligt bifaller ansökningar utan att etiska
              diskussioner förs i förväg -
            </seg>
          </u>
          <u>
            <seg>
              alltså inte, som försvarsministern säger, då inga alternativ
              föreligger. Jag tycker att det slarvas väldigt mycket med detta.
            </seg>
          </u>
          <u>
            <seg>
              När det gäller FOA:s verksamhet vill jag peka på att testen ofta
              går ut på nervgasförsök som ger mycket plågsamma symtom - andnöd,
              medvetslöshet, kramper m.m. Plågsamma djurförsök är enligt min
              mening etiskt oförsvarbara och grundas på en artism som jag inte
              ställer upp på. Hur en nervgas verkar och vilka symtomen blir
              är också väldigt väl dokumenterat, inte minst i FOA:s egna skrifter.
              I det sammanhanget har vi också anledning att titta på godtyckligheten
              i bifallandet av de här försöken. Av reservationer i Djurförsöksetiska
              nämnden i Umeå, som jag nämner i min interpellation, framgår det
              att försökledaren inte vet om de plågsamma försök som han tänkt
              genomföra har gjorts i andra länder. Detta är bakgrunden till
              min fråga om internationell samordning för att kunna minimera
              försöken.
            </seg>
          </u>
          <u>
            <seg>
              Därför är det mycket viktigt och, tycker jag, väldigt glädjande
              att försvarsministern i sitt interpellationssvar säger att han
              vill att FOA skall få undersöka möjligheterna att öka samarbetet
              med andra nationer.
            </seg>
          </u>
          <u>
            <seg>
              Jag vill dock inte, som ministern säger, att syftet skall vara
              att samordna Forskningsanstaltens djurförsök.
            </seg>
          </u>
          <u>
            <seg>
              Syftet måste enligt min mening vara att eliminera, eller i varje
              fall minimera, djurförsöken. Det skall alltså vara syftet med
              den internationella samordningen. Delar försvarsministern min
              uppfattning i det avseendet?
            </seg>
          </u>
          <u>
            <seg>
              Sedan har jag några kommentarer till ministerns interpellationssvar.
              Först gäller det de uppgifter som omfattas av försvarssekretessen.
              Försvarsministern redogör litet grand för hur det går till i nämnden.
            </seg>
          </u>
          <u>
            <seg>
              Glädjande nog finns det nu ett JO-beslut som säger att uppgifter
              om vad som händer med djuren inte skall hemligstämplas, utan sådant
              skall man alltså få ta med i bedömningen i nämnden; det skall
              vara känt. Det är bra att få det noterat till kammarens protokoll,
              för det här tycker jag är någonting som är positivt.
            </seg>
          </u>
          <u>
            <seg>
              Ansökningarna är mycket detaljerade vad gäller utförandet av
              försöket men inte så mycket vad gäller det som händer med djuren.
              Detta tycker jag är dåligt.
            </seg>
          </u>
          <u>
            <seg>
              Jag har några konkreta frågor: Vill försvarsministern verka för
              att plågsamma djurförsök stoppas och djurförsöken minimeras inom
              försvarsministerns verksamhetsområde? Vilken tidsplan gäller för
              uppdraget till FOA om att samordna den internationella verksamheten?
              Det gäller ju att det blir ett reellt beslut och att vi ser effekterna
              av det. Delar ministern min uppfattning att samordningen skall
              syfta till att djurförsöken minskar och att samordningen i sig
              inte är ett mål?
            </seg>
          </u>
          <note type="speaker">
            Anf. 48 Försvarsminister BJÖRN VON SYDOW (s):
          </note>
          <u>
            <seg>
              Herr talman! Jordbruksministern svarade fredagen den 8 maj på
              interpellationer som gällde djurförsöksfrågorna mera generellt
              i vårt land. I sitt svar framhöll jordbruksministern:
            </seg>
          </u>
          <u>
            <seg>
              "Regeringen anser att användningen av försöksdjur skall begränsas
              så mycket som möjligt. Inom vissa områden är dock trots allt användning
              av försöksdjur berättigad. Den djurförsöksetiska prövningen är
              tillsammans med övriga bestämmelser inom försöksdjursområdet därför
              av stor betydelse för att tillförsäkra försöksdjuren ett starkt
              skydd."
            </seg>
          </u>
          <u>
            <seg>
              Det är självklart att jordbruksministern här har klargjort regeringens
              generella inriktning. Givetvis skall det också gälla de myndigheter
              som verkar under Försvarsdepartementet.
            </seg>
          </u>
          <u>
            <seg>
              Jag vill också erinra om att jordbruksministern i samma svar
              pekar på att regeringen har tillkallat en särskild utredare som
              skall se över Centrala försöksdjursnämndens verksamhet och utvärdera
              det stöd som lämnas till forskning om alternativa djurförsök m.m.
              Man avser att lämna sina förslag senast den
            </seg>
          </u>
          <note>
            30 juni i år.
          </note>
          <u>
            <seg>
              Med detta har jag berört förhållanden som också skall gälla inom
              Försvarsdepartementets område. Jag avser att se till att Försvarets
              forskningsanstalts synpunkter på hur man kan nå mer av internationellt
              samarbete finns tillgängliga när regeringen skall bedöma det förslag
              som kommer från den utredare som jordbruksministern har verksam
              inom sitt område.
            </seg>
          </u>
          <note type="speaker">
            Anf. 49 ANNIKA NORDGREN (mp):
          </note>
          <u>
            <seg>
              Herr talman! Jag tackar också för det svaret. Det var dock inte
              så mycket ett svar om ansvarsfrågan när det gäller försvarsministerns
              eget område och de myndigheter som försvarsministern har ansvaret
              för.
            </seg>
          </u>
          <u>
            <seg>
              Därför vill jag än en gång fråga: Hur skall försvarsministern
              nå det mål som jag vet att regeringen generellt har satt upp och
              som handlar om att minska djurförsöken? Vilka åtgärder kommer
              försvarsministern att vidta inom sitt ansvarsområde och de myndigheterna?
            </seg>
          </u>
          <u>
            <seg>
              När det gäller detta med att synpunkter skall ingå i översynen
              och i den utredning som regeringen har tillsatt blir jag litet
              nyfiken och vill veta hur tidsplanen konkret ser ut nu när FOA
              har fått sitt uppdrag från försvarsministern, vilket - det vill
              jag återigen poängtera - är väldigt positivt. Det gäller alltså
              att få en reell effekt här så att det inte bara blir ord till
              kammarens protokoll. Jag tror att det vore värdefullt att göra
              en sorts handlingsplan eller vidta någon annan sådan konkret åtgärd.
            </seg>
          </u>
          <u>
            <seg>
              Många av djurförsöken - jag vill verkligen lyfta fram det, försvarsministern
              - inom FOA:s verksamhetsområde måste ifrågasättas dels på grund
              av att de är oerhört plågsamma, dels på grund av att det verkar
              vara ett bristfälligt underlag just när det gäller de djurförsöksetiska
              nämnderna. Det är möjligt att försvarsministern kan hävda att
              det är något som jordbruksministern har att ta hand om. Jag vill
              ändå att försvarsministern skall notera detta och driva på det
              här arbetet inom FOA; detta för att få ett bra underlag men först
              och främst, anser jag, för att få ett stopp på de plågsamma djurförsöken
              eller åtminstone minimera dem. Många av dem är, som sagt, oerhört
              plågsamma.
            </seg>
          </u>
          <u>
            <seg>
              Egentligen skulle jag vilja rekommendera försvarsministern att
              läsa de här ansökningarna men jag är inte så säker på att jag
              skall göra det, för det är ingen trevlig läsning precis. I relation
              till alla utredningar och skrifter som jag har tagit del av -
              dessa är öppna och försvarsministern har säkert också tagit del
              av dem - anses många av försöken vara en upprepning. Många har
              genomförts gång på gång. Jag undrar, och har faktiskt ifrågasatt,
              vad som blir resultatet, vad som kommer fram av detta. Det går
              inte att hävda att alla sådana här försök är etiskt försvarbara;
              det tycker jag inte att man kan göra. Jag vet att försvarsministern
              är intresserad av forskningsetiska frågor.
            </seg>
          </u>
          <u>
            <seg>
              Således hoppas jag att försvarsministern kommer att titta närmare
              på detta.
            </seg>
          </u>
          <note type="speaker">
            Anf. 50 Försvarsminister BJÖRN VON SYDOW (s):
          </note>
          <u>
            <seg>
              Herr talman! Den utredare som är tillsatt skall göra en analys
              av de djurförsöksetiska nämndernas hittillsvarande verksamhet
              och den praxis som utvecklas inom nämnderna. Det betyder att vi
              kommer att få en analys som gäller just tillämpningen, den etiska
              avvägning som nämnderna har att göra i sina ställningstaganden.
            </seg>
          </u>
          <u>
            <seg>
              Vidare vill jag erinra om att generellt gäller att djurskyddsorganisationerna
              är representerade i nämnderna och deltar i prövningen. Det betyder
              alltså att nämnderna i princip skall väga in djurskyddssynpunkter
              så att det förtydligas att det finns företrädare för de åsikterna
              i vårt samhälle.
            </seg>
          </u>
          <u>
            <seg>
              Det finns ingen skillnad när det gäller den allmänna inriktning
              som regeringen via jordbruksministern har angett om att användningen
              av försöksdjur skall begränsas så mycket som möjligt och hur jag
              anser att förhållandena skall vara inom Försvarsdepartementets
              område. Samma riktlinjer skall gälla inom detta område som inom
              alla andra områden men jag anser mig inte här i kammaren kunna
              ta fram exempel där jag anser att ett beslut om försök skulle
              ha gått i annan riktning.
            </seg>
          </u>
          <u>
            <seg>
              Vi har en överklagandeordning som innebär att beslut av nämnderna
              kan överklagas i domstol. Följaktligen ankommer det inte på regeringen
              att göra några tolkningar av hur förvaltningsmyndighet och domstol
              dömer vid den konkreta tillämpningen.
            </seg>
          </u>
          <note type="speaker">
            Anf. 51 ANNIKA NORDGREN (mp):
          </note>
          <u>
            <seg>
              Herr talman! Avslutningsvis vill jag beröra den tråd som försvarsministern
              tar upp, att det inte skall vara någon skillnad mellan Försvarsdepartementets
              verksamhetsområde och hur det är generellt med tanke på jordbruksministerns
              ansvarsområde. Men det finns faktiskt en del skillnader när det
              gäller tillämpningen av reglerna. Här i riksdagen har det ju många
              gånger varit debatt om de s.k. dödstest - LD 50-
            </seg>
          </u>
          <u>
            <seg>
              testen, för att använda ett mera vetenskapligt språk -
            </seg>
          </u>
          <u>
            <seg>
              som är väldigt plågsamma för djur i samband med djurförsök. Sådana
              debatter har förts ett flertal gånger i samband med interpellationer,
              frågor osv.
            </seg>
          </u>
          <u>
            <seg>
              Numera begagnar sig forskare inte av LD 50-
            </seg>
          </u>
          <u>
            <seg>
              metoden. Den är inte förbjuden i lag, men i praktiken används
              den inte på grund av det enorma lidande som djuren utsätts för
              och det omtvistade vetenskapliga värdet med metoden.
            </seg>
          </u>
          <u>
            <seg>
              Men det verkar som om FOA i Umeå är ett tragiskt undantag. Där
              tillämpas tyvärr LD 50-metoden.
            </seg>
          </u>
          <u>
            <seg>
              Det finns områden där det finns skillnader, och därför ser jag
              fram emot det uppdrag som har getts FOA att se över verksamheten
              med djurförsök.
            </seg>
          </u>
          <u>
            <seg>
              En annan sak jag vill notera är att FOA hävdar att djuren skall
              kontrolleras hela tiden under de plågsamma testen. Men det gäller
              bara dagtid. Nattetid sker det ingen kontroll av djuren så att
              det går att döda dem omedelbart - som FOA säger att man gör.
            </seg>
          </u>
          <u>
            <seg>
              Herr talman! Jag vill få fört till kammarens protokoll att jag
              tackar försvarsministern för svaret och konstatera att jag menar
              att plågsamma djurförsök är etiskt oförsvarbara. Jag ser fram
              emot att det inom
            </seg>
          </u>
          <u>
            <seg>
              Försvarsdepartementets område blir en översyn med konkreta resultat.
            </seg>
          </u>
          <note type="speaker">
            Anf. 52 Försvarsminister BJÖRN VON SYDOW (s):
          </note>
          <u>
            <seg>
              Herr talman! Jag tackar för de erkännande ord som Annika Nordgren
              har givit mig under debatten.
            </seg>
          </u>
          <u>
            <seg>
              Jag har inställningen att det skall ske en granskning av det
              internationella samarbetet, där syftet är att den försvarsrelaterade
              forskningen skall i så stor utsträckning som möjligt tillämpas
              enligt samma praxis som i övrigt i vårt land. Den utredning med
              den inriktning som jordbruksministern har gjort borgar för detta.
              De synpunkter som vi kommer att inhämta från
            </seg>
          </u>
          <u>
            <seg>
              Försvarets forskningsanstalt kommer vi att hantera på ett sådant
              sätt att regeringens kommande bedömning av utredningen inom Jordbruksdepartementet
              blir parallell med det som vi gör inom Försvarsdepartementet.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1997/98:KU19
          </note>
          <note>
            Finansutskottets betänkanden 1997/98:FiU22-FiU24
          </note>
          <note>
            Skatteutskottets betänkanden 1997/98:SkU24 och
          </note>
          <note>
            SkU25
          </note>
          <note>
            Lagutskottets betänkanden 1997/98:LU21-LU23
          </note>
          <note>
            Socialutskottets betänkanden 1997/98:SoU19 och
          </note>
          <note>
            SoU21
          </note>
          <note>
            Kulturutskottets betänkanden 1997/98:KrU14 och
          </note>
          <u>
            <seg>
              KrU16
            </seg>
          </u>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Motioner med anledning av prop. 1997/98:157 Överföring av periodiseringsfond
            och skatteutjämningsreserv
          </note>
          <note>
            1997/98:Sk43 av Bo Lundgren m.fl. (m)
          </note>
          <note>
            1997/98:Sk44 av Isa Halvarsson (fp)
          </note>
          <note>
            Justitieutskottets betänkanden
          </note>
          <note>
            1997/98:JuU17 Översyn av förvaltningsprocessen, m.m.
          </note>
          <note>
            1997/98:JuU22 Behandlingen av häktade
          </note>
          <note>
            1997/98:JuU24 Processrättsliga frågor
          </note>
          <note>
            Lagutskottets betänkanden
          </note>
          <note>
            1997/98:LU12 Vårdnad, boende och umgänge
          </note>
          <note>
            1997/98:LU24 Sveriges tillträde till Brysselkonventionen
          </note>
          <note>
            1997/98:LU25 Pensionsrättigheter och bodelning
          </note>
          <note>
            Utrikesutskottets betänkanden
          </note>
          <note>
            1997/98:UU21 Verksamheten inom OSSE under
          </note>
          <note>
            1997
          </note>
          <note>
            1997/98:UU22 Verksamheten i Europarådet 1997
          </note>
          <note>
            Försvarsutskottets betänkande
          </note>
          <note>
            1997/98:FöU8 Transport av farligt gods
          </note>
          <note>
            Socialförsäkringsutskottets betänkanden
          </note>
          <note>
            1997/98:SfU11 Reformerad förtidspension, m.m.
          </note>
          <note>
            1997/98:SfU12 Lagändringar med anledning av flyttning av viss
            verksamhet vid Riksförsäkringsverket till Söderhamn, m.m.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
            den 11 maj
          </note>
          <note>
            1997/98:726 av Isa Halvarsson (fp) till statsrådet
          </note>
          <u>
            <seg>
              Thomas Östros
            </seg>
          </u>
          <note>
            Reavinsten vid avyttring av fastighet
          </note>
          <note>
            1997/98:727 av Carl Erik Hedlund (m) till statsrådet
          </note>
          <u>
            <seg>
              Thomas Östros
            </seg>
          </u>
          <note>
            Stämpelskatt
          </note>
          <note>
            1997/98:728 av Ulf Melin (m) till utbildningsministern
          </note>
          <note>
            Lärarutbildningen vid Rudolf Steinerhögskolan den 12 maj
          </note>
          <note>
            1997/98:729 av Åke Carnerö (kd) till statsrådet Ylva
          </note>
          <note>
            Johansson
          </note>
          <u>
            <seg>
              Samlevnadsundervisningen i skolan
            </seg>
          </u>
          <note>
            1997/98:730 av Ewa Larsson (mp) till kulturministern
          </note>
          <note>
            Digital marksänd TV
          </note>
          <note>
            1997/98:731 av Inger Davidson (kd) till statsrådet
          </note>
          <note>
            Maj-Inger Klingvall
          </note>
          <note>
            Kommunalt vårdnadsbidrag
          </note>
          <note>
            1997/98:732 av Roy Ottosson (mp) till finansministern
          </note>
          <u>
            <seg>
              Bankernas avgifter
            </seg>
          </u>
          <note>
            1997/98:733 av Roy Ottosson (mp) till miljöministern
          </note>
          <u>
            <seg>
              Vattenkraftverk
            </seg>
          </u>
          <note>
            Frågorna redovisas i bilaga som fogas till riksdagens snabbprotokoll
            tisdagen den 26 maj.
          </note>
          <note>
            14 § Kammaren åtskildes kl. 18.37.
          </note>
          <note>
            Förhandlingarna leddes av andre vice talmannen från sammanträdets
            början till ajourneringen kl. 14.57 och av tredje vice talmannen
            därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
