<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2017</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2017</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--86</head>
          <docDate when="2017">2017</docDate>
        </div>
      </front>
      <body>
        <div>
          <note n="aac283ed">
            § 1 Avsägelser
          </note>
          <note n="95e14fd5">
            Talmannen meddelade att Lars Eriksson (S) avsagt sig uppdraget
            som ledamot av riksdagen från och med den 20 mars 2018.
          </note>
          <note n="22b15b58">
            Kammaren biföll denna avsägelse.
          </note>
          <note n="b23f0532">
            Talmannen meddelade att Berit Högman (S) avsagt sig uppdraget
            som ledamot av riksdagen från och med den 27 mars 2018.
          </note>
          <note n="22b15b58">
            Kammaren biföll denna avsägelse.
          </note>
          <note n="76b0750c">
            § 2 Anmälan om subsidiaritetsprövning
          </note>
          <note n="bae12acd">
            Talmannen anmälde att utdrag ur prot. 2017/18:25 för torsdagen
            den 15 mars i ärende om subsidiaritetsprövning av EU-förslag hade
            kommit in från socialutskottet.
          </note>
          <note n="5dfa8b10">
            § 3 Anmälan om fördröjda svar på interpellationer
          </note>
          <note n="90a32695">
            Följande skrivelser hade kommit in:
          </note>
          <note n="6ab7dc44">
            Interpellation 2017/18:408
          </note>
          <note n="53e3bc6d">
            Till riksdagen
          </note>
          <note n="4e92f0a0">
            Interpellation 2017/18:408 Vägslitageavgift
          </note>
          <note n="6d6d9927">
            av Edward Riedl (M)
          </note>
          <note n="8a67213c">
            Interpellationen kommer att besvaras fredagen den 4 maj 2018.
          </note>
          <note n="5e1d1d19">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="362290b8">
            Helsingfors den 14 mars 2018
          </note>
          <note n="019ea3d3">
            Finansdepartementet
          </note>
          <note n="09dd2d8e">
            Magdalena Andersson (S)
          </note>
          <note n="7c5a6d34">
            Enligt uppdrag
          </note>
          <note n="d860a8dd">
            John Ndure
          </note>
          <note n="781586e1">
            Departementsråd
          </note>
          <note n="22a2cad3">
            Interpellation 2017/18:430
          </note>
          <note n="53e3bc6d">
            Till riksdagen
          </note>
          <note n="4e905700">
            Interpellation 2017/18: 430 Djurskyddslag med rättssäkerhet
          </note>
          <note n="40379457">
            av Staffan Danielsson (C)
          </note>
          <note n="44a7894f">
            Interpellationen kommer att besvaras fredagen den 20 april 2018.
          </note>
          <note n="42ca0627">
            Skälet till dröjsmålet är tidigare inbokade resor och arrangemang.
          </note>
          <note n="ca89955e">
            Helsingfors den 15 mars 2018
          </note>
          <note n="f32881f0">
            Näringsdepartementet
          </note>
          <note n="3a94cc56">
            Sven-Erik Bucht (S)
          </note>
          <note n="7c5a6d34">
            Enligt uppdrag
          </note>
          <note n="48a1428a">
            Fredrik Ahlén
          </note>
          <note n="09a8681a">
            Expeditionschef
          </note>
          <note n="aa1ba66b">
            Interpellation 2017/18:432
          </note>
          <note n="53e3bc6d">
            Till riksdagen
          </note>
          <note n="97a27719">
            Interpellation 2017/18:432 Vårdköerna i Sverige
          </note>
          <note n="4f3a3400">
            av Erik Andersson (M)
          </note>
          <note n="af1eac93">
            Interpellationen kommer att besvaras tisdagen den 17 april 2018.
          </note>
          <note n="6eb0d458">
            Skälet till dröjsmålet är sedan tidigare inbokade engagemang
            .
          </note>
          <note n="ca89955e">
            Helsingfors den 15 mars 2018
          </note>
          <note n="85824de5">
            Socialdepartementet
          </note>
          <note n="e13d3890">
            Annika Strandhäll (S)
          </note>
          <note n="7c5a6d34">
            Enligt uppdrag
          </note>
          <note n="649a957b">
            Marianne Jenryd
          </note>
          <note n="09a8681a">
            Expeditionschef
          </note>
          <note n="54650577">
            § 4 Anmälan om granskningsrapport
          </note>
          <note n="c7932780">
            Talmannen anmälde att följande granskningsrapport hade kommit
            in från Riksrevisionen och överlämnats till försvarsutskottet:
          </note>
          <note n="79963451">
            RiR 2018:6 Livsmedels- och läkemedelsförsörjning – samhällets
            säkerhet och viktiga samhällsfunktioner
          </note>
          <note n="bc567ec0">
            § 5 Ärenden för hänvisning till utskott
          </note>
          <note n="0ea87932">
            Följande dokument hänvisades till utskott:
          </note>
          <note n="aee4f943">
            Proposition
          </note>
          <note n="501715fe">
            2017/18:160 till utrikesutskottet
          </note>
          <note n="118c30f9">
            Skrivelser
          </note>
          <note n="90b3b32b">
            2017/18:109 till arbetsmarknadsutskottet
          </note>
          <note n="89befafd">
            2017/18:118 till utrikesutskottet
          </note>
          <note n="c8810fff">
            Redogörelse
          </note>
          <note n="4d4712b9">
            2017/18:OSSE1 till utrikesutskottet
          </note>
          <note n="f36bab5f">
            Motioner
          </note>
          <note n="155a7de8">
            2017/18:3980 och 3999 till justitieutskottet
          </note>
          <note n="355a386c">
            2017/18:3994 till försvarsutskottet
          </note>
          <note n="5008275e">
            2017/18:3998 till konstitutionsutskottet
          </note>
          <note n="5b57ab14">
            2017/18:3979 och 4001 till socialförsäkringsutskottet
          </note>
          <note n="108666e5">
            § 6 Svar på interpellation 2017/18:414 om integrationsutmaningen
          </note>
          <note type="speaker" n="353832d8">
            Anf. 1 Arbetsmarknads- och etableringsminister YLVA JOHANSSON
            (S):
          </note>
          <u who="morgan_johansson_minister_2014" xml:id="i-9a5593f3c915a600-0" n="24fcd691">
            <seg n="1a55f085">
              Herr talman! Lars Beckman har frågat mig vilka konkreta åtgärder
              jag i min tjänsteutövning har vidtagit för att minska klyftan
              mellan inrikes föddas och utrikes föddas sysselsättningsgrad.
              Han har också frågat om jag kan ge exempel på vilka konkreta åtgärder
              jag avser att vidta för att minska skillnaderna i arbetslöshet
              mellan utrikes födda män och kvinnor, om jag anser att regeringen
              gör tillräckligt för att förbättra integrationen av nyanlända
              samt om jag ser ett samband mellan fördubblingen av arbetsgivaravgifter
              för unga, försämrat RUT- och ROT-avdrag och det ökade sysselsättningsgapet
              mellan utrikes och inrikes födda.
            </seg>
            <seg n="33f18926">
              Sedan regeringen tillträdde är mer än 250 000 fler i jobb. Två
              tredjedelar av sysselsättningsökningen har skett bland utrikes
              födda. Det har tidigare tagit upp till tio år innan hälften av
              de nyanlända har etablerat sig på arbetsmarknaden. Nya siffror
              från Statistiska centralbyrån visar nu en förbättring och att
              nästan hälften av de som mottogs 2011 hade jobb efter fem år.
              Om utvecklingen fortsätter på samma positiva sätt bör tiden från
              mottagande till arbete kunna fortsätta kortas. Men stora utmaningar
              kvarstår, inte minst vad gäller nyanlända kvinnors etablering
              på arbetsmarknaden.
            </seg>
            <seg n="cb82d73e">
              Ett nytt regelverk för nyanländas etablering i arbets- och samhällslivet
              trädde i kraft den 1 januari 2018. Det nya regelverket stärker
              Arbetsförmedlingens möjligheter att ge rätt insatser utifrån individens
              behov samtidigt som kraven på individen tydliggörs. Regeringen
              gör stora satsningar på utbildning, och den 1 januari 2018 infördes
              också en utbildningsplikt för nyanlända.
            </seg>
            <seg n="03462669">
              Möjligheten till en subventionerad anställning utgör en viktig
              väg till jobb för grupper som står långt från arbetsmarknaden.
              Regeringen reformerar systemet för de subventionerade anställningarna.
              Ett flertal anställningsstöd slås samman till ett enhetligt och
              mer kraftfullt stöd – introduk ­ tionsjobb.
            </seg>
            <seg n="4d04b685">
              Extratjänster och moderna beredskapsjobb är vägar in på arbetsmarknaden
              för nyanlända och långtidsarbetslösa, liksom snabbspåren för nyanlända
              som har kompetens inom vissa bristyrken. I samarbete med kommunerna
              tar Arbetsförmedlingen nu fram lokala jobbspår.
            </seg>
            <seg n="44a6b1a4">
              Regeringen har också kommit överens med arbetsmarknadens parter
              om att etableringsjobb bör införas. Syftet är att fler nyanlända
              och långtidsarbetslösa ska etablera sig på arbetsmarknaden samt
              att underlätta arbetsgivarnas framtida kompetensförsörjning.
            </seg>
            <seg n="3895227c">
              Regeringen presenterade även i budgetpropositionen för 2018 insatser
              för att främja att fler utrikes födda kvinnor deltar på arbetsmarknaden.
              Det handlar bland annat om insatser för att öka kvinnors företagande,
              ytterligare främjandemedel till Delegationen för unga och nyanlända
              till arbete samt utökade medel för kommuner att erbjuda insatser
              under föräldraledighet. Arbetsförmedlingen har fått i uppdrag
              att särskilt arbeta för att minska arbetslösheten och höja sysselsättningsgraden
              bland utrikes födda kvinnor. Regeringen har också avskaffat vårdnadsbidraget
              och begränsat föräldraförsäkringen för personer som kommer till
              Sverige med barn som är äldre än ett år.
            </seg>
            <seg n="d409ccfa">
              Att höja sysselsättningsgraden bland utrikes födda, i synnerhet
              kvinnor, och att bryta långvarig arbetslöshet är högt prioriterade
              frågor för regeringen. Regeringen har vidtagit en rad åtgärder
              med syftet att korta vägen till arbete för nyanlända och för att
              fler ska komma i arbete. Vi planerar även ytterligare åtgärder.
            </seg>
          </u>
          <note type="speaker" n="7af28b05">
            Anf. 2 LARS BECKMAN (M):
          </note>
          <u who="unknown" xml:id="i-b810b4e6197d0f7a-0" n="2beca492">
            <seg n="4baf2873">
              Herr talman! Tack, statsrådet, för svaret!
            </seg>
            <seg n="1c0e5937">
              Det är väldigt viktigt för Sverige att man löser integrationsutmaningarna
              och får fler människor i jobb. Men det är minst lika viktigt för
              den enskilde, som måste få en plats på arbetsmarknaden. Tyvärr
              imponerar inte regeringens politik på det här området heller,
              varken i fråga om utfallet, det vill säga hur många som kommer
              i jobb, eller på de företagare som ska anställa utrikes födda.
            </seg>
            <seg n="3b70e610">
              Jag har sedan 2010 haft förmånen att regelbundet ha rundabordssamtal
              med utrikes födda företagare, ett tiotal per gång. Det är väldigt
              bra att föra ett resonemang och diskutera: Ni är ju framgångsrika
              företagare. Ni har gjort den här resan. Vilka saker tycker ni
              är viktiga och att vi politiker bör göra?
            </seg>
            <seg n="83a9c2be">
              Ett av dessa rundabordssamtal hade jag i Gävle för något år sedan.
              Jag hade också ett seminarium här i riksdagen i onsdags, med utrikes
              födda företagare. Om man stämmer av vad företagarna säger med
              den politik som regeringen för är det intressant att se att det
              kanske finns en förklaring till att glappet mellan utrikes födda
              och inrikes födda ökar på arbetsmarknaden.
            </seg>
            <seg n="1ca8d8de">
              En av de viktigaste sakerna som alltid kommer upp är språket.
              På seminariet i onsdags sa en av företagarna: Varför krånglar
              ni till det så mycket? Varför gör ni inte mer av det som fungerar?
              Se till att människor kommer i jobb direkt och får lära sig språket
              på jobbet! Det handlar till exempel om att sfi -undervisningen
              måste förbättras, och kanske framför allt om att kunna kombinera
              arbete med sfi-undervisning.
            </seg>
            <seg n="14e5801d">
              Det handlar också om attityden till företagsamhet. Vid rundabordssamtalet
              i Gävle för en tid sedan var många företagare från olika branscher
              där – det var någon tandläkare, och det var någon glasmästare.
              De sa att attityden till företagsamheten är det viktigaste: Skuldbelägg
              inte oss företagare! Lyft oss som de integrationshjältar vi är!
              Svartmåla inte mig som företagare!
            </seg>
            <seg n="8b0108a0">
              När den iranske tandläkaren kom till Sverige för länge sedan
              – jag tror att det var 1986 – hade man ett år på sig att lära
              sig svenska. Lärde man sig inte svenska på ett år fick man lämna
              Sverige. Vid rundabordssamtalet sa Mohammad Yazdani just: Vad
              tror ni att jag gjorde? Tror ni att jag lärde mig svenska på ett
              år?
            </seg>
            <seg n="c5d73666">
              Man pratar också om att skatter har betydelse. Man måste få behålla
              en större del av vinsten, så att man kan utveckla sitt företag
              och göra investeringar i det egna företaget.
            </seg>
            <seg n="d5475bcb">
              Det här är viktigt. Jag tror nämligen att om vi inte löser jobben
              för den stora volymen människor som har kommit till Sverige kommer
              de nedskärningar som ni har gjort i LSS – finansministern har
              sagt att ni ska spara in på stöd enligt LSS, för att finansiera
              hanteringen av flyktingkrisen – att vara en västanfläkt mot vad
              nästa alliansregering kommer att behöva göra.
            </seg>
            <seg n="81d315a0">
              Precis som statsrådet själv sa är det ett enormt misslyckande
              när det gäller andelen utrikes födda kvinnor på arbetsmarknaden.
              Jag kommer att återkomma till det i mitt nästa inlägg.
            </seg>
          </u>
          <note type="speaker" n="731dee80">
            Anf. 3 Arbetsmarknads- och etableringsminister YLVA JOHANSSON
            (S):
          </note>
          <u who="morgan_johansson_minister_2014" xml:id="i-9a5593f3c915a600-1" n="24fcd691">
            <seg n="84652414">
              Herr talman! Vi kanske ska rätta till några saker. Det är ändå
              så att utvecklingen går åt rätt håll. Sysselsättningsgapet mellan
              utrikes och inrikes födda var 2005 11–12 procent, 2013 var det
              10 procent och nu är gapet 8 procent. Jag är förstås inte nöjd
              med det. Men gapet mellan utrikes och inrikes födda har minskat.
            </seg>
            <seg n="c2f14c1e">
              Andelen personer som kommer i arbete efter etableringen på Arbetsförmedlingen,
              som normalt är två år, har också ökat markant sedan den här regeringen
              tillträdde, trots att väldigt många fler är inskrivna i etableringsuppdraget.
              Jag är på inget sätt nöjd med resultaten. Men det går i rätt riktning.
            </seg>
            <seg n="4a990ec4">
              Det har tidigare tagit mellan åtta och tio år innan hälften i
              en grupp nyanlända är etablerade på arbetsmarknaden, och det mäts
              genom en viss nivå på årsinkomsten. Nu ser tiden ut att kunna
              halveras till fem år innan man är etablerad på arbetsmarknaden.
              Utvecklingen går alltså åt rätt håll, det är viktigt att komma
              ihåg. Men utmaningarna är trots detta väldigt stora.
            </seg>
            <seg n="c0394dc0">
              Herr talman! Lars Beckman sa här att man ska se till att människor
              kommer i jobb direkt och lär sig språket på jobbet. Jag tycker
              att det är en väldigt bra idé. Det är därför som jag talar också
              med arbetsgivare, och de har tillsammans med de fackliga organisationerna
              önskat sig en ny form av anställningsstöd. Därför har vi nu kommit
              överens med Svenskt Näringsliv, med LO och med Unionen om att
              införa etableringsjobb som innebär just att arbetsgivaren anställer
              till en låg kostnad även personer som kanske ännu inte kan jobbet
              och ännu inte talar tillräckligt bra svenska. Man vill göra detta
              i syfte att det ska leda till en fast heltidstjänst och bidra
              till kompetensrekryteringen för företaget. Sedan ställer samhället
              upp med resurser för bland annat utbildning. Det är precis så
              som man behöver jobba för att fler personer ska komma i arbete.
            </seg>
            <seg n="3994aae5">
              Det är väldigt tråkigt att Moderaterna, som ju tidigare sa att
              man skulle välkomna om parterna kom överens, nu inte verkar välkomna
              det.
            </seg>
          </u>
          <note type="speaker" n="ebcad33c">
            Anf. 4 LARS BECKMAN (M):
          </note>
          <u who="unknown" xml:id="i-b810b4e6197d0f7a-1" n="2beca492">
            <seg n="e8d43f52">
              Herr talman! Att Socialdemokraterna under ett valår kan ta fram
              många subventionerade anställningar tror jag ingen betvivlar i
              den här kammaren. Att ni är duktiga på siffertrixande under ett
              valår tror jag inte heller att någon betvivlar.
            </seg>
            <seg n="71f8eb35">
              I onsdags hade jag med mig Jan Edling på det seminarium som jag
              hade om migration och företagsamhet. Han pratade om den rapport
              som han skrev 2005 då han i ren ilska lämnade LO eftersom han
              inte fick berätta att 10 procent av arbetskraften förtidspensionerades.
              Jan Edling har skrivit två nya rapporter som är mycket läsvärda.
              Jag förutsätter att statsrådet har läst dem.
            </seg>
            <seg n="050273b6">
              På seminariet i onsdags sa Jan Edling ungefär så här: Jag är
              inte så orolig för dem som har kommit nu. För dem kommer det säkert
              att lösa sig. Jag är mer orolig för det som man kan kalla för
              tredje generationens invandrare, det vill säga barnen till barnen
              till dem som har kommit hit som bor i förorter och som inte har
              lärt sig språket. Dem är jag mest orolig för. Hur kommer de att
              kunna bidra om de hamnar helt utanför samhället?
            </seg>
            <seg n="4b1d7257">
              På samma seminarium i onsdags var det två jättedriftiga utrikesfödda
              företagare som berättade om en vän som hade 20 anställda. Han
              var en superentreprenör. Det var bara det att det var en helt
              svart verksamhet.
            </seg>
            <seg n="f56f17d3">
              Det är bra att Ylva Johansson inte är nöjd, men du har haft fyra
              år på dig att faktiskt ta tag i de här frågorna. Det är klart
              att det är ett bekymmer att förvärvsarbetande bland inrikes födda
              var 84 procent 2016 medan det var 61 procent bland utrikes födda.
            </seg>
            <seg n="7ccff56a">
              Om jag stämmer av den lilla lista som jag fick med mig från företagen
              över det som de tycker att vi politiker borde göra var det några
              saker som stack ut.
            </seg>
            <seg n="ee5486cd">
              Attityden till både företagsamhet och arbete måste förbättras.
              Där får svenska folket självt avgöra om vi har en regering som
              uppmuntrar eller svartmålar företagsamhet.
            </seg>
            <seg n="aeebef31">
              Det måste alltid löna sig att arbeta i stället för att passivt
              leva på bidrag. Svenska folket får fundera på vad regeringen har
              fört för politik. Är det så att man har sänkt eller höjt skatterna
              för dem som jobbar? Är det så att man har höjt bidragen som har
              gjort att det lönar sig mindre att jobba?
            </seg>
            <seg n="cd7ee041">
              En företagare sa så här: Det finns lediga arbeten inom vår bransch,
              men den sammantagna effekten av olika bidrag gör att det kan vara
              mer lönsamt att leva på bidrag i stället för att arbeta. Konsekvensen
              blir att många inte söker våra lediga jobb. Det sa man från en
              städfirma.
            </seg>
            <seg n="f8c0e2fa">
              Det är viktigt att lära sig svenska och integreras i samhället,
              att förstå värderingar och inställningar. Kan man inte svenska
              kan man vare sig arbeta eller driva företag. Då kan man fundera
              på hur starta-eget-rådgivningen funkar i Sverige. På hur många
              olika språk sker det? Vilken attityd har man till den som kommer
              hit. Är det: Vad duktig du är, Lars Beckman, som har tagit dig
              till Sverige, nu ska vi hjälpa dig att starta företag? Eller har
              man en annan attityd och inställning?
            </seg>
            <seg n="f16b4264">
              Precis som jag sa i mitt inledningsanförande tror jag att om
              vi inte får människor i jobb – och då menar jag inte subventionerade
              anställningar – då kommer det att bli en oerhörd ansträngning
              på våra välfärdssystem.
            </seg>
            <seg n="bab016b2">
              Den kommande regeringen måste göra nedskärningar om vi passivt
              ska försörja en halv miljon människor eller fler som inte kommer
              in på arbetsmarknaden, och det är nog en situation som Sverige
              aldrig har upplevt.
            </seg>
          </u>
          <note type="speaker" n="bd4ba3c6">
            Anf. 5 Arbetsmarknads- och etableringsminister YLVA JOHANSSON
            (S):
          </note>
          <u who="morgan_johansson_minister_2014" xml:id="i-9a5593f3c915a600-2" n="24fcd691">
            <seg n="7a7cf84e">
              Herr talman! Lars Beckman verkar ha lite svårigheter med verkligheten.
              Sanningen är ju att vi har en urstark arbetsmarknad. Det finns
              massor av företag som startar och som vill anställa. Ett av de
              stora problemen på arbetsmarknaden är ju att det finns så många
              vakanser, så många jobb som inte kan tillsättas.
            </seg>
            <seg n="8ff5a52b">
              SNS Konjunkturråd behandlade frågan om det finns tillräckliga
              incitament att gå från så kallade bidrag till arbete. Man konstaterade
              där att det inte finns några sådana problem. Det är inte ett område
              där det behövs reformer eftersom incitamenten är mycket starka
              i Sverige som det ser ut i dag.
            </seg>
            <seg n="4356d78b">
              Herr talman! Utvecklingen har gått åt rätt håll under vår tid
              i regering. Det beror naturligtvis delvis på de reformer som regeringen
              har genomfört. När vi tog över ansvaret för etablering av nyanlända
              var det mycket som var ogjort. Vi fick ta itu med flera större
              strukturreformer.
            </seg>
            <seg n="80d858cb">
              En viktig sådan var att se till att alla kommuner är med och
              delar ansvaret för att ta emot, etablera och integrera nyanlända.
              Det är häpnadsväckande att Sverige under så lång tid har låtit
              ansvaret falla på ett fåtal kommuner som har fått ta ett väldigt
              stort ansvar också för problemen med segregation som blir följden
              när man har ett så pass ojämnt mottagande. Nu har vi en sådan
              reform på plats som innebär att alla kommuner är med och delar
              ansvaret.
            </seg>
            <seg n="91f7c371">
              Ett annat viktigt reformområde var föräldraförsäkringen. Den
              gamla regeringen hade infört ett vårdnadsbidrag som i praktiken
              blev en kvinnofälla för utrikesfödda, ofta nyanlända kvinnor.
              Det har vi avskaffat.
            </seg>
            <seg n="9d8414a4">
              Vi har också genomfört andra reformer i föräldraförsäkringen
              för att säkerställa att den blir ett stöd för att kunna kombinera
              arbete och familjeansvar och inte en kvinnofälla där man är hemma
              under lång tid och borta från arbetsmarknaden. Därför har vi begränsat
              det uttag som är möjligt att göra för föräldrar till de barn som
              är över ett år när de kommer hit till Sverige. Det är en viktig
              strukturreform.
            </seg>
            <seg n="cd9f20d2">
              Det tredje är att vi har reformerat den etableringsreform som
              den gamla regeringen genomförde. Den reformen hade flera goda
              sidor, bland annat att man förde över ansvaret för etableringen
              från kommunerna till Arbetsförmedlingen. Men det fattades en sak.
              Det fattades krav på individen. Nu har vi infört ett sådant krav.
              Individen har rättigheter som infördes av den gamla regeringen,
              men nu har individen också skyldigheter. Det betyder att om man
              inte deltar i den verksamhet som man ska delta i – språkundervisning,
              praktik och mycket annat – kan man bli av med sin ersättning på
              samma sätt som gäller alla andra arbetslösa som är inskrivna på
              och uppbär stöd från Arbetsförmedlingen.
            </seg>
            <seg n="52ccad48">
              Regeringen har verkligen jobbat för högtryck i dessa frågor,
              och vi ser också resultat. Utvecklingen går åt rätt håll . När
              jag tillträdde var det 27 procent som gick vidare från etableringsuppdraget
              till arbete eller studier. Nu är det 34 procent. Det är en tydlig
              positiv utveckling trots att det är rekordmånga personer inskrivna
              i etableringsuppdraget.
            </seg>
            <seg n="40a36b1c">
              Herr talman! Avslutningsvis vill jag säga att det är allvarligt
              att en riksdagsledamot kallar Sveriges officiella statistik för
              siffertrixande. Det är Statistiska centralbyrån som via sina arbetskraftsundersökningar
              ansvarar för Sveriges officiella sysselsättningsstatistik. Där
              är det tydligt att sysselsättningsgapet mellan inrikes och utrikes
              födda har minskat. För ett antal år sedan var det ca 11 procent,
              och nu är siffran nere på 8 procent. Gapet har tydligt minskat
              över tid. Det behöver fortsätta att minska, men det är inget trixande
              som regeringen sysslar med.
            </seg>
            <seg n="71fc0b99">
              Regeringen förhåller sig till den officiella statistiken. Det
              borde riksdagsledamöter också göra.
            </seg>
          </u>
          <note type="speaker" n="1fbe0708">
            Anf. 6 LARS BECKMAN (M):
          </note>
          <u who="unknown" xml:id="i-b810b4e6197d0f7a-2" n="2beca492">
            <seg n="732e90bb">
              Herr talman! Statsrådet Ylva Johansson höjer tonen när hon är
              svarslös, men jag har inga problem med det. Det är alltså Socialdemokraterna
              som siffertrixar inför ett val genom att vräka på med bidragsjobb
              under en högkonjunktur.
            </seg>
            <seg n="c751d5fd">
              Jag har respekt för att Ylva Johansson inte läser Dagens industri,
              det är klart att det kanske inte är prioriterat. Men vi kan ha
              högläsning från en intervju med din chef häromdagen: Socialdemokraternas
              viktigaste vallöfte 2014 var att Sverige till 2020 skulle ha EU:s
              lägsta arbetslöshet. Statsrådet kanske känner igen det vallöftet.
            </seg>
            <seg n="22a7954c">
              Sedan fortsätter journalisten: Men Sverige har enligt Eurostat
              i stället halkat från plats 12 till plats 16.
            </seg>
            <seg n="91528715">
              Herr talman! Detta är bekymmersamt. Det borde också vara bekymmersamt
              för regeringen om vi tittar på andelen förvärvsarbetande. Bland
              kommunmottagna flyktingar och flyktin ganhöriga var förvärvsgraden
              30 procent bland kvinnor som kom hit 2012. Förvärvsgraden bland
              dem som kom hit 2013 var 24 procent. Förvärvsgraden bland dem
              som kom hit 2014 var 18 procent. Förvärvsgraden bland de kvinnor
              som kom hit 2015 var 7 procent, och förvärvsgraden bland dem som
              kom hit 2016 var 2 procent.
            </seg>
            <seg n="6fd00a50">
              Det är uppenbart att Sverige har stora problem med att få människor
              som kommer hit att snabbt börja jobba. Detta sker i en brinnande
              högkonjunktur. Tänk hur det blir när vi går in i en lågkonjunktur,
              herr talman! Efter en högkonjunktur kommer nämligen alltid en
              lågkonjunktur. Hur kommer det då att se ut på arbetsmarknaden?
            </seg>
            <seg n="affe467d">
              Jag tror att man måste göra mycket, till exempel få fler företag
              att anställa utrikesfödda och få fler utrikesfödda att starta
              företag.
            </seg>
          </u>
          <note type="speaker" n="eea9e5a0">
            Anf. 7 Arbetsmarknads- och etableringsminister YLVA JOHANSSON
            (S):
          </note>
          <u who="morgan_johansson_minister_2014" xml:id="i-9a5593f3c915a600-3" n="24fcd691">
            <seg n="5a6b2a30">
              Herr talman! Jag har sagt det tidigare, och jag säger det igen:
              Jag är inte nöjd. Det finns mycket mer att göra. Detta har jag
              framfört både i det skriftliga interpellationssvaret och i inläggen
              här i debatten.
            </seg>
            <seg n="4b896914">
              Bland annat därför har vi satt oss tillsammans med arbetsmarknadens
              parter och kommit överens om att införa etableringsjobb. Fler
              insatser behövs. Extratjänsterna fungerar bra inom den offentliga
              sektorn, men vi behöver en motsvarande satsning i den privata
              sektorn. Nu har vi kommit överens om anställningar helt enligt
              den modell som arbetsgivarna efterfrågar, som ska innebära så
              lite krångel som möjligt för dem.
            </seg>
            <seg n="f2dc7d63">
              Självklart behöver fler saker göras. Men det är ändå viktigt,
              herr talman, att hålla fast vid verkligheten. Utvecklingen går
              åt rätt håll. Vid det stora flyktingmottagande som Sverige hade
              2015 tog vi emot fler flyk tingar än något annat OECD-land någonsin
              i historien har gjort i förhållande till capita. Alla bedömde
              att arbetslösheten skulle öka till följd av detta.
            </seg>
            <seg n="30cb9059">
              I stället har vi lyckats få en utveckling där arbetslösheten
              tydligt sjunker och fortsätter att tydligt sjunka. Den sjunker
              tack vare att allt fler människor arbetar, inte på grund av att
              de försvinner från arbetsmarknaden av andra skäl. Tvärtom har
              vi en ökning från en redan rekordhög nivå av andelen personer
              i arbetskraften och personer som är sysselsatta. Vi har även en
              tydligt sjunkande arbetslöshet. I går kom nya siffror från Statistiska
              centralbyrån som pekade ännu tydligare på en sjunkande arbetslöshet.
            </seg>
            <seg n="f0f25042">
              Herr talman! Utmaningarna är visserligen många. Jag har mycket
              att göra, vilket jag också gör. Men utvecklingen går åt rätt håll,
              och det är bra.
            </seg>
          </u>
          <note n="666b363e">
            Överläggningen var härmed avslutad.
          </note>
          <note n="d29763f6">
            § 7 Svar på interpellation 2017/18:417 om regionala skyddsombud
          </note>
          <note type="speaker" n="3de8e743">
            Anf. 8 Arbetsmarknads- och etableringsminister YLVA JOHANSSON
            (S):
          </note>
          <u who="morgan_johansson_minister_2014" xml:id="i-9a5593f3c915a600-4" n="24fcd691">
            <seg n="3aa5d041">
              Herr talman! Lars Beckman har frågat mig hur jag anser att vi
              på bästa sätt kan säkerställa att uppföljning och kontroll sker
              av att regionala skyddsombud, under tiden de är arvoderade av
              statliga medel, inte ägnar sig åt partipolitiskt arbete.
            </seg>
            <seg n="67b34c76">
              Den svenska arbetsmarknadsmodellen bygger på starka och ansvarstagande
              parter. Skyddsombuden är en viktig del av det svenska arbetsmiljösystemet.
              De regionala skyddsombudens uppgift är att aktivera och vara ett
              stöd för arbetstagarsidan i det lokala arbetsmiljöarbetet, främst
              på mindre arbetsställen där det saknas skyddskommittéer.
            </seg>
            <seg n="a0944af3">
              Staten ger årligen ett bidrag till den regionala skyddsombudsverksamheten.
              Den finansieras även av organisationerna själva. Uppföljningen
              av hur medlen används har utökats under senare år. Från och med
              2014 innehåller redovisningen av den regionala skyddsombudsverksamheten
              följan ­ de nio mätbara prestationer: antal regionala skyddsombud,
              antal årsarbetskrafter regionala skyddsombud, antal besökta arbetsställen,
              antal besök på arbetsställen och dess huvudsakliga inriktning,
              rådgivning per telefon och e-post, utbildning internt, utbildning
              externt och utbildningskostnad. Därutöver redovisas totalkostnad
              och bidrag.
            </seg>
            <seg n="dd6458ab">
              Regeringen har förtroende för att arbetstagarorganisationerna
              hanterar sitt uppdrag på ett ansvarsfullt sätt.
            </seg>
          </u>
          <note type="speaker" n="b9d77e02">
            Anf. 9 LARS BECKMAN (M):
          </note>
          <u who="unknown" xml:id="i-b810b4e6197d0f7a-3" n="2beca492">
            <seg n="99397826">
              Herr talman! Tack, statsrådet, för svaret! Låt mig först fastslå
              det självklara: Vi är överens om att det ska finnas en god arbetsmiljö
              på svenska arbetsplatser.
            </seg>
            <seg n="e18a83cd">
              Tittar vi på utfallet var sjukskrivningar och ohälsa skapas kan
              vi tyvärr se att detta sker i kommuner och landsting och i viss
              mån även i statlig verksamhet. Den lägsta sjukfrånvaron finns
              inom de privata företagen och framför allt inom de privata små
              företagen.
            </seg>
            <seg n="eb3daa9b">
              Herr talman! Just nu pågår en intensiv diskussion i medierna
              om hur valrörelsen i Sverige kan tänkas påverkas. Det är en viktig
              debatt. Det är viktigt att diskutera vilket ansvar internationella
              mediejättar har för att inte sprida fake news, antisemitisk propaganda
              eller annat. Otillbörlig påverkan på det allmänna valet är en
              oerhört viktig fråga för alla politiska partier. Det borde inte
              finnas någon skillnad i det avseendet.
            </seg>
            <seg n="681cc1a4">
              Det blir dock bekymmersamt när LO satsar 30 miljoner på att hjälpa
              Stefan Löfven att vinna valet och också tänker ställa krav. Detta
              står att läsa i en artikel i Aftonbladet. Här finns även en kravlista
              på regeringen. Om detta hade skett i andra länder hade vi kanske
              till och med kunnat kalla det korruption. I artikeln från Aftonbladet
              säger LO vidare att man ska genomföra en halv miljon samtal, dubbelt
              så många som 2014, med medlemmar via telefon och ute på arbetsplatser
              .
            </seg>
            <seg n="2bbee986">
              Herr talman! Vi vet att LO får ungefär 83 miljoner i statligt
              bidrag. De får det via ett anslag från Arbetsmiljöverket som går
              till regionala skyddsombud. Det var därför jag ställde denna interpellation,
              som handlar om hur vi säkerställer att LO inte använder dessa
              personer i partipolitiskt arbete för att genomföra de här samtalen
              på arbetsplatserna och på så sätt se till att Socialdemokraterna
              vinner valet. Det här handlar om en intresseorganisation som vill
              påverka valutgången.
            </seg>
            <seg n="6a412b4b">
              Jag har fått ett svar, som egentligen inte svarar på min fråga.
              Men statsrådet har naturligtvis möjlighet att göra det nu. Vad
              jag är intresserad av är alltså hur vi säkerställer att dessa
              medel inte används till partipolitiskt arbete för att påverka
              den svenska valutgången. För mig är det en hygienfaktor att de
              medel som ska gå till ett visst ändamål naturligtvis ska användas
              till just det.
            </seg>
            <seg n="dfccd187">
              Jag tror även att vi bör ha en vidare och bredare debatt om det
              är lämpligt att ge så mycket pengar till en intresseorganisation.
              Kanske blir det mer renodlat om man har arbetsmiljörådgivare som
              är anställda av exempelvis Arbetsmiljöverket. Vi hade precis en
              debatt här om det.
            </seg>
            <seg n="dda206e5">
              Vad jag vill veta är alltså: Hur vet vi att dessa 83 miljoner
              inte används på ett felaktigt sätt? Hur säkerställer vi att de
              inte går till partipolitiskt arbete? Detta vill jag ha svar på.
            </seg>
          </u>
          <note type="speaker" n="d9a90b35">
            Anf. 10 Arbetsmarknads- och etableringsminister YLVA JOHANSSON
            (S):
          </note>
          <u who="morgan_johansson_minister_2014" xml:id="i-9a5593f3c915a600-5" n="24fcd691">
            <seg n="cb2bb5e8">
              Herr talman! Lars Beckman säger att vi är överens om arbetet
              för en god arbetsmiljö. Jag är inte helt säker på att vi verkligen
              är överens om det. Vi kunde se facit efter den förra regeringen.
              Man gjorde radikala nedskärningar av arbetsmiljöarbetet. Man gjorde
              radikala minskningar i kunskapsuppbyggnaden för arbetsmiljöarbetet
              genom att lägga ned hela Arbetslivsinstitutet. Betydande delar
              av arbetsmiljöforskningen blev också lidande av detta. Man gjorde
              dessutom stora nedskärningar i Arbetsmiljöverkets resurser, vilket
              fick konsekvenser.
            </seg>
            <seg n="394d1665">
              Om man tycker att arbetsmiljöarbete är viktigt måste man också
              säkerställa att det finns resurser och kompetens för att bedriva
              detta arbete. Därför har denna regering satsat på nya resurser
              till Arbetsmiljöverket, motsvarande ungefär 100 nya inspektörer.
              Vi har även gett Arbetsmiljöverket nya uppdrag, bland annat att
              tillsammans med andra statliga myndigheter motverka osund konkurrens.
              Vi har gett nya resurser till arbetsmiljöforsk ningen. Därtill
              kommer en ny myndighet för arbetsmiljökunskap att påbörja sitt
              arbete i Gävle i sommar. Vi håller just nu på att rekrytera en
              generaldirektör till denna nya myndighet.
            </seg>
            <seg n="b889eab7">
              De regionala skyddsombuden har en roll på de arbetsplatser som
              inte har en skyddskommitté. Att arbetsplatserna inte har det beror
              ofta på att de är för små, men det kan också finnas andra skäl
              till det. De regionala skyddsombuden är där för att stimulera
              och stödja arbetstagarorganisa ­ tionerna i deras arbete. Den
              som står för den statliga inspektionen och för statliga råd är
              Arbetsmiljöverket, vilket är en annan roll. Den har vi dess ­
              utom förstärkt. Man ska dock inte blanda samman dessa båda roller.
              De regionala skyddsombuden har att komplettera det arbete som
              skydds ­ ombuden och de fackliga representanterna i skyddskommittéerna
              annars står för på arbetsplatserna.
            </seg>
            <seg n="51a9e64f">
              Lars Beckman verkar vara bekymrad över att LO säger att man ska
              förmå och uppmana fackligt och politiskt engagerade personer att
              i en valrörelse föra politiska resonemang med sina arbetskamrater.
              Jag tror att vi skulle behöva väldigt mycket mer av detta. Jag
              är tvärtom oroad över att alltför lite av den politiska debatten
              förs öga mot öga mellan människor som är politiskt engagerade
              och att alltför stor andel sker till exempel genom mer eller mindre
              anonyma konton i sociala medier eller på internet. Jag skulle
              vilja uppmuntra till att föra mer av samtalet om viktiga politiska
              frågor öga mot öga. Det tror jag är en viktig grund för en väl
              fungerande demokrati.
            </seg>
            <seg n="d0bcbf92">
              Men den frågan har inte att göra med frågan om de regionala skyddsombuden.
              De regionala skyddsombuden har en jätteviktig uppgift. Det är
              min uppfattning att de gör ett bra arbete. Jag har fullt förtroende
              för att LO, TCO, Saco och även Hamnarbetarförbundet sköter sitt
              uppdrag på det sätt som de ska göra.
            </seg>
          </u>
          <note type="speaker" n="3ba39616">
            Anf. 11 LARS BECKMAN (M):
          </note>
          <u who="unknown" xml:id="i-b810b4e6197d0f7a-4" n="2beca492">
            <seg n="2fbb5d93">
              Herr talman! Det är väl jättebra att vi är överens om att politiska
              partier inte borde ha anonyma Twittertroll, som vi kunde konstatera
              att Socialdemokraterna tänkte inleda valrörelsen med. Det är också
              en hygienfaktor.
            </seg>
            <seg n="8154c635">
              Även jag tycker att vi ska ha personliga samtal i valrörelsen.
              Det är jätteviktigt.
            </seg>
            <seg n="6a11066e">
              Jag tror att Aftonbladet sätter fingret på en viktig fråga när
              de i en faktaruta under artikeln om att LO satsar 30 miljoner
              på att hjälpa Löfven att vinna valet skriver: Sedan arbetarrörelsens
              födelse i Sverige i slutet av 1800-talet har Socialdemokraterna
              och LO haft täta band. Genom stora delar 1900-talet var fackets
              arbete på arbetsplatserna, där de uppmanade alla att rösta på
              S, en stor anledning till att partiet satt vid regeringsmakten
              – i princip hela tiden.
            </seg>
            <seg n="d6402395">
              Jag tror att vi tack och lov har lämnat bakom oss det samhälle
              där Socialdemokraterna kunde styra samhällsdebatten. Vi hade inte
              internet. Vi hade inte fria etermedier. Det var en sammanblandning
              mellan socialdemokrater, partiet, LO, staten och myndigheter.
              Jag tror att vi måste renodla detta. En av de sista korporativa
              frågor som finns kvar är möjligtvis kopplingen i att staten ger
              83 miljoner till en organisation som vill påverka den svenska
              valutgången med samtal på arbetsplatser.
            </seg>
            <seg n="9c26a21e">
              Vad har då LO för resurser? Ja, det är klart att man har ombudsmän,
              ombud och så vidare, men det går inte att utesluta att det kan
              finnas partipolitiska inslag i till exempel konferenser om arbetsmiljö
              som man har med regionala skyddsombud. Det är precis därför jag
              har ställt den här frågan till Ylva Johansson. Hur säkerställer
              statsrådet detta? Det gäller naturligtvis inte statsrådet personligen,
              men hur säkerställer Arbetsmiljöverket att medlen inte används
              på ett otillbörligt sätt? Hur säkerställer vi att inte det regionala
              skyddsombudet, oavsett vilket län det gäller, tar med sig socialdemokratiska
              politiker på arbetsplatser eller arrangerar möten eller vad det
              nu kan vara för någonting?
            </seg>
            <seg n="1029cbd7">
              Jag tycker att det här är en väldigt allvarlig fråga. I dag gäller
              det Socialdemokraterna. I en annan tid kan det gälla ett annat
              parti vars värderingar inte alls stämmer överens med Ylva Johanssons.
              Jag tycker att det borde bekymra statsrådet mer att man inte har
              bättre kontroll över hur de här pengarna används.
            </seg>
          </u>
          <note type="speaker" n="1d5dec07">
            Anf. 12 Arbetsmarknads- och etableringsminister YLVA JOHANSSON
            (S):
          </note>
          <u who="morgan_johansson_minister_2014" xml:id="i-9a5593f3c915a600-6" n="24fcd691">
            <seg n="2f97a66b">
              Herr talman! Det är lite svårt att följa Lars Beckmans resonemang,
              måste jag säga. Han är vad jag förstår väldigt bekymrad över att
              Landsorganisationen, LO, ger resurser till socialdemokratin. Men
              detta bekymmer försöker han vända till någonting annat genom att
              säga att han är bekymrad över att det finns regionala skyddsombud
              utsedda av LO, TCO, Saco och Svenska hamnarbetarförbundet som
              delvis finansieras av skattemedel och delvis finansieras direkt
              av de fackliga organisationerna. Det är lite svårt att följa vad
              som egentligen skulle vara problemet här. Det verkar som att huvudproblemet
              för Lars Beckman är att det mellan Landsorganisationen och socialdemokratin
              finns ett samarbete som har djupa rötter och som bland annat har
              resulterat i att LO gärna vill se en socialdemokratiskt ledd regering
              också efter nästa val.
            </seg>
            <seg n="212c6def">
              Jag är stolt över det samarbete som mitt parti har med LO. Det
              har långa rötter och har byggt det här landet starkt. Det finns
              väldigt mycket att vinna på ett fortsatt starkt samarbete mellan
              mitt parti och LO:s organisation. Men det bygger förstås på att
              både parti och organisation alltid tar ställning för att man vill
              ha ett sådant samarbete och uppfattar det som att samarbetet fungerar
              väl och ger bra resultat. Så har hittills varit fallet. Det skulle
              naturligtvis ha kunnat vara på ett annat sätt, men så var det
              inte på den senaste LO-kongressen eller på den senaste socialdemokratiska
              kongressen.
            </seg>
            <seg n="ca26577c">
              Vi är stolta över detta samarbete. Det är en av orsakerna till
              att Sverige har en bättre representation från alla samhällsklasser,
              även arbetarklassen, i både riksdag och regering. I många andra
              länder kan man se att politiker i väldigt stor utsträckning hämtas
              från samma samhällsklass. Så är det inte i Sverige, till stor
              del tack vare det goda samarbete som mitt parti har med LO.
            </seg>
            <seg n="37a6590d">
              Men tillbaka till frågan, herr talman! Frågan handlar om de regionala
              skyddsombuden. De regionala skyddsombuden finansieras av staten
              och de fackliga organisationerna: LO, TCO, Saco och Svenska hamnarbetarförbundet.
              Deras uppdrag är att stödja arbetstagarsidan i arbetsmiljöarbetet,
              huvudsakligen på de arbetsplatser där man inte har skyddskommittéer.
              Min bedömning är att det arbetet fungerar väl. Jag har fullt förtroende
              för att man sköter sitt arbete på rätt sätt.
            </seg>
          </u>
          <note type="speaker" n="132376e1">
            Anf. 13 LARS BECKMAN (M):
          </note>
          <u who="unknown" xml:id="i-b810b4e6197d0f7a-5" n="2beca492">
            <seg n="526f2bf8">
              Herr talman! Min enkla fråga i interpellationen till statsrådet
              var: Hur anser ministern att vi på bästa sätt kan säkerställa
              att uppföljning och kontroll sker av att regionala skyddsombud,
              under tiden de är arvoderade av statliga medel, inte ägnar sig
              åt partipolitiskt arbete? Jag kan konstatera att jag inte har
              fått svar på frågan.
            </seg>
            <seg n="5e58cd60">
              Jag kan också konstatera att Ylva Johansson glider på svaret.
              Hon ser inte problemet med sammanblandningen av olika roller.
              Det tycker jag är ett bekymmer.
            </seg>
            <seg n="9e57e899">
              Jag tror att vi har anledning att återkomma till exempelvis direktdemokrati
              och tänka på om inte det vore ett bra sätt att säkerställa medlemmarnas
              inflytande i en del organisationer.
            </seg>
            <seg n="072204cf">
              Jag kan också konstatera att vissa fackförbund nu utesluter personer
              som är aktiva i vissa politiska partier. Man kan undra vilken
              arbetsmiljö den person som inte ens får vara med i fackförbundet
              kan ha. Har man då förtroende att kontakta facket? Transport utesluter
              vissa medlemmar. Det borde naturligtvis bekymra ett statsråd som
              värnar arbetsmiljön om inte alla får vara med i facket och om
              inte facket värnar alla löntagares arbetsmiljö.
            </seg>
            <seg n="7bcf0ee0">
              Jag tycker att det är fråga om en sammanblandning. Jag skulle
              även vilja rikta en direkt uppmaning till dem som betalar ut det
              här bidraget till exempelvis LO. Det är ert ansvar att granska
              denna verksamhet. Det är ert ansvar att se till att partipolitiskt
              arbete inte förekommer. Jag tror inte minst att medierna har en
              viktig roll här. Runt om i landet kan lokala nyhetsredaktioner
              mycket väl titta på vad konferenser innehåller och om det finns
              inslag av partipolitiskt arbete eller inte. Jag tror att det finns
              stor anledning att återkomma till den här frågan.
            </seg>
          </u>
          <note type="speaker" n="325847e8">
            Anf. 14 Arbetsmarknads- och etableringsminister YLVA JOHANSSON
            (S):
          </note>
          <u who="morgan_johansson_minister_2014" xml:id="i-98c30a7bb2453ec5-0" n="24fcd691" next="i-d355c7b806d941e9-0">
            <seg n="f64fb4b4">
              Herr talman! Det här sista inlägget från Lars Beckman visar vem
              det är som har svårt med rollerna. Lars Beckman verkar förespråka
              att man i direkt strid med grundlagsskyddad organisationsfrihet
              skulle gå in och lagstifta om hur fackliga organisationer själva
              ska styra sina organisationer, att staten skulle lägga sig i och
              lagstifta om till exempel hur man ska ha val i fria organisationer
              och vem som ska få vara medlem eller inte få vara medlem i en
              organisation. Prata om att inte kunna skilja på rollerna! Det
              här är allvarligt. Fackliga organisationer har sin organisationsfrihet
              precis som alla andra organisationer. De har rätt att själva välja
              hur de ska organisera sig och vilka de vill ha som medlemmar i
              sin organisation. Det är en grundlagsskyddad rättighet. Jag hoppas
              att Lars Beckman får ett inlägg till i debatten. Detta är faktiskt
              ett allvarligt och mycket anmärkningsvärt uttalande.
            </seg>
          </u>
          <note n="b23dcb0f">
            Anf. 15 TALMANNEN:
          </note>
          <u who="morgan_johansson_minister_2014" xml:id="i-d355c7b806d941e9-0" n="24fcd691" prev="i-98c30a7bb2453ec5-0">
            <seg n="b0183d42">
              Tack! Jag ger ledamoten Beckman 30 sekunder att svara på frågan.
            </seg>
          </u>
          <note type="speaker" n="dfae76ac">
            Anf. 16 LARS BECKMAN (M):
          </note>
          <u who="unknown" xml:id="i-b810b4e6197d0f7a-6" n="2beca492">
            <seg n="3d2c0117">
              Herr talman! Den som borde bekymra sig över att arbetsmiljön
              inte värnas för alla medlemmar är naturligtvis ansvarigt statsråd.
            </seg>
          </u>
          <note n="666b363e">
            Överläggningen var härmed avslutad.
          </note>
          <note n="ed5664e4">
            § 8 Svar på interpellation 2017/18:356 om hög och störande musik
            från fordon
          </note>
          <note type="speaker" n="8f7da533">
            Anf. 17 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-0" n="24fcd691">
            <seg n="33f76780">
              Herr talman! Pål Jonson har frågat mig vilka åtgärder jag avser
              att vidta med anledning av fordon som stör människor i sin omgivning
              med hög musik samt om det är min bedömning att den nya straffbestämmelsen
              om ofredande kommer att underlätta situationen för kommunerna
              och polisen vad avser störande musik från fordon. Ordningslagen
              syftar till att upprätthålla allmän ordning och säkerhet på offentliga
              platser. Genom bemyndigande i lagen ges kommunerna möjlighet att
              i lokala föreskrifter reglera olika företeelser. En förutsättning
              för att meddela en sådan föreskrift är att den behövs för att
              upprätthålla den allmänna ordningen på offentlig plats.
            </seg>
            <seg n="2feaab16">
              Att störa andra människor genom att föra oljud kan vara straffbart
              som förargelseväckande beteende. Att störa någon genom högljudd
              musik kan också, åtminstone i allvarligare fall, vara straffbart
              som ofredande. Ofred ­ andeparagrafen har sedan januari i år,
              efter en lagändring som regeringen initierat, en modernare och
              tydligare utformning där rekvisitet annat hänsynslöst beteende
              i motivtexten anges just som störa någon genom t.ex. höga ljud.
              Det har ä nnu inte gått tillräckligt lång tid för att kunna bedöma
              om lagändringen är otillräcklig i förhållande till just den här
              problematiken.
            </seg>
            <seg n="cdc08c4e">
              Det mest effektiva sättet att bekämpa brottslighet eller att
              motverka ordningsstörningar är att försöka förhindra att de över
              huvud taget äger rum. Det brottsförebyggande arbetet är centralt,
              och det ska bedrivas utifrån lokala problembilder och i samverkan
              med andra aktörer. Regeringen beslutade i mars 2017 om Tillsammans
              mot brott – ett nationellt brottsförebyggande program. Syftet
              med programmet är öka kunskap och kompetens och få fler aktörer,
              inte bara de som traditionellt arbetar brottsförebyggande, att
              agera aktivt och tillsammans.
            </seg>
          </u>
          <note type="speaker" n="772c91cb">
            Anf. 18 PÅL JONSON (M):
          </note>
          <u who="unknown" xml:id="i-b810b4e6197d0f7a-7" n="2beca492">
            <seg n="249a7e54">
              Herr talman! Tack, inrikes- och justitieministern, för svaret
              på min interpellation!
            </seg>
            <seg n="bf24fe4e">
              Frågan om störande musik från fordon kan tyckas väldigt obetydlig
              och alldaglig inte minst med tanke på många andra svåra problem
              som vi har på det kriminalpolitiska området. Jag tänker på ökade
              problem med gängbrottslighet, förhöjt terrorhot och till exempel
              på ökade problem med internationella stöldligor. Men politikens
              uppgift är att angripa samhällsproblem oavsett var de finns och
              hur stora eller små de är. Detta är ett utbrett samhällsproblem
              på många platser i Sverige som rättssystemet ännu inte har lyckats
              att hantera och lösa.
            </seg>
            <seg n="07161a55">
              Hur ser då problembilden ut på området? Det handlar om ett trettiotal
              kommuner i Sverige, till exempel Arvika, Torsby, Rättvik, Kil
              och Hagfors som har betydande problem med ett begränsat antal
              bilar som ofta med specialbyggda stereoanläggningar spelar extremt
              hög musik inte sällan med målet att just störa människor framför
              allt om natten.
            </seg>
            <seg n="0ee7649e">
              Det handlar alltså inte om någon raggarbilskultur i största allmänhet.
              Att folk åker omkring på kvällarna och lyssnar på musik i sina
              bilar utgör naturligtvis inte något stort problem. Det är en mycket
              liten grupp som har gjort detta systematiskt och arbetar mycket
              medvetet ofta för att just störa människor om natten. Hittills
              har rättssystemet inte lyckats hantera problemet.
            </seg>
            <seg n="68fc014f">
              Det finns också exempel på kommuner i Dalarna där man åker och
              parkerar en bil på en speciell plats ofta i anslutning till ett
              bostadsområde. Sedan spelar man extremt hög musik för att störa
              de boende i området. Man kontrollerar stereon genom bluetooth
              eller fjärrkontroll. Enligt polisen är musiken i de här bilarna
              så extremt hög att det ger allvarliga hörselskador om man över
              huvud taget kommer nära bilarna.
            </seg>
            <seg n="f54b16c1">
              Det finns också andra exempel som vi har sett där människor måste
              sova med hörselkåpor på nätterna eller i källaren om natten för
              att det är ett så enormt oväsen i anslutning till bilarna. Det
              finns naturligtvis inte några rimliga skäl till varför den situationen
              ska få fortgå år in och år ut bara för att rättssamhället saknar
              både resurser och befogenheter att hantera problemet.
            </seg>
            <seg n="3417eea5">
              Herr talman! Justitieministern nämner i svaret möjligheten för
              kommuner att utfärda lokala ordningsföreskrifter. Jag vill bara
              tillägga att den modellen har provats och misslyckats. Jag vill
              ge två exempel på detta.
            </seg>
            <seg n="0af38b4e">
              För det första har både Arvika kommun och Torsby kommun provat
              det och ansökt hos länsstyrelsen för att använda lokala ordningsföreskrifter
              för att hantera problemet med hög musik från fordon. De fick avslag
              av länsstyrelsen. Lokala ordningsföreskrifter får man använda
              för att upprätthålla den allmänna ordningen men inte för att skydda
              omkringboende människors nattsömn. Jag kan tillägga att det beslutet
              överklagades av både Arvika och Torsby kommun, men förvaltningsrätten
              gav Länsstyrelsen i Värmland rätt i slutändan i båda fallen.
            </seg>
            <seg n="40cc082b">
              För det andra finns det ett exempel i Dalarna där länsstyrelsen
              gav Mora kommun möjlighet att utfärda lokala ordningsföreskrifter
              för att hantera problemet med den högspelande musiken. Polisen
              i Mora satte in stora resurser för att angripa problemet, men
              man har ännu inte lyckats lagföra någon person för brottet för
              att beviskraven är relativt höga. Vi har en väldigt konstig situation
              där två länsstyrelser har sagt två olika saker i frågan. Det som
              är gemensamt är dock att ingen av åtgärderna har varit verkningsfull
              för att komma åt problemet.
            </seg>
            <seg n="cd965f11">
              Jag vill därför fråga justitieministern om han delar uppfattningen
              att detta är ett allvarligt problem på många orter i Sverige och
              om han också delar uppfattningen att de lokala ordningsföreskrifterna
              inte är och har varit verkningsfulla för att angripa problemet.
            </seg>
          </u>
          <note type="speaker" n="16bba995">
            Anf. 19 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-1" n="24fcd691">
            <seg n="d2d2f5aa">
              Herr talman! Jag har sannerligen stor förståelse för att det
              kan vara ett rätt stort problem på en del orter. Det ska på intet
              sätt förringas. Det är klart att det är ett stort bekymmer för
              dem som drabbas av att inte kunna sova på nätterna för att folk
              kör omkring och spelar musik eller till och med ställer upp musikanläggningar
              och har det på väldigt hög ljudnivå.
            </seg>
            <seg n="7403c196">
              Det gäller att se till att det finns lagrum som man kan hänvisa
              till så att man kan komma åt de individer som beter sig på det
              sättet. Det finns ett antal lagrum som man kan använda sig av.
              Jag hänvisade i mitt svar till lagrummet om förargelseväckande
              beteende i brottsbalkens 16 kap. 16 §. Det finns möjlighet att
              komma åt de individerna med den lagstiftningen.
            </seg>
            <seg n="277af878">
              Du har också ett annat lagrum i trafikförordningen som syftar
              till att komma åt onödig och störande körning. Det är en förseelse
              som kan ge böter på upp till 1 000 kronor för den som ägnar sig
              åt det. Sedan har vi lagrummet om ofredande där vi alldeles nyss
              den 1 januari förtydligade det och bland annat lade in skrivningen
              i motivtexten att det i allvarliga fall till exempel handlar om
              att störa någon med höga ljud.
            </seg>
            <seg n="4764632c">
              Nu har den lagstiftningen precis trätt i kraft. Den är bara ett
              par månader gammal. Vi får väl se hur domstolarna kommer att pröva
              det och hur praxis kommer att utvecklas. Jag vill inte föregripa
              den rättstillämpningen. Det måste domstolarna pröva. Jag konstaterar
              att det finns en förändring i lagstiftningen där vi bland annat
              har pekat ut just att störa någon med höga ljud.
            </seg>
            <seg n="25a5a6e7">
              Förutom alla de lagrum som man kan använda sig av är det naturligtvis
              så att vi utöver lagstiftning behöver ha en ordning där vi har
              möjlighet att komma åt dessa individer, att utreda brotten och
              kunna knyta en gärningsman till själva brottet. Pål Jonson är
              inne på bevisregler och svårigheten att bland annat ta reda på
              vem det egentligen är som ägnar sig åt detta.
            </seg>
            <seg n="084ccd31">
              Svaret på det är att vi behöver ökad polisnärvaro på många platser.
              Där jobbar vi med att utöka antalet poliser i Sverige. Det kommer
              att komma alla delar av landet till de l . Bara nu om en m ånad
              går det ut ytterligare 478 polisaspiranter från utbildningarna
              varav en del, jag tror att det är lite drygt 40, kommer att komma
              Polisregion Bergslagen till del där Värmland är en del. Det är
              bara första delen och det som händer nu under våren. Sedan kommer
              ytterligare en kull till hösten. Nästa år går det ut 1 300 poliser
              från utbildningarna, så vi skalar upp polisorganisationen.
            </seg>
            <seg n="22155af7">
              Lösningen på detta problem, som alls inte ska förringas, kan
              vara de förändringar i lagstiftningen som vi har gjort men också
              förstås ökad polisnärvaro och prioritet. Det måste också bygga
              på ett bra samarbete mellan kommuner och polis där man bland annat
              jobbar med det man kallar för medborgarlöften. Där identifierar
              man lokalt: Vilka är våra problem just här? Sedan blir det en
              inriktning för hur polisen ska arbeta framöver.
            </seg>
          </u>
          <note type="speaker" n="fcd5d2c8">
            Anf. 20 PÅL JONSON (M):
          </note>
          <u who="unknown" xml:id="i-b810b4e6197d0f7a-8" n="2beca492">
            <seg n="59c98516">
              Herr talman! Jag ska återkomma till bristen på poliser och polistätheten
              på landsbygden som är ett stort problem. Men jag vill först återanknyta
              lite grann till justitieministerns svar om det brottsförebyggande
              arbetet, hur ofredandelagstiftningen är och hur den har förändrats.
            </seg>
            <seg n="7c9ba087">
              Justitieministern säger att brottsförebyggande arbete kan vara
              en viktig del för att förebygga problemet med hög musik från fordon.
              Det stämmer säkert, men ett alternativ är då att stänga av vägar
              på natten för att begränsa tillträdet. Jag kan bara konstatera
              att det ibland medför olägenheter för dem som bor i de här områdena.
              Det blir helt enkelt svårt att komma hem på natten eftersom vägen
              kanske är avstängd. Det andra vi har sett när man har provat att
              stänga av vägar i till exempel min hemkommun Arvika är att det
              tenderar att flytta runt problemet i kommunen snarare än att lösa
              det. Det finns alltså vissa utmaningar på området.
            </seg>
            <seg n="19d9b7cb">
              Beträffande ofredande vill jag inledningsvis säga att jag välkomnar
              den förändring som skedde i lagstiftningen den 1 januari 2018
              med målet att komma åt problemen med störningar av höga ljud.
              Det är bra, och det är rimligt.
            </seg>
            <seg n="aa6db53c">
              Jag vill naturligtvis inte föregripa någon domstol, men av åtminstone
              tre skäl tvivlar jag på att detta kommer att lösa det problem
              som många kommuner har här och nu när det kommer till högspelande
              musik från fordon.
            </seg>
            <seg n="8bed1799">
              För det första: Vid ofredande krävs att det ska finnas ett uppsåt.
              Jag förstår inte riktigt hur man ska kunna identifiera ett uppsåt
              när det handlar om högspelande musik från fordon. Jag tror att
              det kommer att bli väldigt svårt rent rättsligt att bevisa ett
              uppsåt att störa omgivningen.
            </seg>
            <seg n="39297d3b">
              För det andra: Om de här personerna ska lagföras för ofredande
              kan inte detta ske genom att man utfärdar ett bötesbelopp på plats.
              Därmed försvinner också den omedelbara konsekvensen av den brottsliga
              gärningen, vilket gör att lagstiftningen tenderar att förlora
              sin avskräckande effekt eftersom konsekvenserna skjuts på framtiden.
            </seg>
            <seg n="a7da17ea">
              För det tredje: Detta innebär att man måste tillsätta en utredning
              som ska genomföras av polisen för att en åklagare i ett senare
              läge ska besluta om eventuellt brottsmål. I ett ännu senare läge
              ska en domstol om kanske sex månader besluta i sådana här frågor.
              Jag tror att det blir ett väldigt långt tidsspann för denna typ
              av brottslighet. Vi får alltså en lång och utdragen rättsprocess
              om vi ska använda ofredandelagstiftningen.
            </seg>
            <seg n="7f97f346">
              Detta innebär också att resurser kommer att tas från polisen
              och Åklagarmyndigheten. Vi vet att vi nu har ett läge där den
              grova brottsligheten växer, och inte minst Polismyndigheten är
              hårt ansatt. Jag vill hellre se att polisen riktar in resurser
              mot den grova brottsligheten än på att hantera detta problem.
            </seg>
            <seg n="12b4b7c1">
              Ett alternativ, som justitieministern har varit inne på, är att
              se över trafikförordningen. Det tror jag skulle vara bra. Jag
              vet att Länsstyrelsen i Värmlands län och även lokalpolisområde
              Arvika har hemställt om detta hos Justitiedepartementet. Det handlar
              alltså om att se över trafikförordningen för att komma till rätta
              med problemet.
            </seg>
            <seg n="f2555a13">
              Jag förväntar mig inte att justitieministern här och nu ska börja
              berätta om förändringar i den svenska trafikförordningen. Jag
              är själv inte jurist, men jag tror att just att se över trafikförordningen
              kan vara ett sätt att hantera det här problemet. Det framstår
              för mig som rimligt att det är svårt att framföra ett fordon på
              ett säkert sätt om det är extremt hög musik i fordonet eftersom
              uppmärksamheten helt enkelt måste bli lidande. Det borde finnas
              förutsättningar att se över trafikförordningen så att man kan
              bötfälla människor som kör fordon med extremt hög musik eftersom
              de tappar uppmärksamheten.
            </seg>
            <seg n="22a5980f">
              Jag vill därför ställa en fråga till justitieministern. Om det
              visar sig att förändringar i ofredandelagstiftningen inte kommer
              att vara verkningsfulla på detta område – är han då villig att
              vidta andra åtgärder?
            </seg>
          </u>
          <note type="speaker" n="d968c5c8">
            Anf. 21 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-2" n="24fcd691">
            <seg n="3c68e8c2">
              Herr talman! Vi får väl ta en sak i taget. Vi har just fått en
              ny lagstiftning när det gäller ofredande. Det vore förstås bra
              att först få den prövad i domstol och se hur praxis utvecklar
              sig.
            </seg>
            <seg n="7994d17c">
              Vi har som sagt i motivtexten förtydligat just att det kan vara
              ett ofredande om man stör någon med höga ljud. Jag tycker att
              detta får prövas innan man börjar ge sig på några nya ändringar.
              Men om det skulle behövas är jag naturligtvis inte främmande för
              det, utan då får vi ta den delen.
            </seg>
            <seg n="73b7abbe">
              Samtidigt pekar jag på att det finns flera andra lagrum som man
              kan använda sig av. Förargelseväckande beteende skulle kunna vara
              tillämpligt. Det gäller också, vilket Pål Jonson är inne på, hela
              trafikförordningen med onödig och störande körning. Den tycker
              jag borde komma åt en hel del av dessa situationer även i sitt
              nuvarande skick, utan att vi behöver se över den. Men det är klart;
              man kan aldrig utesluta någonting för framtiden.
            </seg>
            <seg n="fb4e17a6">
              Jag ser framför mig att polisen i första hand ökar sina ansträngningar
              för att tillämpa de lagrum som vi redan i dag har. Det är klart
              att det kommer att bli lättare för dem när vi nu också sätter
              in ökade resurser för polisen. De kommer att få fler som kan jobba
              med detta.
            </seg>
            <seg n="76a24ab8">
              När det gäller utvecklingen av att utreda olika typer av brott
              är just trafikbrott en sådan kategori som polisen utreder i mycket
              större utsträckning än man gjorde för bara några år sedan. Vi
              hade en situation med sju år av fallande resultat för polisen,
              det vill säga att antalet utredningar som man redovisade för åklagare
              minskade år för år. Det var en del av förklaringen till att vi
              genomförde omorganiseringen av polisen så att vi nu har en enda
              gemensam polismyndighet.
            </seg>
            <seg n="c0cd09ea">
              Förra året ökade antalet utredningar som polisen redovisade till
              åklagare för första gången sedan 2009. Vi ser alltså en positiv
              utveckling i den delen. Det är bland annat utredningar av trafikbrott
              som ökar. Jag tror att det i en del fall beror på att detta är
              en typ av brottslighet som medborgarna lokalt gärna vill att polisen
              ägnar sig åt.
            </seg>
            <seg n="ecbef8e5">
              Ibland har vi en tendens att bara tala om de grövre brotten och
              sådant som sker i storstäderna, medan vi glömmer bort att det
              på många håll är en annan typ av problematik som medborgarna kan
              vara angelägna om att få ordning på. Det är precis därför vi har
              upplägget med medborgarlöften, som ska sätta upp en inriktning
              för vilka brott som polisen ska ägna sig åt.
            </seg>
            <seg n="48bf1ee1">
              Använd den lagstiftning som finns i dag, varav en är alldeles
              färsk. Se också till att använda de nya resurser som nu kommer
              polisen till del. Då tror jag att man kan få ordning också på
              denna problematik.
            </seg>
          </u>
          <note type="speaker" n="9967c389">
            Anf. 22 PÅL JONSON (M):
          </note>
          <u who="unknown" xml:id="i-b810b4e6197d0f7a-9" n="2beca492">
            <seg n="a98bc9da">
              Herr talman! Tack, justitieministern, för debatten! Låt mig inledningsvis
              säga som man brukar: All politik är lokal. Men jag vågar påstå
              att också all brottslighet är lokal. Det ser väldigt olika ut
              i olika delar av landet, och de samhällsutmaningar och problem
              som finns i storstäderna är inte nödvändigtvis desamma som dem
              som finns på landsbygden. Och just det här är ett utpräglat landsbygdsproblem.
            </seg>
            <seg n="e794e831">
              Jag tror inte heller att det är så mycket som skiljer de politiska
              partierna åt i denna fråga, utan det handlar snarare om att frågan
              har gått under radarn i ljuset av många andra, allvarliga, problem
              som vi har på det kriminalpolitiska programmet. Men detta problem
              drabbar träffsäkert människor, inte minst dem som bor i landsbygdskommuner.
            </seg>
            <seg n="5573b6ba">
              Avslutningsvis måste jag säga att eventuella förändringar i till
              exempel trafikförordningen måste kombineras med fler poliser.
              Problemet med högspelande musik i bilar är framför allt ett problem
              i landsbygdskommuner, där polistätheten är låg. Det handlar om
              lokalpolisområden som ska hantera kanske fyra kommuner med väldigt
              stora avstånd – minst fyra fem mil – med en eller två radiobilar
              om natten. Det är inte lätt att upprätthålla lag och ordning när
              vi har så låg polistäthet på landsbygden.
            </seg>
            <seg n="6cac7cc7">
              Vi är ense om att det behövs fler poliser på landsbygden. Vi
              kan genomföra vilka förändringar vi vill i lagar, förordningar
              och författningar, men om det inte finns poliser som kan upprätthålla
              lag och ordning på landsbygden kommer det att utgöra ett stort
              problem när det gäller att komma åt grunden i den problematik
              som jag har försökt att belysa i interpellationen.
            </seg>
          </u>
          <note type="speaker" n="6cc54f88">
            Anf. 23 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-3" n="24fcd691">
            <seg n="1861e110">
              Herr talman! Jag vill tacka Pål Jonson för debatten och, som
              sagt, hänvisa till de lagrum som finns: förargelseväckande beteende,
              onödig och störande körning när det gäller trafikförordningen
              och det nya ofredandebrottet. Jag ser framför mig att man prövar
              hur lagrummen kan vara tillämpliga, och vi har ju som sagt en
              alldeles ny skrivning när det gäller ofredande. Jag utesluter
              förstås inte att vi kan behöva göra mer, men det här är alldeles
              färskt från den 1 januari.
            </seg>
            <seg n="7c995270">
              Vi är överens om att vi behöver utöka polisnärvaron. Jag skulle
              vilja säga att vi behöver göra det över hela landet. Vi behöver
              göra det i storstäderna, och vi behöver göra det på landsbygden.
              Nu genomför vi den största satsning på polisen som någon regering
              har gjort på 20 år. Vi går in med 2 miljarder redan i år, 2,3
              miljarder året därpå och 2,8 miljarder 2020.
            </seg>
            <seg n="9656cad3">
              Vi skalar upp polisutbildningen. Jag hänvisade tidigare till
              att redan nu, om bara någon månads tid, tillkommer ytterligare
              40 poliser i Region Bergslagen. Dem får alltså Dalarna, Värmland
              och Örebro dela på.
            </seg>
            <seg n="78f28143">
              Sedan kommer en ny kull till hösten, och nästa år kommer ytterligare
              1 300 poliser. Det blir den största kullen nya polisaspiranter
              sedan 2010. Vi ska sammanlagt öka antalet polisanställda med 10
              000 fram till 2024. Det är precis det vi nu planerar för.
            </seg>
            <seg n="dd20ffca">
              Det är en kraftig ökning. Det är en ökning av kostymen med 30
              procent fram till 2024. Det kommer förstås att kosta en del pengar,
              men vi tycker att det här är ett av de viktigaste och mest prioriterade
              områdena som vi ska ägna oss åt de kommande åren.
            </seg>
            <seg n="8fd68236">
              Jag har som sagt stor förståelse för att det här kan vara ett
              stort problem, och jag hoppas att man ska kunna komma åt detta
              med de ökade resurserna och de nya lagrum som finns.
            </seg>
          </u>
          <note n="666b363e">
            Överläggningen var härmed avslutad.
          </note>
          <note n="0357fbe1">
            § 9 Svar på interpellation 2017/18:396 om en utvärdering av sjöfyllerilagen
          </note>
          <note type="speaker" n="65211451">
            Anf. 24 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-4" n="24fcd691">
            <seg n="67869ba1">
              Herr talman! Lars Beckman har frågat migrationsministern och
              biträdande justitieministern om sjöfyllerilagen är optimal till
              sin utformning eller om några förändringar behöver göras och om
              man kan se några positiva effekter av lagen avseende sjösäkerhet.
              Lars Beckman har också frågat när och på vilket sätt det kommer
              att tillsättas en oberoende utvärdering av sjöfyllerilagen. Arbetet
              inom regeringen är så fördelat att det är jag som ska svara på
              interpellationen.
            </seg>
            <seg n="6c2b0fc8">
              När det gäller frågan om sjöfyllerilagen är optimalt utformad
              vill jag först påminna om att det var alliansregeringen som genomförde
              denna lagstiftning. Man behöver också ställa sig frågan vad Lars
              Beckman avser med att en lag är optimal. Om det till exempel är
              lagens preventiva verkan som avses kan det hänvisas till statistik
              som bland annat visar att det sedan 2010 skett en minskning av
              antalet misstänkta sjöfylleribrott i förhållande till antalet
              genomförda kontroller. Såtillvida får lagen nog anses ändamålsenligt
              utformad.
            </seg>
            <seg n="f705922e">
              Frågan om det går att se några positiva effekter av lagen med
              avseende på sjösäkerhet diskuterades i en interpellationsdebatt
              i mars 2017. Frågor om lagens effekter har även berörts därefter
              i svar på flera riksdagsfrågor, bland annat från Lars Beckman
              så sent som i december förra året.
            </seg>
            <seg n="1be46b25">
              Bilden är alltjämt att lagstiftningen i kombination med kontrollåtgärder
              har en preventiv effekt på sjöfylleriet. Sedan lagstiftningen
              trädde i kraft 2010 har antalet omkomna i fritidsbåtsolyckor,
              enligt Transportstyrelsens statistik, minskat från 35 personer
              till 27 personer per år räknat på ett glidande femårigt medelvärde.
            </seg>
            <seg n="bbfe3b13">
              Trenden gällande andelen personer som misstänks för sjöfylleri
              har varit tydligt nedåtgående. Såväl Polismyndigheten som Kustbevakningen
              har noterat en attitydförändring till alkohol bland fritidsbåtsägarna,
              och den breda majoriteten förefaller att respektera den nya lagstiftningen.
            </seg>
          </u>
          <note n="ef57838a">
            Som framgår av Lars Beckmans sista fråga har riksdagen i november
            2017 beslutat om ett tillkännagivande om en utvärdering av det
            utvidgade straffansvaret för sjöfylleri som infördes 2010. Naturligtvis
            är det viktigt att genomförda reformer vid behov följs upp. Efter
            interpellationsdebatten i mars 2017 upprättade Justitiedepartementet
            en promemoria om effekterna av den nya lagstiftningen. Med anledning
            av tillkännagivandet kommer regeringen att återkomma till riksdagen.
          </note>
          <note type="speaker" n="9de181ca">
            Anf. 25 LARS BECKMAN (M):
          </note>
          <u who="unknown" xml:id="i-b810b4e6197d0f7a-10" n="2beca492">
            <seg n="4baf2873">
              Herr talman! Tack, statsrådet, för svaret!
            </seg>
            <seg n="359fc931">
              Som statsrådet påpekade var det mycket riktigt alliansregeringen
              som införde den här sjöfyllerilagen. Låt mig också slå fast att
              det kanske inte var ett av de bästa besluten som alliansregeringen
              tog, men det är därför som det är så viktigt att den här utvärderingen
              kommer till stånd på det sätt som riksdagen har beslutat.
            </seg>
            <seg n="b6a70367">
              Som förtroendevald är det naturligtvis omöjligt att vara insatt
              i alla frågor som finns. Man får föra samtal, man får beställa
              rapporter från riksdagens utredningstjänst och så vidare. Förra
              året arrangerade jag och kollegan Maria Stockhaus ett seminarium
              om sjöfyllerilagen där vi hade väldigt duktiga personer på plats
              som har stor erfarenhet av sjösäkerhet. Där fram k om tydligt
              att den här lagen inte fungerar som det var tänkt ur sjösäkerhetssynpunkt.
            </seg>
            <seg n="f1c6a13f">
              Jag är helt säker på att statsrådet också har läst den debattartikel
              som har varit publicerad till exempel i Göteborgs-Posten som är
              skriven av Ulf Hallström, sjökapten och före detta chef på sjöräddnings-
              och beredskapsenheten på Sjöfartsverket, Christer Lindvall, sjökapten
              och före detta vd för Sveriges Fartygsbefälsförening och Göran
              Andersson, sjökapten och före detta sjötrafikdirektör, före detta
              ordförande i Sjösäkerhetsrådet och före detta ordförande i Svenska
              Båtunionen.
            </seg>
            <seg n="d3a4326d">
              De skriver: Vi som undertecknat denna artikel, representerar
              tillsammans mer än 150 års sjöfartskunnande. Vi föreslår att en
              översyn av lagen görs och att den svenska lagstiftningen i dessa
              frågor harmoniseras med våra grannländers regelverk för fritidsbåtar.
            </seg>
            <seg n="3f205508">
              Sedan går de igenom väldigt bra i artikeln varför den här lagstiftningen
              ur sjösäkerhetssynpunkt kanske inte fungerar optimalt. Det är
              därför det är viktigt att man får till den här översynen.
            </seg>
            <seg n="9c618f65">
              Jag kunde också notera att Svenska Båtunionen och Båtfolket skrev
              ett öppet brev för någon vecka sedan till justitieministern där
              de säger att man verkligen tycker att den här lagen ska ses över.
              Argumenten är att den inte har någon praktisk effekt på allvarliga
              olyckor, att biltrafik inte är båtliv, att man kriminaliserar
              båtägare utan skäl, att det minskar intresset för fritidsbåtsliv
              och att det kostar pengar att upprätthålla och belastar våra domstolar
              i onödan. De argumenterar mer om de här frågorna i brevet.
            </seg>
            <seg n="42d0d4bf">
              Det är väl bara att konstatera att för att en lag ska vara relevant
              är det viktigt att det finns en förankring och en förståelse för
              lagstiftningen. Det är därför den här översynen, som en enig riksdag
              har beslutat om, måste komma till stånd.
            </seg>
            <seg n="aa7bbdbd">
              Det är också viktigt när den görs att det är en objektiv och
              opartisk översyn som verkligen kan väcka respekt i alla läger
              och att den tar hänsyn till effekterna av lagen. De ska naturligtvis
              vara att sjösäkerheten förstärks, inte att man gör ett antal blåskontroller,
              för det kan inte vara syftet. Den önskade effekten måste vara
              att förbättra sjösäkerheten i Sverige.
            </seg>
            <seg n="33071e5a">
              Min fråga är helt enkelt: När tillsätts utvärderingen?
            </seg>
          </u>
          <note type="speaker" n="1a1a6069">
            Anf. 26 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-5" n="24fcd691">
            <seg n="e0916cab">
              Herr talman! Man upphör aldrig att förvånas över Moderaternas
              förmåga att svänga precis hur som helst. Ni orkar inte stå upp
              för nästan någonting, utan blir ni uppvaktade av någon intressegrupp
              faller ni undan nästan omedelbart när ni inte har regeringsmakt.
              Det är fram och tillbaka.
            </seg>
            <seg n="d3260161">
              Det var Beatrice Ask som lade fram förslaget. Det var alliansreger
              ­ ingen som genomförde detta 2010. Sedan förlorade ni valet 2014,
              och så plötsligt orkar ni inte längre stå upp för er egen lagstiftning.
              Jag tycker att det i grunden är ganska svagt av ett politiskt
              parti, särskilt med tanke på att ni faktiskt har rätt goda argument
              för att orka stå upp för er egen lagstiftning.
            </seg>
            <seg n="cba2bf0b">
              Argumentationen från Beckman är väldigt svepande. Han har inga
              belägg för det han säger och ingen statistik att hänvisa till
              utan bara lite svepande argument som att det inte funkar, att
              det inte är optimalt och att det inte bidrar till att öka sjösäkerheten.
              Han har inga belägg utan uttrycker bara lite allmänt tyckande.
            </seg>
            <seg n="6da9dd88">
              Huvudfrågan här är om det är en mänsklig rättighet att vara full
              på sjön eller inte. Om man landar i att det inte är en mänsklig
              rättighet att vara full på sjön – man har ansvar för sitt eget
              liv , och man har också ansvar för andras liv i ganska stor utsträckning
              när man framför en båt – är det ett skäl för lagstiftning och
              också skäl för kontroller.
            </seg>
            <seg n="949bd148">
              Då ställer Beckman frågan: Har det här verkligen haft någon effekt?
              Jag redovisar i mitt interpellationssvar ett par utvecklingstendenser
              som man bör kunna knyta till den förändrade lagstiftningen.
            </seg>
            <seg n="f5a49995">
              Först och främst: Det har skett en minskning av antalet misstänkta
              sjöfylleribrott i förhållande till antalet kontroller, enligt
              Kustbevakningens statistik. År 2009 genomfördes lite drygt 500
              kontroller. I 17 procent av de kontrollerna misstänkte man brott.
              År 2015 genomfördes lite drygt 2 000 kontroller. I 3,52 procent
              av dem fanns det en misstanke om brott.
            </seg>
            <seg n="6ad9c217">
              Andelen minskade från 17 procent till 3 procent när det gäller
              misstänkta brott i förhållande till antalet kontroller. Det tyder
              på att vi har en ganska hög och ökande regelefterlevnad. Kan inte
              Lars Beckman ändå ta in hur statistiken faktiskt ser ut?
            </seg>
            <seg n="9d1ddaf4">
              En annan punkt är antalet omkomna på sjön. För några år sedan,
              före lagstiftningen, var det i genomsnitt 35 omkomna på sjön till
              följd av olika olyckor. I dag ligger det på 27. Det är ett glidande
              medelvärde på fem år. Från 35 till 27 är en minskning på 20 procent.
              Det behöver inte ha med den här lagstiftningen att göra, men vi
              vet att kopplingen mellan alkohol och drunkningsolyckor och olyckor
              i övrigt på sjön är ganska stark. Det kan faktiskt vara så att
              det beror på lagen.
            </seg>
            <seg n="4d518053">
              Den lagstiftning som ni drev igenom, Beckman, har visat sig vara
              lyckosam, så du borde vara glad och orka stå upp för den. Men
              det gör du inte.
            </seg>
            <seg n="79a024be">
              Mina konkreta frågor till Lars Beckman är följande: Är Moderaterna
              för eller emot sjöfyllerilagen? Har ni ändrat er i sakfrågan?
              Min följdfråga är: Kommer en alliansregering att riva upp sjöfyllerilagen
              eller inte? De frågorna skulle jag gärna vilja ha svar på, herr
              talman.
            </seg>
          </u>
          <note type="speaker" n="6db2366a">
            Anf. 27 LARS BECKMAN (M):
          </note>
          <u who="unknown" xml:id="i-b810b4e6197d0f7a-11" n="2beca492">
            <seg n="80db8007">
              Herr talman! Liksom tidigare statsråd höjer statsrådet tonen
              när han inte har några bra svar att ge. Låt oss först konstatera
              att antalet omkomna i fritidsbåtar har gått ned starkt i Sverige
              sedan 1971. Jag kan naturligtvis mejla över rapporten från riksdagens
              utredningstjänst, om statsrådet inte har tillgång till den. Den
              här debatten handlar naturligtvis om sjöfylleri och säkerhet på
              sjön.
            </seg>
            <seg n="7bcaf400">
              Vad är då samhällsutmaningen i Sverige just nu när det gäller
              båtlivet? Enligt min uppfattning är den att det sker mycket stölder
              av båtar och motorer. Utländska ligor härjar fritt i Sverige och
              stjäl båtmotorer.
            </seg>
            <seg n="2a17e380">
              Vad ska då samhällets resurser gå till? För mig är det viktigt
              att vi bekämpar en allvarlig brottslighet. Där skulle statsrådet
              kunna be sina myndigheter att bekämpa brottslighet. I samma RUT-rapport,
              som statsrådet uppenbarligen inte har tillgång till, men jag ska
              se till att mejla över den, kan vi se på promillegränserna i våra
              grannländer. Finland har 1,0, Danmark har 0,5 för fritidsbåtar
              upp till 15 meter och Estland har 0,5 , enligt riksdagens utredningstjänst.
            </seg>
            <seg n="4d556180">
              När de som kan sjösäkerhet säger att en lag inte har fått den
              effekt den skulle få tycker jag inte att det är ett problem att
              göra en översyn av lagen. Det har en enig riksdag beslutat. Låt
              oss titta på om lagen har fått effekter. Jag menar inte antalet
              blåskontroller, utan jag menar naturligtvis ur sjösäkerhetssynpunkt.
              Här blir det lite svajigt när statsrådet å ena sidan börjar ställa
              frågor till Moderaterna om vad vi har för uppfattning av sjöfyllerilagen
              när Socialdemokraterna å andra sidan i Sveriges riksdag har ställt
              sig bakom översynen. Av statsrådets argumentation verkar det som
              att man i förväg har bestämt sig för vad översynen ska komma fram
              till. Det vore olyckligt och närmast ett hån mot Sveriges 700
              000 båtägare som berörs av lagstiftningen.
            </seg>
            <seg n="3f495a44">
              Ett problem är att man ofta blandar ihop bil- och båtkörning.
              Låt mig konstatera att mig veterligt – skulle det ske är det olyckl
              igt – kö r inte 12 ‑ åringar i 110 kilometer i timmen på E4:an
              eftersom det inte är tillåtet. Man ska göra skillnad på båtar
              och bilar.
            </seg>
            <seg n="0f666bd8">
              Min fråga kvarstår: När kommer den oberoende utvärderingen av
              lagstiftningen att ske, som en enig riksdag, inklusive Socialdemokraterna,
              ställer sig bakom? Det var också ett vallöfte från Anders Ygeman
              2014 som han uttalade i medierna och i andra sammanhang.
            </seg>
          </u>
          <note type="speaker" n="abe4790f">
            Anf. 28 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-6" n="24fcd691">
            <seg n="256dc97c">
              Herr talman! Låt oss vara noggranna med orden. Tillkännagivandet
              gäller en utvärdering, och den tänker vi naturligtvis tillsätta.
              Det är något annat än en översyn. Men en utvärdering tänker vi
              göra – naturligtvis i enlighet med det tillkännagivande som finns.
            </seg>
            <seg n="840512c8">
              Jag fick faktiskt inte svar på sakfrågorna. Var har Moderaterna
              egentligen landat? Är ni för eller emot sjöfyllerilagstiftningen?
              Vill ni riva upp lagen eller inte?
            </seg>
            <seg n="efcdbbcb">
              Beckman för ett resonemang om att harmonisera med andra nordiska
              länder. Är det Moderaternas hållning? Gäller det bara på sjön?
              Om vi ska harmonisera fyllerilagstiftningen på sjön med andra
              nordiska länder som har en helt annan syn i frågorna, varför ska
              vi inte harmonisera fyllerilagstiftningen på land? Beckman hänvisar
              till Finland med en gräns på 1 promille. Vet Lars Beckman hur
              full man är på 1 promille? Är det vad han vill ha på sjön? Varför
              argumenterar han då för att harmonisera med andra länder? Exakt
              vad är han ute efter?
            </seg>
            <seg n="0b7ee1f6">
              Min fråga kvarstår: Tänker Moderaterna riva upp sjöfyllerilagen
              eller inte? Tänker en alliansregering riva upp sjöfyllerilagen
              eller inte? Det vill jag gärna ha svar på.
            </seg>
            <seg n="98e1da61">
              När Lars Beckman inte kan argumentera i sak börjar han prata
              om helt andra saker. Det är klart att vi måste komma åt stölderna
              av båtmotorerna. Jag har precis gett ett uppdrag till Kustbevakningen,
              tullen och polisen att förstärka sitt samarbete just riktat mot
              de internationella stöldligorna. Det handlar om att både förstärka
              själva lagstiftningen och förhindra utförsel av stöldgods, bland
              annat båtmotorer som går till andra länder. Sedan ska vi se till
              att de vi tar i de utländska stöldligorna och som döms för brott
              i Sverige ska avtjäna straffen i hemländerna. Där går vi fram
              med fördjupade samarbeten med ett antal länder. När det gäller
              den här typen av brottslighet handlar det om länder i vårt närområde,
              till exempel Polen och Litauen. Men vi vet att det finns problem
              med annan brottslighet, till exempel Rumänien och Georgien. Vi
              tar länderna ett efter ett och fördjupar vårt polisiära samarbete
              och i fråga om att avtjäna straffen i hemländerna. Det går inte
              sätta dessa saker mot varandra. Regeringen har varit aktiv i fråga
              om de utländska stöldligorna.
            </seg>
            <seg n="5cefc702">
              Beckman undviker frågan om vilka belägg som finns för att lagstiftningen
              inte fungerar. Jag säger att detta att andelen av de kontroller
              som genomförs där man misstänker brott har minskat sedan 2010
              tyder på att det finns en ökad regelefterlevnad och att lagstiftningen
              på det sättet därmed har fungerat som den ska. Dessutom dör allt
              färre på sjön. Det är väl en god utveckling. Hur skulle Lars Beckman
              agera om han rev upp lagstiftningen och sedan skulle plötsligt
              antalet döda på sjön öka igen? Vad skulle han då göra?
            </seg>
            <seg n="8b35873b">
              Nej, herr talman, ibland måste man faktiskt orka stå upp för
              den lagstiftning man har varit med om att driva igenom, som Moderaterna
              har gjort. Man kan inte bara svänga fram och tillbaka, bara för
              att det finns någon intressegrupp som vill saker och ting när
              det gäller lagstiftningen.
            </seg>
          </u>
          <note type="speaker" n="fa879fec">
            Anf. 29 LARS BECKMAN (M):
          </note>
          <u who="unknown" xml:id="i-b810b4e6197d0f7a-12" n="2beca492">
            <seg n="6dea4f43">
              Herr talman! Det är mycket känslor och lite fakta från statsrådet,
              men det må vara. Låt oss då – igen – konstatera att enligt riksdagens
              utredningstjänst har antalet omkomna i fritidsbåtslivet från 1971
              och framåt sjunkit kraftigt. Om statsrådet inte har den rapporten
              ska jag se till att skicka ut den.
            </seg>
            <seg n="f38a8fd6">
              Jag är helt säker på att den som har varit chef över sjöräddnings-
              och beredskapsenheten på Sjöfartsverket, den som har varit vd
              på Sveriges Fartygsbefälsförening och den som har varit ordförande
              i Sjösäkerhetsrådet inte har något som helst intresse av att försämra
              sjösäkerheten i Sverige. Det borde jag och statsrådet vara överens
              om. Har man haft så tunga och viktiga uppdrag vill man naturligtvis
              inte försämra sjösäkerheten i Sverige.
            </seg>
            <seg n="905f1f6c">
              Jag är helt prestigelös. Om det är så att det har införts en
              lagstiftning som inte har fått de effekter som var tänkta ska
              man naturligtvis vara fri att ändra lagen. Det är lagstiftarens
              och regeringens möjlighet att göra så.
            </seg>
            <seg n="e55154b2">
              Det är inte respektfullt att kalla båtägarna och organisationerna
              för intresseorganisationer och hävda att det är viktigast att
              stå upp mot dem. Det viktiga är naturligtvis att ha en lagstiftning
              som värnar sjösäkerheten. Det ska finnas en lagstiftning som harmonierar
              med något allmänt rättsmedvetande för dem som är på sjön.
            </seg>
            <seg n="5411616e">
              Exakt vad en ny alliansregering kommer att göra förstår jag att
              Morgan Johansson är nyfiken på. Det kommer han naturligtvis att
              få svar på, som alla andra. Det enda vi vet är att den här regeringen
              kommer att ha fallit eftersom vi i riksdagen kommer att rösta
              nej till Stefan Löfven som statsminister.
            </seg>
            <seg n="744863a2">
              Men när kommer denna utvärdering att ske, och när kommer den?
            </seg>
          </u>
          <note type="speaker" n="da25a1d8">
            Anf. 30 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-7" n="24fcd691">
            <seg n="a10188ea">
              Herr talman! Jag kommer att tillsätta en utvärdering. Det är
              klart att vi kommer att göra det och följa det tillkännagivande
              som finns.
            </seg>
            <seg n="a012fdb5">
              Men Beckman kommer inte undan själva huvudfrågan här. Han hänvisar
              nu till att vi bör harmonisera med andra länder. Då är det klart
              att jag blir nyfiken – och inte bara jag, utan jag tror att också
              väljarna blir nyfikna. Ska du riva upp lagstiftningen, Lars Beckman?
              Ska du ha en finsk ordning med 1 promille? Återigen: Vet Lars
              Beckman hur full man är på 1 promille? Är det det vi har att vänta
              oss med en borgerlig regering? Det tror jag att inte bara jag
              är nyfiken på. Jag tror faktiskt att också väljarna är nyfikna
              på var ni kommer att landa.
            </seg>
            <seg n="62fe79df">
              Sedan anklagar Beckman mig för att inte använda fakta. Jag har
              inte hört några fakta från Lars Beckman i hans inlägg – inte någonting.
              Jag tror inte att han har nämnt en siffra eller någon statistik.
            </seg>
            <seg n="114e3a57">
              Han säger att antalet omkomna har minskat från 1970 och framåt.
              Ja, men det är också en kraftig minskning från 2009 och framåt,
              och det är den jag hänvisar till. Det är efter det att ni ändrade
              lagstiftningen.
            </seg>
            <seg n="61404126">
              Sedan har vi också en ökad regelefterlevnad. Man gör ett antal
              kontroller, och då visar det sig att en minskad andel av de kontroller
              som man genomfört visar på misstänkt brott. Det tyder på att människor
              faktiskt följer lagstiftningen på ett tillfredsställande sätt,
              och det är precis det man vill åt med lagstiftning.
            </seg>
            <seg n="1588b9af">
              Ja, vi kommer att tillsätta utvärderingen. Men jag och troligen
              resten av väljarna, som kanske också oroar sig över sjösäkerheten,
              är intresserade av att veta om ni tänker riva upp lagstiftningen
              som ni själva drev igenom. Tänker ni gå fram med 1 promille när
              det gäller onykterhet på sjön?
            </seg>
            <seg n="830c2944">
              Min uppfattning är att det inte kan vara en mänsklig rättighet
              att vara full på sjön.
            </seg>
          </u>
          <note n="666b363e">
            Överläggningen var härmed avslutad.
          </note>
          <note n="f681f6a5">
            § 10 Svar på interpellation 2017/18:397 om avhopp och tomma platser
            på polisutbildningen
          </note>
          <note type="speaker" n="1f271c63">
            Anf. 31 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-8" n="24fcd691">
            <seg n="f17fde43">
              Herr talman! Roger Haddad har frågat mig om jag är nöjd med polisutbildningens
              kvalitet och hur vi följer upp verksamheten. Han har också frågat
              vilka åtgärder jag tänker vidta för att vi inte ska ha 500 – 600
              tomma platser på polisutbildningen varje år. Dessutom har han
              frågat vad det beror på att så många studenter väljer att hoppa
              av polisutbildningen efter att de antagits och vilka slutsatser
              jag och regeringen drar av detta.
            </seg>
            <seg n="a839fcca">
              Jag och regeringen är stolta över den svenska polisen. Poliserna
              vid Polismyndigheten, Säkerhetspolisen och Ekobrottsmyndigheten
              visar dagligen prov på hög kompetens när det gäller att utföra
              sina komplicerade arbetsuppgifter. De har alla genomgått samma
              grundutbildning till polisman, och den svenska polisens höga standard
              beror till stora delar på urvalet till och innehållet i den svenska
              polisutbildningen. Regeringen följer naturligtvis upp verksamheten
              inom ramen för den ordinarie myndighetsstyrningen i en ständigt
              pågående dialog.
            </seg>
            <seg n="54fe80a8">
              Oppositionen påtalar ofta att det finns tomma platser på polisutbildningen
              men glömmer då bort att regeringen har höjt ambitionerna och utökat
              antalet platser. Under mandatperioden har antalet polisstudenter
              fördubblats. Nästa år, 2019, beräknas det gå ut 1 300 polisstudenter,
              vilket är det högsta antalet sedan 2010. Ambitionen är naturligtvis
              att det inte ska förekomma tomma platser på utbildningen eftersom
              det är viktigt att utbilda ännu fler poliser. Regeringens målsättning
              är att öka antalet polisan ställda med 10 000 till 2024. För att
              ge Polismyndigheten ekonomiska förutsättningar att fylla platserna
              på polisutbildningen genomförs nu också den största ekonomiska
              satsningen på polisen på 20 år.
            </seg>
            <seg n="731dfe6f">
              Polismyndigheten arbetar också, på regeringens uppdrag och i
              samarbete med Totalförsvarets rekryteringsmyndighet, med att effektivisera
              och modernisera antagningsprocessen till polisutbildningen. Det
              arbetet ska redovisas till regeringen senast den 23 maj i år.
              Därtill har Polismyndigheten fått i uppdrag av regeringen att
              inleda en rekryteringskampanj, vilket förhoppningsvis kommer att
              öka antalet lämpliga sökande till utbildningen.
            </seg>
            <seg n="f1c42e90">
              Personalen är Polismyndighetens viktigaste resurs, och för att
              öka attraktionskraften har regeringen gett Polismyndigheten i
              uppdrag att förbättra arbetsmiljön och att skapa fler utvecklings-
              och karriärvägar. Det pågår också ett gemensamt arbete med Polisförbundet
              för att uppvärdera polisyrket.
            </seg>
            <seg n="40c99551">
              Avslutningsvis har Roger Haddad frågat vilka slutsatser jag och
              reger ­ ingen drar, och det är enkelt att svara på. Polisyrket
              ska vara attraktivt. Det är i dagsläget rekordmånga som söker
              till polisutbildningen, och de allra flesta som påbörjat utbildningen
              fullföljer den också. En slutsats är att den förra regeringen
              hade alldeles för låga ambitioner och utbildade för få po ­ liser.
            </seg>
          </u>
          <note type="speaker" n="7002034b">
            Anf. 32 ROGER HADDAD (L):
          </note>
          <u who="roger_haddad_abf814" xml:id="i-30a0a8f6e1435998-0" n="9056d030">
            <seg n="36ad2c37">
              Herr talman! Först och främst vill jag tacka justitie- och inrikesminister
              Morgan Johansson för svaret på min första interpellation av två.
              Jag har ställt en fråga om antalet poliser i landet, men den här
              frågan gäller specifikt problemet med att kunna inte bara rekrytera
              och anta utan också behålla de polisstudenter som faktiskt har
              erbjudits plats på några av de tre lärosäten i landet som bedriver
              polisutbildning.
            </seg>
            <seg n="05bba2ca">
              Varför är det viktigt för Liberalerna att återkomma i den här
              frågan? Jo, vi har en situation där Brottsförebyggande rådet pekar
              på ökad otrygghet runt om i landet, inte minst bland kvinnor.
              Det kom en studie i går, också från Brottsförebyggande rådet,
              där man särskilt lyfter fram den bekymmersamma situationen i utsatta
              områden i alla fall vad avser otrygghet och skjutningar. Sedan
              finns det andra, positiva inslag där utvecklingen går åt rätt
              håll.
            </seg>
            <seg n="31a63056">
              Vi har också i samma mätningar fått se hu r förtroendet för rättsväsen
              – alltså åklagare, domstolar och poliser – generellt sett utvecklas
              negativt. Det tycker jag är ett bekymmer för en demokrati, där
              l ag och ordning och rättsväsen ska vara garanten för vår trygghet
              och säkerhet.
            </seg>
            <seg n="ac128731">
              Vi har också fler utsatta områden, alltså områden där kriminella
              får ökad makt och där inslag av kriminella aktiviteter ökar människors
              otrygghet. Det måste vi ta till oss.
            </seg>
            <seg n="c63d38c3">
              Effekten av att vi inte lyckas rekrytera, behålla och få ut poliser
              är att de kriminella vinner på den utvecklingen och att de skötsamma,
              de som ska skyddas, drabbas extra. Det är deras frihet som till
              slut drabbas och inskränks.
            </seg>
            <seg n="9c53f336">
              Polisyrket är ett av de absolut viktigaste yrkena; det kan jag
              och ministern vara överens om. Jag delar uppfattningen att de
              gör fantastiska insatser, de poliser som finns.
            </seg>
            <seg n="31c842fb">
              Men det vi fokuserar och försöker peka på i den här interpellationen
              är att ett utbud av platser i huvudsak finns. Antalet platser
              har också utökats. Trots detta och oberoende av om antalet platser
              har varit 350, 500, 800 eller fortsätter öka finns det alldeles
              för många tomma platser. Det är det jag tycker att vi ska fokusera
              debatten på. Hur kan vi – utan att sänka kraven – inte bara få
              in fler utan också se till att man fullföljer och avslutar sin
              utbildning?
            </seg>
            <seg n="58893c9e">
              Bakgrunden, herr talman, till att Liberalerna inlämnade den här
              interpellationen var att vi för några veckor sedan fick ta del
              av underlag från lärosätet i Umeå, där hälften av platserna står
              tomma en månad efter terminsstart – hälften av platserna vid polisutbildningen
              i Umeå. Vi frågade Linnéuniversitetet i Växjö. Där stod en tredjedel
              av platserna tomma – 90 tomma platser på polisutbildningen i Växjö.
              Det här tycker jag är allvarligt, och det visar återigen att det
              huvudsakliga problemet inte är att det inte finns platser.
            </seg>
            <seg n="9dda9235">
              Hur kan man utveckla kvaliteten? Hur kan man utveckla antagningssystemet
              för att bättre matcha de platser som står tomma med de trots allt
              tusentals sökande till den här utbildningen?
            </seg>
            <seg n="22142017">
              Att det är så pass många som 8 000 – 10 000 som söker till polisutbildningen
              visar huvudsakligen att polisutbildningen faktiskt är en attraktiv
              utbildning i Sverige, herr talman, och det ska vi vara stolta
              över.
            </seg>
          </u>
          <note type="speaker" n="7bd015d7">
            Anf. 33 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-9" n="24fcd691">
            <seg n="6e12d224">
              Herr talman! En av de saker vi har gjort under denna mandatperiod
              är att vi har skalat upp utbildningen. Vi utbildar nu dubbelt
              så många poliser som den borgerliga regeringen gjorde. Ni drog
              ned på polisutbildningstakten. Vi växlar upp.
            </seg>
            <seg n="ada06ee9">
              Jag upphör aldrig att förvånas när jag tittar på hur det såg
              ut under er period när det gällde just utbildningssidan. Under
              er första period, 2006 2010, gjorde ni faktiskt ett ryck och ökade
              polisutbildningstakten rätt rejält. Ni var uppe i över 1 700 ett
              enstaka år, 2008. Men det var ju bara för att ni ville komma upp
              i precis över 20 000 poliser, och det gjorde ni 2010.
            </seg>
            <seg n="a95da368">
              Men det som sedan hände var att ni drog ned polisutbildningstakten
              dramatiskt. Ni minskade från 1 700 platser 2008 till 140 platser
              2010. På två år drog ni alltså ned polisutbildningstakten med
              90 procent. Sedan ökade ni den något igen så att den låg på 600
              – 700 de kommande åren.
            </seg>
            <seg n="abb6320c">
              Det är en alldeles för låg utbildningstakt. Om man vill att poliskåren
              ska växa måste man upp betydligt högre. Varje år går 400 – 500
              poliser i pension, och bara de platserna måste man täcka. Då kan
              man inte ligga på 140 ett enstaka år, som ni gjorde när det var
              som lägst.
            </seg>
            <seg n="a0fcb0f3">
              Vi skalar nu upp, från 600 – 700 poliser per år, som ni utbildade,
              till 1 300 poliser, som kommer att gå ut nästa år. Det är faktiskt
              den största kullen sedan 2010. Detta gör vi för att vi vill bygga
              upp för att kunna öka antalet polisanställda med 10 000 till 2024.
              Vi är långsiktiga i den här planeringen. Vi rycker inte på det
              här sättet: jättehöga tal ett år för att sedan dra ned ett annat.
              Vi bygger upp långsiktigt. Vi ligger på 1 300 nu, och jag tror
              att vi behöver komma upp till åtminstone 2 000 för att kunna nå
              målet 2024.
            </seg>
            <seg n="da9d9df6">
              Över 90 procent av dem som tas in fullföljer också sin utbildning.
              Det är en ganska hög andel. Visar man sig inte lämplig som polis
              under den tid man går utbildningen är det klart att man inte ska
              fullfölja den. Men över 90 procent fullföljer. Om bara någon månad
              går 478 nya poliser ut som aspiranter i verksamheten. Det är också
              ett mycket gott tillskott.
            </seg>
            <seg n="1a1dddca">
              Vi har haft en del flaskhalsar som vi har behövt ägna oss åt.
              Ni avskaffade ju värnplikten, och när ni gjorde det skar ni också
              ned kraftigt på Totalförsvarets rekryteringsmyndighet, som gör
              alla tester för polisen. Vi har alltså inte bara fått skala upp
              polisutbildningen utan också det gamla Pliktverket, som i dag
              heter Totalförsvarets rekryteringsmyndighet. Det har varit ett
              bekymmer att de inte har haft tillräcklig kapacitet för att testa
              alla som är behöriga.
            </seg>
            <seg n="c2166d58">
              Nu ökar vi kraftigt där också. Den 1 januari 2017 hade Rekryteringsmyndigheten
              89 anställda. Den 1 april ska man ha 158 anställda, och man ska
              upp till 170. Vi fördubblar alltså antalet anställda vid Totalförsvarets
              rekryteringsmyndighet och anställer bland annat fler psykologer
              så att testerna kan göras. Från och med nu i vår kommer Totalförsvarets
              rekryteringsmyndighet att kunna testa alla behöriga. Det innebär
              också att vi förmodligen får fler som kan täcka de platser som
              finns. Detta är i grunden fantastiskt bra.
            </seg>
            <seg n="361cbf46">
              Jag har gott hopp om att vi, om vi fortsätter på det här sättet,
              kommer att kunna komma upp i ett par tusen om året för att kunna
              skala upp Polismyndigheten enligt den målsättning vi har: 10 000
              fler anställda till 2024.
            </seg>
          </u>
          <note type="speaker" n="3e5cbcca">
            Anf. 34 ROGER HADDAD (L):
          </note>
          <u who="roger_haddad_abf814" xml:id="i-30a0a8f6e1435998-1" n="9056d030">
            <seg n="4f33f492">
              Herr talman! Jag vill hellre tala om vad ni har gjort under er
              regering. Det är totalt ointressant vad vi gjorde för tio tolv
              år sedan. Jag tror inte att allmänheten som bor i de utsatta områdena
              och känner otryggheten tänker så mycket på vad den förrförra eller
              den förra regeringen gjorde. De vill veta vad du, Morgan Johansson,
              och regeringen gör för att vi ska få fler poliser.
            </seg>
            <seg n="ef55de94">
              Det var först förra året som regeringen vaknade till och började
              fatta beslut om att utveckla antagningsprocessen. Man lovade ännu
              fler polishögskolor och ännu fler platser. Jag vidhåller från
              Liberalernas sida att man återkommande och på olika sätt, genom
              polisen och genom uppdrag till Rekryteringsmyndigheten, sänker
              kraven och skjuter fram moment för att ännu fler ska komma in.
              Vilken typ av polis vill regeringen egentligen ha?
            </seg>
            <seg n="c8ee7681">
              Jag har naturligtvis tittat på våra siffror. Jag har jobbat med
              dessa frågor under några år. Vi i Alliansen kunde, under hela
              den tid vi satt, få ut fler poliser än vad ni redovisade bland
              annat 2015 och 2016. Men jag tror inte att det är detta väljarna
              och allmänheten efterfrågar. De vill veta hur det kommer sig att
              vi har 1 000 färre poliser i yttre tjänst i Sverige.
            </seg>
            <seg n="9afe7a45">
              Kärnan i denna interpellation, herr talman, är att vi denna vår
              har 250 tomma platser på polisutbildningen. Tittar man på hur
              det var förra året ser man att vi, om det skulle gå lika illa,
              återigen kan komma upp i 500 – 600 tomma platser.
            </seg>
            <seg n="35b1daeb">
              När det gäller Totalförsvarets rekryteringsmyndighet lyfte jag
              och Li ­ beralerna detta redan för ett år sedan. Vi har ställt
              interpellationer och skriftliga frågor. Vi hade till och med i
              vår egen budget en satsning på gamla Pliktverket, eller Rekryteringsmyndigheten
              som den heter i dag, för att kunna pröva fler poliser. Den ekonomiska
              satsningen fanns inte i reger ­ ingens förslag.
            </seg>
            <seg n="19630ebb">
              Först i går, herr talman, när statssekreteraren var i justitieutskottet,
              meddelades att man nu ska få extra resurser för att kunna pröva
              fler. Men det visade sig att Polismyndigheten fått i uppdrag att
              ta medel ur sin egen budget och ge till Försvarsmakten för att
              Rekryteringsmyndigheten ska kunna pröva fler. Detta framförde
              inrikesministerns statssekreterare i går i justitieutskottet.
              Skillnaden i Liberalernas alternativa budget är att vi har en
              egen satsning på polisutbildning och prövning av polisstudenter.
            </seg>
            <seg n="e87defee">
              En annan fråga, som jag inte heller fått svar på, är: Hur kommer
              det sig att så många studenter hoppar av? När vi följde upp denna
              fråga i mitten av januari och i februari var det 21 studenter
              som hoppat av bara vid lärosätet i Växjö. Jag undrar vilka slutsatser
              regeringen drar och om man över huvud taget har följt upp detta.
              Det är ju jätteallvarligt!
            </seg>
            <seg n="29219138">
              I Umeå är det 100 studenter kvar av 225. Jag vill inte veta hur
              många platser ni har maxat eller hur många fler platser ni har
              som ambition 2019 eller 2020. Jag vill veta varför vi har 259
              tomma platser och varför det, utöver att det redan är svårt att
              fylla platserna, sker stora avhopp. Det är detta som är kärnan
              i denna debatt, herr talman.
            </seg>
          </u>
          <note type="speaker" n="66107310">
            Anf. 35 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-10" n="24fcd691">
            <seg n="8f9beaa3">
              Herr talman! Över 90 procent av dem som påbörjar polisutbildningen
              fullföljer den, som sagt. Det är klart att inte alla de som antas
              sedan dyker upp på polisutbildningen. Det beror bland annat på
              att man får beskedet ganska sent, kanske bara några veckor i förväg,
              och att det kan vara svårt att lösa allt det praktiska för att
              man ska kunna börja på utbildningen. Detta problem med antagningsprocessen
              har funnits under ganska lång tid, och det får vi jobba med att
              försöka lösa.
            </seg>
            <seg n="2a161c9a">
              Det grundläggande problemet har dock inte egentligen varit detta
              utan just Totalförsvarets rekryteringsmyndighet. Återigen – ni
              avskaffade värnplikten och drog kraftigt ned på Totalförsvarets
              rekryteringsmyndighet. Så sent som i höstas hade vi svårt att
              kalla alla behöriga till tester.
            </seg>
            <seg n="1d8783c0">
              När man skär ned på det sätt ni gjorde är det inte gjort i en
              handvändning att skala upp. Vi behöver psykologer, och de är inte
              särskilt enkla att rekrytera. De kan inte bara hämtas från hyllan,
              så att säga. Vi behöver fler även i andra personalkategorier för
              att kunna genomföra detta. Vi behöver bygga upp verksamheten.
            </seg>
            <seg n="f27a6969">
              Vi har alltså inte bara fått öka antalet polisutbildningsplatser,
              utan vi har också fått utöka Totalförsvarets rekryteringsmyndighet
              kraftigt. Detta är inget vi påbörjade i går, även om min statssekreterare
              Charlotte Svensson var i utskottet och berättade om det då. Tvärtom
              – som jag redovisade i mitt första anförande har vi redan, under
              de senaste åren, kraftigt utökat Totalförsvarets rekryteringsmyndighet.
              Vi kommer att se en fördubbling av antalet anställda: från 80
              – 90, som det var för ett och ett halvt år sedan, till 170, som
              det kommer att vara i år.
            </seg>
            <seg n="c70e5886">
              Från och med denna vår kommer man också att kunna testa alla
              behöriga, och det innebär enligt min uppfattning att fler kommer
              att kunna påbörja utbildningen.
            </seg>
            <seg n="62fd3a00">
              Sedan gör vi två saker till. Vi kommer att starta utbildningar
              på fler orter. Vi startar i Malmö 2019 och i Västsverige lite
              senare; orten är inte bestämd ännu. Då breddar man också rekryteringsunderlaget.
              Jag är övertygad om att fler från Skåne och Västsverige då kommer
              att söka till dessa utbildningsplatser.
            </seg>
            <seg n="4eef5e9d">
              Med de här insatserna tror jag att vi kan skala upp det hela
              ytterligare. En sak som redan har gjorts är att man nu från 2018
              för första gången också betalar resa och logi för de studenter
              som gör testerna vid Totalförsvarets rekryteringsmyndighet. Det
              har man tidigare gjort för dem som testas för Försvarsmakten men
              inte för dem som testas för polisen. Det gör man från och med
              nu. Det är många sådana stora och mindre saker som man behöver
              göra för att bygga ut.
            </seg>
            <seg n="436256c1">
              Sedan vill Roger Haddad inte tala om det som har varit, och det
              förstår jag mycket väl. Det som var under er period var en väldig
              ryckighet när det gäller antalet polisutbildningsplatser. Det
              var också en totalt sett alldeles för låg dimensionering. Den
              lider vi fortfarande av.
            </seg>
            <seg n="0bec83f4">
              Det tar två och ett halvt år att utbilda en polis. Det är först
              med de stora kullar som nu går ut – framför allt från och med
              nästa år, men redan om en månad tillkommer nästan 500 poliser
              – som vi börjar se resultatet av de satsningar som vi då genomförde.
            </seg>
          </u>
          <note type="speaker" n="c381dffb">
            Anf. 36 ROGER HADDAD (L):
          </note>
          <u who="roger_haddad_abf814" xml:id="i-30a0a8f6e1435998-2" n="9056d030">
            <seg n="66aac582">
              Herr talman! Absolut inte, jag är stolt över vår rättspolitik
              och vår polispolitik. När vi satt i majoritet ökade antalet poliser.
              Efter tre och ett halvt år av din regeringsperiod, Morgan Johansson,
              har vi 1 000 färre poliser i Sverige, och det har ingenting med
              utbildningssystemet att göra, utan det är på grund av att 1 000
              poliser lämnar myndigheten varje år, och 500 av dem går inte på
              grund av pension. Detta har inget att göra med att vi utbildade
              för få. Även när vi hade färre utbildningsplatser fanns det en
              liten andel tomma platser.
            </seg>
            <seg n="98f93b2b">
              Men detta spelar ingen roll när ni utlovar ännu fler platser
              och ännu fler polishögskolor. Det blir sänkta antagningskrav,
              flytt av moment in i antagningsprocessen och så vidare. De personer
              som jag talar om, som har hoppat av, har ju antagits av Rekryteringsmyndigheten.
              De har antagits och påbörjat en utbildning vid ett lärosäte, men
              de hoppar av efter en månad. Det är dramatiskt. Tänk att man blir
              av med 21 studenter efter en månad bara i Växjö! En tredjedel
              av platserna på lärosätet i Växjö står tomma och 50 procent av
              platserna vid polisutbildningen i Umeå.
            </seg>
            <seg n="9cc4ed0c">
              Jag inser att problemet inte är utbildningsplatserna. Det som
              förvärrar och förstärker problemet i samhället är att det är för
              många som lämnar polisyrket på grund av löner och arbetsmiljö.
            </seg>
            <seg n="874b7b3b">
              Det här handlar om utbildningspolitiken. Bara under vår första
              mandatperiod 2006 – 2010 utbildade vi 3 000 fler poliser. Valåren
              2010 och 2014 hade vi över 20 000 poliser i Sverige. Nu har vi
              19 700, varav 244 är aspiranter. Nej, jag är absolut inte rädd
              för att berätta om vad vi gjorde och inte gjorde. Vi gjorde mycket
              mer än den här regeringen.
            </seg>
          </u>
          <note type="speaker" n="9f938b82">
            Anf. 37 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-11" n="24fcd691">
            <seg n="f338bebc">
              Herr talman! Ändå är det de facto så att vi utbildar dubbelt
              så många som Alliansen gjorde. Det är faktiskt så, Roger Haddad.
            </seg>
            <seg n="e4dbf121">
              Roger Haddad återkommer till frågan om sänkta krav. Han vågar
              inte ge något exempel, och det förstår jag, för det har varit
              en diskussion om vad som egentligen är sant och falskt.
            </seg>
            <seg n="75c3173d">
              På nätet snurrar det till exempel runt uppgifter om att man inte
              längre ska behöva ha körkort för att bli polis. Det är en skröna,
              en fullständigt falsk uppgift. Det man i själva verket har sagt
              är att de som söker utbildningen inte behöver ha körkort för att
              få ansöka, men de måste i så fall se till att skaffa körkort innan
              de påbörjar utbildningen. De har nästan ett år på sig att göra
              det. Det är den förändringen som har gjorts. Men ändå cirkulerar
              det påståenden på nätet om att poliser inte ska kunna köra bil
              längre och li knande. Det är fullständigt fel.
            </seg>
            <seg n="4900e4fe">
              Liberalerna medverkar inte alltid till att rätta till en sådan
              felaktig bild. Tvärtom fortsätter man gärna att sprida vidare
              bilden av att kraven skulle ha sänkts avsevärt. Det är som sagt
              fullständigt fel, och därför är det bra att vi får tillfälle att
              rätta till det.
            </seg>
            <seg n="1130ff72">
              För oss gäller det nu att fortsätta tänka långsiktigt. Vi kan
              inte ha ryckigheten att ena året utbilda 1 700 och ett par år
              senare 140 – då skär man ned det med 90 procent, som ni gjorde.
              Vi kan inte heller ha en alldeles för låg utbildningstakt med
              600 – 700 poliser per år. Vi måste upp från de nivåer vi i dag
              ligger på, 1 300, till kanske 2 000. Det är jag säker på att vi
              kan.
            </seg>
            <seg n="4a92b821">
              När vi breddar rekryteringen, tar tag i flaskhalsen när det gäller
              Total ­ försvarets rekryteringsmyndighet och ser till att öka
              polisyrkets attrak ­ tionskraft ytterligare genom att satsa på
              bättre arbetsvillkor, där lönefrågan naturligtvis också är en
              del, är jag säker på att vi kommer att nå det mål vi har till
              2024. Men det kräver som sagt långsiktighet.
            </seg>
          </u>
          <note n="666b363e">
            Överläggningen var härmed avslutad.
          </note>
          <note n="760c3a9f">
            § 11 Svar på interpellation 2017/18:409 om justitie- och inrikesministerns
            uttalande om att civila ska ersätta poliser
          </note>
          <note type="speaker" n="f1734c7b">
            Anf. 38 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-12" n="24fcd691">
            <seg n="63de2f73">
              Herr talman! Roger Haddad har frågat mig vilka åtgärder regeringen
              tänker vidta för att öka antalet poliser i yttre tjänst. Han har
              också frågat på vilket sätt fler civila utredare ska bli en ersättning
              för de poliser som har slutat. Dessutom har han frågat vilka konkreta
              åtgärder regeringen har vidtagit för att locka tillbaka fler poliser
              som slutat och behålla dem som är på väg att lämna polisyrket.
            </seg>
            <seg n="095be1f8">
              I interpellationen påstås att Sverige i dag har den lägsta polistätheten
              på tio år. Då måste jag hjälpa Roger Haddad att komma ihåg att
              orsaken till detta ligger i en kombination av en ständigt ökande
              befolkning och den låga utbildningstakt när det gäller poliser
              som den förra regeringen tillät. Liberalerna hade alla möjligheter
              att under sin tid i den förra regeringen undanröja dagens underskott
              av polisanställda, däribland poliser i yttre tjänst.
            </seg>
            <seg n="ca7af749">
              Brottsutvecklingen och Polismyndighetens verksamhet ställer ökade
              krav på många olika kompetenser. Uppsplittrade yrkesroller mellan
              civil ­ anställda och poliser hör dock till historieboken. Modern
              polisverksamhet består av slagkraftiga team med många olika kompetenser.
            </seg>
            <seg n="9ab1d570">
              Myndighetens attraktionskraft är central för att behålla befintlig
              personal och rekrytera rätt kompetens. Det pågår ett långsiktigt
              arbete tillsammans med arbetstagarorganisationerna för att uppvärdera
              statusen på en anställning vid Polismyndigheten. I det arbetet
              ingår att bland annat förbättra skyddet av medarbetarna och arbetsmiljön.
              Regeringen har också gett Polismyndigheten i uppdrag att skapa
              fler utvecklings- och karriärvägar.
            </seg>
            <seg n="2bf4a97b">
              Regeringen har uttalat att det behövs betydligt fler polisanställda
              för att Sverige ska vara tryggt och säkert. Regeringens målsättning
              är att öka antalet polisanställda med 10 000 till 2024. För att
              ge Polismyndigheten förutsättningar att klara detta har regeringen
              beslutat och aviserat den största ekonomiska satsningen på polisen
              på 20 år. Det är emellertid Polismyndigheten som avgör hur de
              av regeringen tilldelade medlen ska användas, däribland hur fördelningen
              mellan olika yrkeskategorier ska vara.
            </seg>
            <seg n="3e506dd2">
              Den 1 mars lämnade Polismyndigheten in underlag till regeringen
              rörande hur målet om 10 000 fler polisanställda ska nås till 2024.
              I underlaget konstateras att det tar lång tid att utbilda och
              öka antalet poliser. För att nå målet innebär det att det redan
              nu finns ett behov av att förstärka verksamheten genom att anställa
              fler civila medarbetare med specialistkompetenser i bland annat
              utredningsverksamheten. Det kommer att möjliggöra att polisiär
              kompetens frigörs till förmån för den ingripande och brottsförebyggande
              verksamheten.
            </seg>
          </u>
          <note type="speaker" n="64770a36">
            Anf. 39 ROGER HADDAD (L):
          </note>
          <u who="roger_haddad_abf814" xml:id="i-30a0a8f6e1435998-3" n="9056d030">
            <seg n="2aa28e44">
              Herr talman! Jag vill tacka justitie- och inrikesministern för
              svaret också på den här interpellationen, som har särskilt fokus
              på regeringens uttalande om att man vill ersätta utbildade poliser,
              som har gått två och ett halvt år på Polishögskolan, med civila
              medarbetare.
            </seg>
            <seg n="73b5fd4a">
              Bakgrunden till interpellationen är att Sverige nu har 1 000
              färre poliser och att vi får allt färre poliser i yttre tjänst.
              Polisen har som myndighet och verksamhet kommit allt längre bort
              från medborgarna. Detta är inget som jag och Liberalerna har hittat
              på, utan detta hör jag varje vecka när jag är ute och träffar
              polischefer runt om i landet.
            </seg>
            <seg n="e2d40733">
              Jag har tittat på de siffror från Polis myndigheten som presenterats.
              I jämförelse med den 1 januari 2015, då man gjorde om hela polisorganisa
              ­ ­ tionen, har samtliga polisregioner i landet – med undantag
              av Polisregion v äst, där det har blivit ett litet tillsko tt
              av poliser, och Polisregion n ord, där man inte kan se någon skillnad
              uppåt eller nedåt – färre poliser i sin redovisning. Det är ett
              misslyckande för samhället och politiken. Det är ett misslyckande
              att vi har färre poliser i Sverige samtidigt som allt fler människor
              i vårt samhälle upplever otrygghet och oro.
            </seg>
            <seg n="06a2e555">
              Jag har också ställt frågor om hur man skulle kunna få ut fler
              poliser i yttre tjänst. Varför är då detta viktigt? Det handlar
              inte bara om att ingripa eller om att åka ut på akuta telefonsamtal,
              utan det handlar också om att synas och om att jobba brottsförebyggande.
              Det är en fråga som jag är väldigt engagerad i.
            </seg>
            <seg n="9e887106">
              Är det något som är viktigt på sikt för att man ska kunna komma
              åt ungdomsbrottsligheten och öka tryggheten är det att man ska
              prioritera det brottsförebyggande arbetet. Det handlar om att
              synas ute på stan, besöka skolor, fritidsgårdar och äldreboenden
              men också om att träffa kommuner och jobba tillsammans med dem
              för att förhindra brott. Just det brottsförebyggande arbetet och
              verksamheten i yttre tjänst har tyvärr tagit väldigt mycket skada
              av det polistapp som vi har sett.
            </seg>
            <seg n="bdfd1123">
              Det spelar ingen roll om jag besöker Kungsör i Västmanlands län
              eller Dalarna eller Varberg i Halland. Alla poliser och polischefer
              bekräftar att man inte hinner med just det brottsförebyggande
              arbetet. Det är någonting som man skulle vilja jobba med, men
              man klarar inte av det viktiga uppdraget.
            </seg>
            <seg n="cf9a5a05">
              Vi har också sett, herr talman, när det gäller olika typer av
              underlag från Polismyndigheten att det fortsatt är så att det
              är fler och fler som söker sig in i myndigheten och upp i organisationen
              – man vill jobba på regional eller nationell nivå.
            </seg>
            <seg n="238d21fd">
              A vslutningsvis skulle jag , apropå svaret från regeringen, påstå
              att vi nu har den lägsta polistätheten på tio år. Jag har kontrollerat
              den uppgiften med Polismyndigheten. Jag har också tagit del av
              artiklar i Svenska Dagbladet och senast i Dagens Nyheter, under
              februari månad, där man drar den slutsatsen: att Sverige i dag
              har den lägsta polistätheten på tio år.
            </seg>
            <seg n="91935c6d">
              Det är någonting som jag tycker är bekymmersamt. Jag tycker definitivt
              att det också borde bekymra inrikesministern.
            </seg>
          </u>
          <note type="speaker" n="e2ddf49a">
            Anf. 40 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-13" n="24fcd691">
            <seg n="726f7990">
              Herr talman! Roger Haddad får gärna utveckla detta med de 1 000
              poliserna, som skulle ha tappats under den här perioden. Målet
              var ju 20 000 poliser. Ni nådde precis upp till det. Just nu har
              vi ungefär 19 700. Hur det blir 1 000 får Roger Haddad gärna redogöra
              för. Men han kommer att få revidera sin uppgift redan om en månad.
              Då går det nämligen ut 478 nya poliser till verksamheten – 478.
              Sedan tillkommer det ytterligare ett helt gäng nya poliser redan
              nu till hösten, som då utbildats. Och nästa år tillkommer det
              1 300 nya poliser. Då börjar vi, så att säga, den uppskalning
              som vi talar om. Vi har fördubblat polisutbildningstakten, som
              Roger Haddad mycket väl vet, jämfört med er tid. Ni utbildade
              bara hälften så många som vi nu utbildar.
            </seg>
            <seg n="d4914c25">
              Nej, civila ska inte ersätta poliser. Vår uppfattning är att
              vi måste skala upp båda. Vår uppfattning är att båda personalkategorierna
              behövs i Polismyndigheten. När Roger Haddad styrde, eller hans
              regering styrde, var det emellertid precis tvärtom. Då var det
              poliser, herr talman, som fick ersätta civila. Den gamla regeringen
              använde sig nämligen av ett system där man använde civilanställda
              som dragspel. När ni fick ont om pengar gjorde ni er av med en
              massa civilanställda. Då satte ni i stället poliser att sköta
              de civilas arbetsuppgifter. Då fick poliser göra administrativa
              jobb. Då fick poliser sitta i receptionen. Då fick poliser sitta
              som arrestvakter. Följden av detta blev att resultaten för polisen
              föll sju år i rad. Sju år i rad föll polisens effektivitet. Det
              är ett av skälen till att vi gjorde omorganisering ­ en.
            </seg>
            <seg n="e168b111">
              För första gången, från och med förra året, ökar nu polisens
              effektivitet. Nu redovisar man fler ärenden till åklagare än vad
              man har gjort tidigare.
            </seg>
            <seg n="fce5ff1d">
              Vi ska inte göra om det misstag som ni gjorde: att sätta poliser
              att göra civila arbetsuppgifter. Då faller nämligen effektiviteten.
              Då blir det ännu större problem när det gäller förebyggande åtgärder
              eller ingripandeverksamhet eller yttre tjänst. Det misstag som
              ni gjorde, att skära ned kraftigt på de civila och sätta poliser
              på civila arbetsuppgifter, tänker vi inte göra om – tvärtom.
            </seg>
            <seg n="6013b0cf">
              Vi tänker se till att bygga ut verksamheten och skala upp både
              antalet civila och antalet poliser. För att vi ska kunna klara
              det behöver vi se till att vi kan behålla de poliser som vi har.
              Då ska jag säga: Vi har haft ungefär 400 – 500 poliser som går
              i pension varje år och därutöver kanske ungefär 400 som slutar
              i förtid för andra arbetsuppgifter.
            </seg>
            <seg n="8452e93c">
              Vi måste se till att behålla poliser. Då ska jag säga att antalet
              som slutar i förtid har minskat på senare tid. Vi hade en topp
              2016. Det minskade 2017, och hittills 2018 ser det ganska bra
              ut i den delen. Vi behöver återrekrytera poliser, och vi behöver
              utbilda fler.
            </seg>
            <seg n="232544e9">
              Ni drog ned antalet utbildningsplatser kraftigt. På två år minskade
              ni utbildningsplatserna med 90 procent. Ni utbildade alldeles
              för få – 600 700 per år – när vi behöver ha upp takten. Vi bygger
              ut. Det är som sagt 1 300 som går ut redan nästa år.
            </seg>
            <seg n="e20bddd6">
              Det krävs, herr talman, långsiktighet för att kunna skala upp
              detta. Därför begärde vi in ett underlag från Polismyndigheten.
              Vad behövs för att vi ska komma upp i 10 000 fler polisanställda?
              Vi fick ett väldigt bra svar från Polismyndigheten. Det går att
              genomföra detta. Men det betyder förstås också att man är beredd
              att sätta av pengar och resurser till verksamheten. Det är en
              affär på kanske 12 miljarder ytterligare till Polismyndigheten.
              Det är en uppskalning med 50 procent under dessa år. Vi kommer
              att göra vad vi kan för att se till att prioritera polisen framöver.
            </seg>
          </u>
          <note type="speaker" n="406b5b10">
            Anf. 41 ROGER HADDAD (L):
          </note>
          <note n="83269a8d">
            Herr talman! Jag vill påminna statsrådet om att det var vi som
            beslutade om att omorganisera polisen, inte ni. Jag satt i Rikspolisstyrelsens
            styrelse mellan 2011 och 2015 och har följt hela proceduren, från
            initiativ, utskottsbehandling och beslut i riksdagen till Genomförandekommitténs
            verkställande. Besluten togs 2013 och 2014 och trädde i kraft
            den 1 januari 2015. Det var Alliansen och Liberalerna som fattade
            de besluten.
          </note>
          <u who="roger_haddad_abf814" xml:id="i-70397caf54d05a4b-0" n="9056d030">
            <seg n="298ee311">
              Men vi konstaterar i efterhand att vissa delar inte har verkställts
              och genomförts på ett korrekt sätt. Därför har vi i Liberalerna
              sagt att vi är beredda att riva upp delar av denna omorganisation.
              Det blev nämligen mer byråkrati. Jag hade en debatt med statsrådet
              här i december, där jag pekade på ett antal byråkratiska problem.
              Men svaret från Socialdemokraterna var: Nej, det är inte problem
              med överbyråkratisering. Men jag får siffror varje månad som hela
              tiden bekräftar att det är fler och fler poliser som valsar in
              och upp i denna gigantiska myndighet.
            </seg>
            <seg n="c16045f9">
              Det handlar om dem som lever inte bara i de utsatta och i de
              särskilt utsatta områdena, herr talman, utan i hela landet – i
              Kungsör, i Kungsbacka, i Lycksele. De vill se fler poliser. Problemet
              är att de har fått färre poliser.
            </seg>
            <seg n="45bf7f3e">
              Detta är ett resultat av er politik. Jag har suttit i justitieutskottet,
              som bereder polisfrågor. Det kom inga förslag 2015 i vårändringsbudgeten
              eller 2016 i budgeten eller i december 2016 , när vi tog beslutet
              för 2017. Det var först 2017 som regeringen började prata om detta:
              Oj, nu måste vi utöka antalet platser. Hoppsan! Nu måste vi uppdra
              åt polisen att ta fram nya karriärmöjligheter. Vi kanske också
              ska satsa mer pengar på polisen, för detta håller inte.
            </seg>
            <seg n="411196ef">
              Men då var ni inne på tredje året av mandatperioden. Det är det
              som är problemet.
            </seg>
            <seg n="bad3521f">
              Parallellt med detta har vi polisavhopp, dålig arbetsmiljö och
              färre i yttre tjänst, inte minst.
            </seg>
            <seg n="13bfed94">
              Ja, antalet polisanställda ökar. Oavsett hur statsrådet väljer
              att presentera en polissatsning eller en satsning på civila kan
              man se att vi i Liberalerna lägger mer än ni i vårt alternativ
              – oavsett kategori. Vi vill satsa på fler civila. Men vi vill
              också satsa på fler poliser. Vi lägger dubbelt så mycket pengar
              på polisen som ni gör. Det problem som jag nu tar upp är ingen
              budgetdebatt. Men kom inte och säg att vi inte prioriterade eller
              att vi inte vidtog några åtgärder!
            </seg>
            <seg n="c4e31d93">
              Jag hör också, herr talman, att statsrådet nu säger att civila
              inte ska ersätta poliser. Men både jag och bland an dra Polisförbundets
              ordförande reagerade i medier. Polisförbundet gick ut samma dag
              och kritiserade regeringens uttalande: Nej, vi behöver administrativ
              personal, och vi behöver civila, men de ska inte ersätta utbildade
              poliser. Det var faktiskt så statsrådet var citerad, bland annat
              i Dagens Nyheter – under en övergångsperiod, i den situation som
              Polismyndigheten befinner sig i, ska civila ersätta poliser. Så
              står det i Dagens Nyheter.
            </seg>
            <seg n="30e9f670">
              Jag delar inte regeringens hållning. Jag delar inte er politik.
              Det är på grund av er som vi har färre poliser. När det gäller
              påståendet om att vi har den lägsta polistätheten på tio år undrar
              jag: Menar regeringen på riktigt att det bara är ett påstående?
              Är det fel att det för några år sedan, när vi var i majoritet,
              var 216 poliser per 100 000 invånare och att det nu är nere på
              195 poliser per 100 000 invånare? Det är det lägsta antalet poliser
              per 100 000 invånare på tio år. Detta, herr talman, är fakta.
            </seg>
          </u>
          <note type="speaker" n="0b228a61">
            Anf. 42 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-14" n="24fcd691">
            <seg n="936aea1f">
              Herr talman! Då kan väl Roger Haddad i sitt sista inlägg redogöra
              för de 1 000 färre poliser som han påstår att det har blivit under
              den här mandatperioden. Var kommer den siffran ifrån?
            </seg>
            <seg n="32448df7">
              Just nu finns det som sagt var ungefär 19 700 poliser. Bara om
              en månad tillkommer ytterligare 478. Roger Haddad får inte ihop
              de där 1 000 färre, så jag skulle gärna vilja veta var siffran
              kommer ifrån.
            </seg>
            <seg n="7a0a03e3">
              Nej – civilanställda ska inte ersätta poliser. Men det misstag
              ni gjorde under er period var att ni lät poliser ersätta civilanställda.
              Ni använde civilanställda som dragspel. Ni minskade antalet civilanställda,
              och så satte ni poliser att göra civilas uppgifter. Därmed, herr
              talman, fick man en minskad effektivitet när det gäller brottsbekämpningen.
            </seg>
            <seg n="907ab086">
              Det misstaget som ni gjorde ska vi aldrig göra om. Vi ska heller
              aldrig göra om misstaget som ni också gjorde med ryckigheten gällande
              antalet utbildningsplatser. Ni minskade alltså polisutbildningstakten
              med 90 procent på två år mellan 2008 och 2010, så då fick vi ärva
              en utbildningstakt som bara är hälften så hög som vad vi egentligen
              behöver.
            </seg>
            <seg n="c33c76fd">
              Nu skalar vi upp båda liksom polisorganisationen totalt sett.
              Med det som Polismyndigheten har rapporterat till oss skulle jag
              tro att vi till 2024 hamnar på ungefär 6 500 utbildade poliser
              och runt 3 500 civilanställda av de 10 000. Den balansen tror
              jag är ganska rimlig, och det är det Polismyndigheten har sagt.
            </seg>
            <seg n="643bf913">
              Det är inte gratis, det här. Man bedömer att vi behöver öka poliskostnaderna
              med uppemot 12 miljarder till 2024. Vi ska naturligtvis granska
              de siffrorna; det här är bedömningen som Polismyndigheten gör.
              Men man ska ändå veta att det är i det häradet det hamnar, i så
              fall en ökning av Polismyndighetens utgifter med 50 procent.
            </seg>
            <seg n="8c051f8a">
              Är 12 miljarder mycket eller lite pengar? Jag ser ju hur ni på
              allianssidan gör. I stället för att gå till val på stora satsningar
              i välfärden, där polisen är en del, går ni i stället till val
              på stora skattesänkningar. Bara det där sjätte jobbskatteavdraget
              som ni ska genomföra ihop med Moderaterna kostar 22 miljarder
              kronor.
            </seg>
            <seg n="a0b56f0e">
              Då säger jag att det är bättre att vi lägger de gemensamma resurserna
              på att prioritera välfärden, brottsbekämpning och polisen i stället
              för dessa stora skattesänkningar. Men det är naturligtvis ett
              val som väljarna får göra.
            </seg>
            <seg n="d758ed00">
              Sedan påstår Roger Haddad att han lägger dubbelt så mycket på
              polisen som vi gör. Nästa år kostar polisen ungefär 25 miljarder.
              Ni lägger dock inga 50 miljarder på polisen, så Roger Haddad får
              i sitt inlägg gärna klara ut vad han egentligen menar.
            </seg>
            <seg n="745399c9">
              Till sist, herr talman: Det är fascinerande att höra Roger Haddad
              resonera kring omorganiseringen. För bara något år sedan fick
              jag och min företrädare Anders Ygeman skäll för hur felomorganiseringen
              var i var ­ enda interpellationsdebatt här. Nu när Roger Haddad
              märker att man kanske börjar få lite effekt av den här omorganiseringen
              och polisens effektivitet mätt i antal utredningar som redovisas
              till åklagare ökar för första gången på sju år, då vänder han
              på en femöring. Nu är det plötsligt ni som har genomfört omorganiseringen,
              och så försöker Roger Haddad ta hem en poäng på det.
            </seg>
            <seg n="2e8a08ca">
              Så fungerar det inte. Omorganiseringen var någonting som förbereddes
              av en parlamentarisk kommitté där det fanns mycket, mycket stort
              stöd brett över blockgränsen, och den har vi gjort tillsammans.
              Jag tycker att vi ska vara stolta över det arbete som vi har gjort.
            </seg>
          </u>
          <note type="speaker" n="49614e14">
            Anf. 43 ROGER HADDAD (L):
          </note>
          <u who="roger_haddad_abf814" xml:id="i-30a0a8f6e1435998-4" n="9056d030">
            <seg n="84eae477">
              Herr talman! Vi kritiserade er politik och era treåriga besparingar.
              Vi kritiserade att ni misslyckades med rikspolischefstillsättningen
              och att polisen i sin tur misslyckades med att verkställa riksdagens
              beslut, där det står att vi ska ha fler områdespoliser och närpoliser
              liksom fler poliser i yttre tjänst.
            </seg>
            <seg n="3253aae4">
              På samtliga de punkterna, denna beställning från Sveriges riksdag,
              misslyckades ni. Det politiska ansvaret är Anders Ygemans och
              Morgan Johanssons. Det är ni som har sparat på Polismyndigheten
              och inte jag.
            </seg>
            <seg n="f0d1b404">
              När det gäller budgeten diskuterar jag den budget som ligger
              på riksdagens bord för 2018, 2019 och 2020. Det är först nu inför
              valet som Socialdemokraterna säger att nu måste vi satsa på polisen.
              Den satsningen kom ni på väldigt sent, om ni jämför med våra prioriterade
              budgetalternativ från föregående år och året innan. Där ligger
              Liberalerna långt högre, med nästan dubbelt så mycket. Ja, det
              stämmer! Varsågod och läs på mer innan du kommer till kammaren
              för att debattera den här alldeles för viktiga frågan, Morgan
              Johansson!
            </seg>
            <seg n="0b30855b">
              Avslutningsvis, herr talman, får vi höra statsrådet säga att
              här står Liberalerna och påstår en massa saker som att vi har
              den lägsta polistätheten på tio år, och det säger han för att
              vifta bort det här. Men det är egentligen inte jag som får det
              svaret, utan det är de människor som bor i de särskilt utsatta
              områdena, de som upplever otrygghet, och det tycker jag är ytterst
              allvarligt!
            </seg>
            <seg n="dcc76fd1">
              Det kan inte vara svaret i kammaren vare sig till Liberalerna
              eller till de människor som dagligen läser om eller kanske till
              och med drabbas själva av ett villainbrott eller en skjutning.
              Det är helt oacceptabelt att komma hit och försöka vifta bort
              fakta som har återgetts i flera dagstidningar i Sverige!
            </seg>
          </u>
          <note type="speaker" n="ba67c1c2">
            Anf. 44 Justitie- och inrikesminister MORGAN JOHANSSON (S):
          </note>
          <u who="morgan_johansson_minister_2014" xml:id="i-b40b61c8769d4be9-15" n="24fcd691">
            <seg n="10687225">
              Herr talman! Det är ingen som viftar bort någonting. Bekymret
              för Roger Haddad är ju att han gärna pratar väldigt mycket i opposition,
              men när han väl sitter vid regeringsmakten gör han inte någonting.
              Han levererar aldrig, för då tycker ni nämligen att andra saker
              är viktiga, exempelvis skattesänkningar.
            </seg>
            <seg n="7de9624e">
              Det finns ju ett skäl till att ni utbildade så få poliser, 600–700
              poliser per år – hälften av antalet som skulle ha behövts. Varför
              hade ni en så låg utbildningstakt? Jo, det var för att andra saker
              var viktigare för er.
            </seg>
            <seg n="b96a594d">
              Nu gör vi tvärtom. Nu har vi vänt detta. Det var inte någonting
              som kom 2017. Tvärtom var det så att uppskalningen av antalet
              som utbildas till poliser ju påbörjades långt innan dess. Som
              Roger Haddad vet är det en lång antagningsprocess. Man dimensionerar
              året innan, sedan söker personerna våren innan och därefter gör
              de tester på hösten för att därefter påbörja sin utbildning.
            </seg>
            <seg n="27380b04">
              Nu har vi alltså en situation då det redan om en månads tid tillkommer
              ytterligare 478 poliser. Till hösten kommer det ytterligare en
              kull, och nästa år, 2019, kommer det att gå ut 1 300 nya poliser,
              vilket är det högsta antalet sedan 2010.
            </seg>
            <seg n="954e789d">
              Vi ser långsiktigt på detta, i motsats till den borgerliga regeringen
              som gärna gjorde sig av med civilanställda och i stället satte
              poliser på civila arbetsuppgifter. Så gör inte vi, utan vi skalar
              upp både antalet civila och antalet poliser.
            </seg>
            <seg n="966ef4a5">
              Vi ser också till att bygga upp för den långsiktiga utvecklingen
              genom att bygga ut antalet polisanställda med 30 procent, alltså
              10 000 fler anställda fram till 2024.
            </seg>
          </u>
          <note n="666b363e">
            Överläggningen var härmed avslutad.
          </note>
          <note n="251eeb2f">
            § 12 Svar på interpellation 2017/18:418 om problem inom välfärden
          </note>
          <note type="speaker" n="e49ca24e">
            Anf. 45 Statsrådet ARDALAN SHEKARABI (S):
          </note>
          <u who="ardalan_shekarabi_minister_2014" xml:id="i-877e00261b8ac3f7-0" n="f4254c93">
            <seg n="f9a56868">
              Herr talman! Anette Åkesson har frågat mig dels vilka konkreta
              problem jag anser att vi har inom välfärdens verksamheter, dels
              hur dessa problem löses genom vad interpellanten anser vara en
              försämring av förutsättningarna för företag att verka i denna
              bransch.
            </seg>
            <seg n="c8c20b2a">
              Kommunerna och landstingen står inför en rad utmaningar, bland
              annat till följd av den demografiska utvecklingen där både antalet
              äldre och yngre ökar utan att antalet personer i arbetsför ålder
              ökar i lika stor omfattning. Även mottagandet och integrationen
              av nyanlända utgör en utmaning för såväl staten som kommunsektorn.
              Vi ser också att kompetensförsörjning är en utmaning i många av
              välfärdsverksamheterna.
            </seg>
            <seg n="290d64d7">
              Det finns därför stora behov av investeringar i välfärden framöver.
              Inte minst gäller det skola och omsorg. Regeringen har därför
              från och med 2017 tillfört 10 välfärdsmiljarder årligen till kommuner
              och landsting och flera miljarder i riktade bidrag till äldreomsorgen,
              sjukvården, socialtjänsten och skolan och har för avsikt att fortsätta
              stärka välfärden.
            </seg>
            <seg n="5fa70c1c">
              Som Anette Åkesson nämner har kommuner och landsting olika förutsättningar
              att klara sina åtaganden. Vi har därför ett utjämningssystem som
              syftar till att skapa likvärdiga ekonomiska förutsättningar. Det
              är dock viktigt att utjämningssystemet ses över och anpassas till
              omvärldsförändringar. Regeringen har därför gett en särskild utredare
              i uppdrag att se över kostnadsutjämningssystemet.
            </seg>
            <seg n="6c3fb760">
              För att kommunerna ska kunna möta kommande utmaningar krävs att
              de har en kapacitet som står i proportion till deras uppgifter.
              Regeringen tillsatte därför Kommunutredningen i februari förra
              året, som ska analysera och föreslå olika åtgärder för att långsiktigt
              stärka kommunernas kapacitet. Jag vet att Anette Åkesson som ledamot
              i kommittén känner till utredningens arbete väl. Det är dock viktigt
              att understryka att kapaciteten hos kommunerna måste finnas där
              oavsett om det finns privata utförare i välfärdsverksamheterna
              eller inte. Utredningen lämnade i höstas ett delbetänkande om
              att förenkla möjligheterna till kommunal samverkan. Reger ­ ingen
              fattade i går beslut om att lämna en proposition till riksdagen
              i frågan. Det är ett viktigt led i att ge kommuner och landsting
              goda förutsättningar att möta dagens och framtida utmaningar.
            </seg>
            <seg n="00da066c">
              De senaste decenniernas införande av marknadsmodeller inom den
              offentliga sektorn har lett till en övervikt mot granskning som
              metod för styrning. På flera håll har det skapat snedvridna incitament
              och ökad administration. Utvecklingen innebär bland annat att
              de som arbetar i välfärden varken har tillräckligt mycket utrymme
              att använda sig av sin kunskap eller tid att ägna sig åt kärnverksamheten.
            </seg>
            <seg n="4ccf2b30">
              Regeringen arbetar därför även för att förbättra styrningen av
              kommuner och landsting genom att fokusera på åtgärder för att
              främja utveckling utifrån verksamhetsnära kompetens, minska detaljstyrning
              och betungande administration. Vi behöver på ett bättre sätt ta
              till vara den kompetens som finns hos professionen ute i våra
              verksamheter. Som en av flera åtgärder har regeringen tillsatt
              Tillitsdelegationen, som till sommaren kommer att lämna ett betänkande
              om hur styrningen kan bli mer tillitsbaserad.
            </seg>
            <seg n="37dbfb64">
              Även privata utförare har en roll inom ramen för den skattefinansierade
              välfärden. Regeringen har för avsikt att säkerställa att offentlig
              finansiering används till just den verksamhet den är avsedd för
              och på ett sådant sätt att den kommer barn, elever och brukare
              till godo. Just eftersom det finns utmaningar för välfärden, för
              vilka regeringen gör miljardinvesteringar i välfärden, är det
              inte rimligt att pengarna går till stora vinster. Pengarna behövs
              i välfärden.
            </seg>
            <seg n="d7d61f2b">
              Regeringen har varit tydlig med att enskilda aktörer även fortsättningsvis
              ska kunna vara verksamma i välfärden. Genom att säkerställa en
              god finansiering och minska förekomsten av kortsiktiga vinstintressen
              inom privat utförd välfärd bedömer regeringen att risken för framtida
              nedläggningar av verksamheter minskar.
            </seg>
            <seg n="4db50d99">
              Samtidigt som vinstjakten ska stoppas ska vi värna valfriheten
              och mångfalden i välfärden. De som bedriver seriösa välfärdsverksamheter
              och som regelmässigt återinvesterar i verksamheten kommer att
              kunna bedriva verksamhet även i framtiden. Jag delar därmed inte
              bilden att privata aktörer kommer att riskera nedläggning om regeringens
              förslag genomförs.
            </seg>
          </u>
          <note type="speaker" n="2a3ec4aa">
            Anf. 46 ANETTE ÅKESSON (M):
          </note>
          <u who="anette_akesson_e0016e" xml:id="i-7761e587767a61d5-0" n="a8f0cf56">
            <seg n="c32a3cdd">
              Herr talman! Till att börja med vill jag tacka statsrådet för
              det utförliga svaret. Jag delar i allt väsentligt den problembeskrivning
              som statsrådet ger angående kommunernas utmaningar i ett längre
              perspektiv och välkomnar också initiativet till Kommunutredningen.
              Men hur jag än vrider och vänder på svaret hittar jag inte egentligen
              någon förklaring till varför och hur just en begränsning av företagens
              vinster löser dessa, vare sig på lång eller kort sikt. Och sett
              till dagens problem för kommuner och landsting tycker väl alla
              att skattemedel ska användas till det som de är till för, att
              fusk ska beivras och att lagar och regler ska gälla, även när
              det gäller skatter. Där finns helt enkelt inte någon politisk
              konflikt.
            </seg>
            <seg n="0faee3e6">
              När man läser utdraget från Lagrådet om förslaget om vinstbegränsning
              ter det sig som att civilministern är ganska ensam om att inte
              tro att förslaget får allvarliga konsekvenser för privata aktörer
              och därmed även för deras kunder. Kritiken är allvarlig, inte
              bara från Lagrådet och näringslivet utan även från bland andra
              Riksrevisionen, Kommerskollegium, Ekonomistyrningsverket och Statskontoret.
            </seg>
            <seg n="7635c260">
              Vidare är det intressant att inte heller Lagrådet ser hur förslaget
              om vinstbegränsning ska lösa det man uppfattar vara det övergripande
              syftet med förslaget, att stärka förtroendet för välfärdssystemet,
              utan snarare riskerar att förvandlas till motsatsen eftersom det,
              som Lagrådet skriver, inte kan uteslutas att ett stort antal vårdtagare,
              brukare jämte deras anhöriga samt ett stort antal elever och föräldrar
              på olika sätt drabbas negativt av till exempel nedläggningar,
              överlåtelser och organisationsförändringar.
            </seg>
            <seg n="b8946976">
              Lagrådet uppmärksammar också det motsägelsefulla i att de två
              lag ­ rådsremisserna – dels den som handlar om vinstbegränsning,
              dels den om ökade tillståndskrav – ställer krav som går emot varandra.
              Det ena förslaget kräver att något överskott inte ska få uppstå
              i verksamheten och det andra att verksamheten inte kan tillåtas
              gå med underskott. Ibland vet man inte om det hela är skämt eller
              allvar.
            </seg>
            <seg n="af54f120">
              Som jag ser det vill alla vi som engagerar oss politiskt förbättra
              samhället. Jag tror ju även att civilministern vill det, men jag
              delar inte hans och regeringens åsikter om vad som ska göras.
              Det är förvirrande när regeringen säger sig värna valfriheten
              och mångfalden i välfärden, samtidigt som all energi och alla
              resurser läggs på att motarbeta de företag det handlar om som
              ska säkerställa just mångfalden och valfriheten. Det är inte endast
              jag som ser hur privata aktörer riskerar nedläggning om förslaget
              motsvarar det Ilmar Reepalu presenterade i sin utredning. Att
              osäkerhet präglar branschen visade även Svenskt Näringslivs rapport
              Företagsamheten 2018 . I veckan kunde vi läsa att nyföretagandet
              i välfärdssektorn har sjunkit med ca 15 procent sedan årsskiftet
              2015/16 och att antalet välfärdsföretagare som valde att lägga
              ned verksamheten ökade med 18 procent – detta under en högkonjunktur.
              Med färre företag än väntat skapas det färre jobb än det borde
              och därmed inte bara mindre mångfald och valfrihet inom välfärden
              utan även mindre resurser till välfärden, både på kort och lång
              sikt.
            </seg>
            <seg n="4ca9ebce">
              Med min interpellation ville jag sätta fingret på dagens problem
              och hur de åtgärdas – eller inte åtgärdas. Det finns problem.
              Kunskaperna ökar inte i skolan, skolan är inte alltid jämlik och
              viss segregering förekommer. Köerna i sjukvården har fördubblats
              under den nuvarande regeringen. Det är riktiga problem som behöver
              tas tag i, men de löses inte genom att begränsa vinsten för de
              aktörer som försöker hjälpa till att bedriva bra verksamheter.
              Statsrådet hävdar att det inte är rimligt att pengarna går till
              stora vinster i välfärden. Men utredningen visade väl just att
              det inte görs stora vinster. Eller har civilministern någon annan
              källa?
            </seg>
          </u>
          <note type="speaker" n="0681faee">
            Anf. 47 Statsrådet ARDALAN SHEKARABI (S):
          </note>
          <u who="ardalan_shekarabi_minister_2014" xml:id="i-877e00261b8ac3f7-1" n="f4254c93">
            <seg n="62f75a57">
              Herr talman! Tack, Anette Åkesson, för interpellationen och för
              engagemanget i de frågor som rör välfärdens utmaningar och kommunsektorns
              villkor!
            </seg>
            <seg n="609d8a40">
              Herr talman! Jag är övertygad om att den här debatten skulle
              må bra av att vi backar lite och ser vilka förändringar som genomförts
              i den svenska förvaltningen och välfärdssektorn under de senaste
              decennierna och att vi tillåter oss själva att vara ärliga, självkritiska
              och erkänna att vi stundtals varit naiva i Sverige i synen på
              välfärdens organisering under de senaste decennierna.
            </seg>
            <seg n="1d7f4364">
              Herr talman! Vi är ett av ytterst få länder i västvärlden som
              valt vägen att släppa in kommersiella aktörer i den offentligt
              finansierade välfärden, att tillåta obegränsade vinstuttag utan
              att egentligen kunna säkerställa att resurserna används till det
              som de är avsedda för. Vi är ju helt unika i västvärlden, i Europa,
              i Norden med att tillåta kommersiella aktörer att ge sig in i
              den offentligt finansierade skolan och dela ut vinst från verksamheten.
              Det finns alltså inget jämförbart land som har en sådan modell.
            </seg>
            <seg n="62fbfe02">
              Vi måste tillåta oss själva att vara så pass ärliga och självkritiska
              att vi ställer oss frågan om svensk skola har blivit bättre eller
              sämre av vinstjakten. Har det faktum att vi är det enda land som
              tillåter koncerner att ge sig in i den offentligt finansierade
              skolan och dessutom ha möjlighet att dela ut vinster obegränsat
              gjort svensk skola bättre eller sämre? Har vi fått bättre kunskapsresultat?
              Har vi fått mer jämlikhet? Har den svenska skolan blivit mer kompensatorisk
              under de senaste decennierna? Eller har utvecklingen gått åt fel
              håll?
            </seg>
            <seg n="a44e86ac">
              Herr talman! Jag har stor respekt för Anette Åkesson, inte minst
              på grund av hennes engagemang i dessa frågor. Men jag har genuint
              svårt att förstå engagemanget för att vi ska ha obegränsade vinster
              i välfärden. Det är skattepengar som ska användas till välfärden
              som rinner ut ur verksamheten.
            </seg>
            <seg n="db1b649e">
              Senast konstaterade Skolverket att man behövde stoppa en del
              riktade statsbidrag eftersom pengarna användes till annat än vad
              de var avsedda för i kommersiella friskolekoncerner.
            </seg>
            <seg n="bbb2f523">
              Ska vi ha utvecklingen att vi höjer skatterna för att kunna klara
              de utmaningar som Anette Åkesson beskriver och för att kunna säkerställa
              att våra kommuner och landsting har rätt resurser men sedan inte
              kan säkerställa att dessa skattepengar faktiskt används till de
              utmaningar vi har inom välfärden utan får se att pengar läcker
              från verksamheten och i värsta fall helt lämnar välfärdssektorn
              och kanske till och med används för att investera i nya marknader
              för dessa koncerner i andra länder? Är det denna väg vi vill gå?
            </seg>
            <seg n="58ab0617">
              På vilket sätt ska vi upprätthålla tilliten till de offentliga
              institutionerna om vi från regering och riksdag tvingar medborgarna
              att betala skatt men inte kan försäkra medborgarna att deras skattepengar
              faktiskt kommer att användas till att anställa lärare eller undersköterskor
              eller investeras i välfärden?
            </seg>
            <seg n="a370e610">
              Herr talman! Vi är unika i att tillåta denna vinstjakt i skolan
              och på utbildningsområdet. Någonstans måste vi vara så pass ärliga
              med oss själva att vi vågar kritiskt granska om denna unika position
              har gjort vårt land och vår skola bättre eller sämre.
            </seg>
          </u>
          <note type="speaker" n="73b6fff7">
            Anf. 48 ANETTE ÅKESSON (M):
          </note>
          <u who="anette_akesson_e0016e" xml:id="i-7761e587767a61d5-1" n="a8f0cf56">
            <seg n="b3cd346c">
              Herr talman! Jag uppskattar civilministerns engagemang i dessa
              frågor, och jag tycker också att det är roligt att debattera med
              honom.
            </seg>
            <seg n="c448da73">
              Jag vill självklart inte att skatterna höjs; det förstår de flesta.
              Men både mitt parti och jag vill ha mer fokus på kvalitet, och
              vi vill inte lägga resurser på att stoppa mångfalden.
            </seg>
            <seg n="7bb53f3c">
              Ja, Sverige är unikt i att vi ser på aktörerna på detta sätt.
              Å andra sidan är Sverige det enda land där alla har möjlighet
              att välja, inte bara de som har pengar. Vi har ett system som
              är unikt genom att även de som inte har resurser kan välja vilken
              skola de vill och få det offentliga att betala, och det är helt
              fantastiskt.
            </seg>
            <seg n="8f8ce1be">
              Jag håller med om att det har begåtts misstag; det är inget snack
              om saken. Allt har inte flutit på på bästa sätt, men så är det
              när man justerar systemet.
            </seg>
            <seg n="aac72cf4">
              Jag tänkte ägna mig lite åt frågan om hur vinster över huvud
              taget uppstår i välfärden, till exempel skolan. Skolpengen som
              företagen får motsvarar den kostnad per elev som kommunen har.
              Det innebär till exempel att både kommunala skolor och privata
              alternativ, om det finns några, har incitament att vara attraktiva
              för eleverna. Ju fler elever, desto större resurser. Konkurrenssituationen
              som uppstår gör att även de kommunala skolorna arbetar med att
              förbättra sig.
            </seg>
            <seg n="9ac23c44">
              En ytterligare konsekvens, som det inte talas lika mycket om,
              är att kostnaderna synliggörs. Om inte annat uppmärksammar kommunen
              det i de fall en friskola, som uppfyller kvalitetskraven, gör
              stora vinster.
            </seg>
            <seg n="128e2c61">
              Detta kunde hända när friskolesystemet var nytt, men i dag är
              det allt ovanligare. Varför då? Jo, det som hände var att kommunerna
              började analysera sina egna kostnader. Då upptäcktes sådant som
              man inte sett förut, exempelvis höga lokalkostnader. Sedan arbetade
              man med att få ned dessa kostnader, och när man lyckades så betalade
              man ut lägre skolpeng.
            </seg>
            <seg n="c2ee22ff">
              Detta gör att de kommunala skolorna bedrivs mer effektivt nu
              än tidigare och att vinsterna som friskolorna gör helt enkelt
              inte längre är så stora. Det är ett bra exempel på en bättre användning
              av skattepengar som gynnar oss alla.
            </seg>
            <seg n="f85aa85d">
              Vi moderater vill att fokus för välfärden ska ligga på kvaliteten
              i verksamheterna liksom att verksamheterna ska arbeta så effektivt
              som möjligt. Vi vill behandla de aktörer som utför välfärdstjänsterna
              så lika som det bara går, oberoende av om de är privata företag
              eller offentlig sektor.
            </seg>
            <seg n="9f8fd0f2">
              Vi är också positiva till att man ställer krav på dem som utför
              tjänsterna liksom på att aktörerna självklart följer de lagar
              och regler vi har i Sverige oavsett om det rör skatter eller verksamhetskrav.
            </seg>
            <seg n="5237b04f">
              Vårt huvudfokus är att invånarna ska ha möjlighet att välja eller
              i alla fall inte stoppas från att ha möjlighet att välja. För
              att säkerställa det vill vi skapa så goda förutsättningar för
              företagen som möjligt, även inom välfärden, så att de blir kvar
              i Sverige och skapar jobb och därmed skatteintäkter till våra
              offentliga verksamheter. Vi vill ha ett samhälle där man tar tag
              i riktiga problem.
            </seg>
            <seg n="ae202313">
              Det som slår mig när jag läser Reepaluutredningen är att den
              först konstaterar att kvaliteten bedöms vara likvärdig i privat
              och offentligt drivna verksamheter – vissa delar är bättre här,
              andra är bättre där. Sedan visar man att företag i välfärdssektorn
              gör vinst – även om man fick leta ganska länge för att hitta ett
              nyckeltal som visar på det. Av detta drar utredningen sedan slutsatsen
              att man ska stoppa företag från att göra vinst. Hur landade man
              där?
            </seg>
            <seg n="da21e4b8">
              I min värld vore den naturliga frågan: Om privata företag levererar
              likvärdiga tjänster och produkter med samma kvalitet som kommuner
              och landsting men gör det till en lägre kostnad, varför är då
              inte problemet att kommunerna och landstingen har högre kostnader
              för att leverera samma produkter och tjänster? Varför tar man
              inte chansen att lära av de privata företagen?
            </seg>
            <seg n="212526fd">
              Nu vet jag att detta förekommer ute i kommunerna, men tanken
              verkar inte ha slagit socialdemokrater, vänsterpartister eller
              miljöpartister på na ­ tionell nivå. Hur kan annars samhällsproblemet
              för er vara att företagen gör vinst?
            </seg>
            <seg n="ff202a8f">
              Varför är inte frågan vi diskuterar vad kommuner och landsting
              kan göra annorlunda och hur vi från riksdagen kan bidra till att
              de har de förutsättningarna.
            </seg>
          </u>
          <note type="speaker" n="5501df7a">
            Anf. 49 Statsrådet ARDALAN SHEKARABI (S):
          </note>
          <u who="ardalan_shekarabi_minister_2014" xml:id="i-877e00261b8ac3f7-2" n="f4254c93">
            <seg n="194e1fdf">
              Herr talman! Anette Åkesson hade ett ganska långt inlägg och
              berörde många olika perspektiv och områden, men det var uppenbart
              att ett perspektiv inte fanns med. Så låter det också från Moderata
              samlingspartiet när man debatterar dessa frågor. Det finns en
              blind fläck, och det är en total ovilja att beakta en aspekt,
              nämligen våra lärare.
            </seg>
            <seg n="a4239ad6">
              Det går inte att ha utbildning och skolverksamhet av hög kvalitet
              utan att fokusera på lärarnas villkor. Kvaliteten i svensk skola
              skapas inte av regering och riksdag, utan det är lärarna, professionen
              i den svenska skolan, som står för kvaliteten. Det innebär att
              de villkor som lärarna får är helt avgörande för skolans kvalitet
              och för våra förutsättningar att nå kunskapsmålen i svensk skola.
            </seg>
            <seg n="4b787d06">
              Problemet med Anette Åkessons och numera Moderaternas sätt att
              se på denna fråga är att vinsterna i den svenska skolverksamhet
              som drivs av kommersiella bolag med obegränsade vinstutdelningsmöjligheter
              uppstår där merparten av kostnaderna finns. Var finns då merparten
              av kostnaderna i svensk skola? Jo, i personalen, i de lärare som
              sliter i svensk skola.
            </seg>
            <seg n="64860b08">
              Vad gör man om man vill maximera vinsten i svensk skola? Jo,
              man drar ned på bemanningen, minskar lärartätheten, ger lärarna
              lägre löner och anställer fler obehöriga lärare med lägre lön.
              Det är här vinsterna uppstår.
            </seg>
            <seg n="78677cb0">
              Vem betalar då priset för dessa vinster? Jo, det gör de som jobbar
              i svensk skola. Utan fokus på deras villkor kommer vi inte att
              klara av de utmaningar vi har i svensk skola.
            </seg>
            <seg n="3c2b642f">
              Herr talman! Anette Åkesson hade fel på en punkt. Vi är inte
              det enda land där man får välja offentligt finansierad skolverksamhet.
              Det är många länder i västvärlden som har modeller med valfrihet
              inom skolan. Det finns dock inget annat land som tillåter vinstutdelning
              i denna form från den offentligt finansierade skolan.
            </seg>
            <seg n="12abcf87">
              Om det inte görs några vinster, hur kommer det sig då att det
              är så attraktivt för riskkapitalbolag och andra typer av kommersiella
              investerare att ge sig in i svensk skola? Varför ser vi då börsnoteringar
              av koncerner? Det finns stora möjligheter att göra vinst i svensk
              skola på bekostnad av kvaliteten genom att dra ned på bemanningen
              och försämra villkoren för lärarna. I slutändan är det våra elever
              som drabbas.
            </seg>
            <seg n="ea613ec4">
              Vi måste erkänna att vi har varit naiva. Vi har trott att marknaden
              kan lösa skolans problem. Men svensk skola är ingen marknad. Utbildning
              är inget marknadsområde, utan den ska utgå från de kunskapsmål
              som sätts upp och hanteras av den profession som har rätt kunskap
              och erfarenhet för att bedriva pedagogisk verksamhet.
            </seg>
            <seg n="4078bea2">
              Vi måste tillbaka till professionsautonomin, sätta lärarnas behov
              i fokus och på så sätt höja kunskapsresultaten i skolan. Detta
              är inte förenligt med vinstjakten.
            </seg>
          </u>
          <note type="speaker" n="d594941d">
            Anf. 50 ANETTE ÅKESSON (M):
          </note>
          <u who="anette_akesson_e0016e" xml:id="i-7761e587767a61d5-2" n="a8f0cf56">
            <seg n="7289b77d">
              Herr talman! Självfallet är lärarna otroligt betydelsefulla,
              och detta har även Moderaterna sedan länge insett och konstaterat.
            </seg>
            <seg n="caafea8c">
              Civilministerns egen utredning bekräftar inte det som han säger.
              Det finns vinster, men de är inte höga. Det är inte de stora övervinster
              som man har pratat om.
            </seg>
            <seg n="7c0043e0">
              Det unika med Sverige är att det går att välja och att det offentliga
              betalar. I andra länder kan man också välja, men då måste man
              vara med och bidra själv.
            </seg>
            <seg n="8eb2b0fc">
              Låt oss sammanfatta: Det finns inget samhällsproblem som ett
              vinsttak löser. Detta har bekräftats inte minst i denna debatt.
              Finns det samhällsproblem? Absolut, på såväl kort som lång sikt,
              och både civilministern och jag har nämnt några. Men inget av
              dem löses av att begränsa företagens vinster. Tvärtom, bara hotet
              om en vinstbegränsning har redan fått negativa effekter, innan
              förslaget ens är uppe för beslut. Det är skadligt för skolbarn,
              sjuka, äldre, företag, anställda och samhället. Jag skulle även
              kunna tillägga att det är skadligt för förtroendet för politiken
              och har medfört ett enormt slöseri med resurser.
            </seg>
            <seg n="e596b7e1">
              Att krysta fram en lösning som får negativa effekter för samhället
              och som nästan ingen kan förstå på ett problem som inte finns
              är ett missbruk av sin maktposition. Tänk om de resurser som regeringen
              har lagt – och som opposition och näringsliv har tvingats lägga
              – på att ta fram och debattera förslag kring en vänsterpartistisk
              idé i stället hade kunnat läggas på att konstruktivt hitta lösningar
              på de utmaningar som kommuner och landsting står inför på kort
              och lång sikt? För det finns verkligen problem att ta tag i.
            </seg>
            <seg n="259d1920">
              Vissa frågor arbetas det självklart med ute i kommuner och landsting,
              men mycket annat får stå tillbaka. Vår uppgift är att se till
              att svenska folket får välfärd som motsvarar den nivå på skatt
              vi betalar, på både kort och lång sikt. Att stimulera innovation
              borde vara en prioriterad utmaning, och det förutsätter många
              aktörer inom de viktiga områden som välfärden omfattar: skola,
              vård och omsorg. För om välfärdsföretagen kan göra vinst jobbar
              de på sätt som de kommunala verksamheterna kan lära av.
            </seg>
            <seg n="42f74318">
              Jag vill tacka civilministern för debatten.
            </seg>
          </u>
          <note type="speaker" n="eb4dfbec">
            Anf. 51 Statsrådet ARDALAN SHEKARABI (S):
          </note>
          <u who="ardalan_shekarabi_minister_2014" xml:id="i-997fc7260e3b37ec-0" n="f4254c93" next="i-00fc06ee0178d60d-0">
            <seg n="7a501f97">
              Herr talman! Jag vill tacka Anette Åkesson för debatten och avslutningsvis
              påminna dem som lyssnar på den om att det faktum att sju av tio
              svenskar vill begränsa vinsterna i den svenska välfärden och skolan
              visar att svenska folket ser vinsterna där som ett samhällsproblem.
            </seg>
            <seg n="bc7905ea">
              De har sett JB-konkursen. De har sett hur de stora övervinster
              som föregick konkursen drabbade barn och ungdomar som gick i skolan.
              De har sett hur våra lärare fått betala priset för lägre bemanning
              i de kommersiella fristående skolorna. De har sett att skoletableringar
              sker utifrån lönsamhet, inte utifrån behov som våra medborgare
              och elever har.
            </seg>
            <seg n="40c29f9a">
              Mot denna bakgrund väljer en majoritet av svenskarna, en majoritet
              av de moderata väljarna, en majoritet av de sverigedemokratiska
              väljarna och en majoritet av de socialdemokratiska väljarna att
              motsätta sig obegränsade vinster i den svenska skolan.
            </seg>
            <seg n="eb4cca93">
              Herr talman! Dessa medborgare har rätt. Det är vi som är unika
              med vår obegränsade vinstjakt i världen, och det är dags att politiken
              – från höger till vänster – erkänner misstagen, begränsar vinsterna
              i skolan och välfärden och kombinerar vår modell med mångfald
              och valfrihet för brukare, elever och medborgare med ordning och
              reda i skolan. Detta förutsätter kontroll över resursanvändningen
              så att vi kan säkerställa att skattebetalarnas pengar faktiskt
              används till det som de är avsedda för.
            </seg>
            <seg n="b54d7e94">
              Tack så mycket för debatten!
            </seg>
          </u>
          <note n="666b363e">
            Överläggningen var härmed avslutad.
          </note>
          <note n="92bd2f15">
            § 13 Bordläggning
          </note>
          <note n="df9f1fe2">
            Följande dokument anmäldes och bordlades:
          </note>
          <note n="f36bab5f">
            Motioner
          </note>
          <note n="37f723cb">
            med anledning av prop. 2017/18:110 Politik för gestaltad livsmiljö
          </note>
          <note n="93f5c3bb">
            2017/18:3995 av Olof Lavesson m.fl. (M, KD, C, L)
          </note>
          <note n="36eb8299">
            2017/18:4000 av Aron Emilsson m.fl. (SD)
          </note>
          <note n="4c61558b">
            med anledning av prop. 2017/18:119 Ändringar i fråga om kommunplacering
            av ensamkommande barn
          </note>
          <note n="fa5215e0">
            2017/18:3996 av Aron Modig m.fl. (KD)
          </note>
          <note n="1f35d04c">
            med anledning av skr. 2017/18:124 Riksrevisionens rapport om
            folkbokföringen
          </note>
          <note n="da18bdce">
            2017/18:3997 av Olle Felten och David Lång (SD)
          </note>
          <note n="8a42583c">
            § 14 Anmälan om interpellationer
          </note>
          <note n="425d6575">
            Följande interpellationer hade framställts:
          </note>
          <note n="26b782dd">
            den 15 mars
          </note>
          <note n="91ccc020">
            2017/18:432 Vårdköerna i Sverige
          </note>
          <note n="4f3a3400">
            av Erik Andersson (M)
          </note>
          <note n="5374be5f">
            till socialminister Annika Strandhäll (S)
          </note>
          <note n="c5d0cb86">
            2017/18:433 Icke-medicinsk omskärelse
          </note>
          <note n="01d44a59">
            av Richard Jomshof (SD)
          </note>
          <note n="d3630dc5">
            till statsrådet Lena Hallengren (S)
          </note>
          <note n="341a6520">
            2017/18:434 Böneutrop
          </note>
          <note n="01d44a59">
            av Richard Jomshof (SD)
          </note>
          <note n="5f91a1b5">
            till justitie- och inrikesminister Morgan Johansson (S)
          </note>
          <note n="d8d71d1a">
            § 15 Anmälan om frågor för skriftliga svar
          </note>
          <note n="9d5a4d8f">
            Följande frågor för skriftliga svar hade framställts:
          </note>
          <note n="26b782dd">
            den 15 mars
          </note>
          <note n="05ca1366">
            2017/18:1027 Tilläggsavgifter på giltig biljett i kollektivtrafik
          </note>
          <note n="8611beeb">
            av Nina Lundström (L)
          </note>
          <note n="2e0ce289">
            till statsrådet Tomas Eneroth (S)
          </note>
          <u who="ardalan_shekarabi_minister_2014" xml:id="i-00fc06ee0178d60d-0" n="f4254c93" prev="i-997fc7260e3b37ec-0">
            <seg n="f12e455c">
              2017/18:1028 Svenskproducerat biobränsle för flyget
            </seg>
            <seg n="0ff0bb81">
              2017/18:1029 Framtiden för Svenska Spel och den svenska spelmarknaden
            </seg>
            <seg n="222c1e62">
              till statsrådet Ardalan Shekarabi (S)
            </seg>
            <seg n="a62cb2f2">
              2017/18:1030 Turkiets militära angrepp på staden Afrin
            </seg>
            <seg n="cb39d57a">
              till utrikesminister Margot Wallström (S)
            </seg>
            <seg n="3cc06ef8">
              till miljöminister Karolina Skog (MP)
            </seg>
            <seg n="58985292">
              Anf. 10 Arbetsmarknads- och etableringsminister YLVA JOHANSSON
              (S)
            </seg>
            <seg n="d3edf78e">
              Anf. 20 PÅL JONSON (M)
            </seg>
            <seg n="850c6732">
              Anf. 25 LARS BECKMAN (M)
            </seg>
            <seg n="be51310f">
              Anf. 50 ANETTE ÅKESSON (M)
            </seg>
          </u>
          <note n="8611beeb">
            av Nina Lundström (L)
          </note>
          <note n="5e662c5f">
            till statsrådet Isabella Lövin (MP)
          </note>
          <note n="3db26b28">
            av Roland Utbult (KD)
          </note>
          <note n="9a9a28f6">
            av Amineh Kakabaveh (V)
          </note>
          <note n="04fa554c">
            2017/18:1031 Fusk med assistansen
          </note>
          <note n="8a530e7c">
            av Ann-Britt Åsebol (M)
          </note>
          <note n="d3630dc5">
            till statsrådet Lena Hallengren (S)
          </note>
          <note n="1c441a83">
            2017/18:1032 Skoterkörning i tätort
          </note>
          <note n="07cad82b">
            av Lars Beckman (M)
          </note>
          <note n="f4fe23f2">
            § 16 Kammaren åtskildes kl. 11.34.
          </note>
          <note n="f43e9b1a">
            Sammanträdet leddes
          </note>
          <note n="4ad6c194">
            av talmannen från dess början till och med § 11 anf. 42 (delvis)
            och
          </note>
          <note n="ed017f32">
            av andre vice talmannen därefter till dess slut.
          </note>
          <note n="39909691">
            Vid protokollet
          </note>
          <note n="1febb361">
            ANNA ASPEGREN
          </note>
          <note n="f147a25a">
            /Olof Pilo
          </note>
          <note n="85a586de">
            Innehållsförteckning
          </note>
          <note n="aac283ed">
            § 1 Avsägelser
          </note>
          <note n="76b0750c">
            § 2 Anmälan om subsidiaritetsprövning
          </note>
          <note n="5dfa8b10">
            § 3 Anmälan om fördröjda svar på interpellationer
          </note>
          <note n="54650577">
            § 4 Anmälan om granskningsrapport
          </note>
          <note n="bc567ec0">
            § 5 Ärenden för hänvisning till utskott
          </note>
          <note n="108666e5">
            § 6 Svar på interpellation 2017/18:414 om integrationsutmaningen
          </note>
          <note n="40861f61">
            Anf. 1 Arbetsmarknads- och etableringsminister YLVA JOHANSSON
            (S)
          </note>
          <note n="485fd114">
            Anf. 2 LARS BECKMAN (M)
          </note>
          <note n="93f028c3">
            Anf. 3 Arbetsmarknads- och etableringsminister YLVA JOHANSSON
            (S)
          </note>
          <note n="a32052ff">
            Anf. 4 LARS BECKMAN (M)
          </note>
          <note n="fa865e22">
            Anf. 5 Arbetsmarknads- och etableringsminister YLVA JOHANSSON
            (S)
          </note>
          <note n="ab95201f">
            Anf. 6 LARS BECKMAN (M)
          </note>
          <note n="d3b34351">
            Anf. 7 Arbetsmarknads- och etableringsminister YLVA JOHANSSON
            (S)
          </note>
          <note n="d29763f6">
            § 7 Svar på interpellation 2017/18:417 om regionala skyddsombud
          </note>
          <note n="96f66b41">
            Anf. 8 Arbetsmarknads- och etableringsminister YLVA JOHANSSON
            (S)
          </note>
          <note n="e0d30906">
            Anf. 9 LARS BECKMAN (M)
          </note>
          <note n="23a70d3d">
            Anf. 11 LARS BECKMAN (M)
          </note>
          <note n="cdba4d67">
            Anf. 12 Arbetsmarknads- och etableringsminister YLVA JOHANSSON
            (S)
          </note>
          <note n="761adad1">
            Anf. 13 LARS BECKMAN (M)
          </note>
          <note n="3e9dd64c">
            Anf. 14 Arbetsmarknads- och etableringsminister YLVA JOHANSSON
            (S)
          </note>
          <note n="7ac6a416">
            Anf. 15 TALMANNEN
          </note>
          <note n="094fd132">
            Anf. 16 LARS BECKMAN (M)
          </note>
          <note n="ed5664e4">
            § 8 Svar på interpellation 2017/18:356 om hög och störande musik
            från fordon
          </note>
          <note n="63e4514c">
            Anf. 17 Justitie- och inrikesminister MORGAN JOHANSSON (S)
          </note>
          <note n="3015d740">
            Anf. 18 PÅL JONSON (M)
          </note>
          <note n="7ab095f5">
            Anf. 19 Justitie- och inrikesminister MORGAN JOHANSSON (S)
          </note>
          <note n="d5f7c349">
            Anf. 21 Justitie- och inrikesminister MORGAN JOHANSSON (S)
          </note>
          <note n="504b8e1e">
            Anf. 22 PÅL JONSON (M)
          </note>
          <note n="a2750825">
            Anf. 23 Justitie- och inrikesminister MORGAN JOHANSSON (S)
          </note>
          <note n="0357fbe1">
            § 9 Svar på interpellation 2017/18:396 om en utvärdering av sjöfyllerilagen
          </note>
          <note n="77bdc50d">
            Anf. 24 Justitie- och inrikesminister MORGAN JOHANSSON (S)
          </note>
          <note n="8c71cada">
            Anf. 26 Justitie- och inrikesminister MORGAN JOHANSSON (S)
          </note>
          <note n="abf8c5b7">
            Anf. 27 LARS BECKMAN (M)
          </note>
          <note n="0aec4418">
            Anf. 28 Justitie- och inrikesminister MORGAN JOHANSSON (S)
          </note>
          <note n="701ff8f6">
            Anf. 29 LARS BECKMAN (M)
          </note>
          <note n="297bec85">
            Anf. 30 Justitie- och inrikesminister MORGAN JOHANSSON (S)
          </note>
          <note n="f681f6a5">
            § 10 Svar på interpellation 2017/18:397 om avhopp och tomma platser
            på polisutbildningen
          </note>
          <note n="9ea1f6de">
            Anf. 31 Justitie- och inrikesminister MORGAN JOHANSSON (S)
          </note>
          <note n="4bf9fd64">
            Anf. 32 ROGER HADDAD (L)
          </note>
          <note n="bb8dd046">
            Anf. 33 Justitie- och inrikesminister MORGAN JOHANSSON (S)
          </note>
          <note n="5084c6ba">
            Anf. 34 ROGER HADDAD (L)
          </note>
          <note n="eba09d4a">
            Anf. 35 Justitie- och inrikesminister MORGAN JOHANSSON (S)
          </note>
          <note n="851b63db">
            Anf. 36 ROGER HADDAD (L)
          </note>
          <note n="a557ea17">
            Anf. 37 Justitie- och inrikesminister MORGAN JOHANSSON (S)
          </note>
          <note n="760c3a9f">
            § 11 Svar på interpellation 2017/18:409 om justitie- och inrikesministerns
            uttalande om att civila ska ersätta poliser
          </note>
          <note n="0cca30f6">
            Anf. 38 Justitie- och inrikesminister MORGAN JOHANSSON (S)
          </note>
          <note n="e28e92e4">
            Anf. 39 ROGER HADDAD (L)
          </note>
          <note n="b78667f8">
            Anf. 40 Justitie- och inrikesminister MORGAN JOHANSSON (S)
          </note>
          <note n="d3602606">
            Anf. 41 ROGER HADDAD (L)
          </note>
          <note n="c34e6189">
            Anf. 42 Justitie- och inrikesminister MORGAN JOHANSSON (S)
          </note>
          <note n="00d0cc82">
            Anf. 43 ROGER HADDAD (L)
          </note>
          <note n="08cf6efa">
            Anf. 44 Justitie- och inrikesminister MORGAN JOHANSSON (S)
          </note>
          <note n="251eeb2f">
            § 12 Svar på interpellation 2017/18:418 om problem inom välfärden
          </note>
          <note n="34dca5b6">
            Anf. 45 Statsrådet ARDALAN SHEKARABI (S)
          </note>
          <note n="949d5ec4">
            Anf. 46 ANETTE ÅKESSON (M)
          </note>
          <note n="fb08cb24">
            Anf. 47 Statsrådet ARDALAN SHEKARABI (S)
          </note>
          <note n="6e122f60">
            Anf. 48 ANETTE ÅKESSON (M)
          </note>
          <note n="c7ed6e92">
            Anf. 49 Statsrådet ARDALAN SHEKARABI (S)
          </note>
          <note n="ded5c8e7">
            Anf. 51 Statsrådet ARDALAN SHEKARABI (S)
          </note>
          <note n="92bd2f15">
            § 13 Bordläggning
          </note>
          <note n="8a42583c">
            § 14 Anmälan om interpellationer
          </note>
          <note n="d8d71d1a">
            § 15 Anmälan om frågor för skriftliga svar
          </note>
          <note n="f4fe23f2">
            § 16 Kammaren åtskildes kl. 11.34.
          </note>
          <note n="74e0205a">
            Tryck: Elanders Sverige AB, Vällingby 2018
          </note>
        </div>
      </body>
    </text>
  </TEI>
</teiCorpus>
