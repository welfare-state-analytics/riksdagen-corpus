<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--120</head>
          <docDate when="2010-06-21">2010-06-21</docDate>
        </div>
      </front>
      <body>
        <div>
          <note n="bc7d5d6a">
            ﻿
          </note>
          <note n="f7a3c58b">
            Riksdagens protokoll
          </note>
          <note n="5e4a7d6d">
            2010/11:120
          </note>
          <note type="date" n="2b95d2e7">
            Tisdagen den 21 juni
          </note>
          <note n="1759ecc3">
            Kl. 09:00 - 22:58
          </note>
          <note n="0d95f586">
            1 § Justering av protokoll
          </note>
          <note n="6151c081">
            Justerades protokollet för den 15 juni.
          </note>
          <note n="1c7fd2c8">
            2 § Avsägelse
          </note>
          <note n="d4a2ccb6">
            Andre vice talmannen meddelade att Urban Ahlin (S) avsagt sig
            uppdraget som suppleant i EU-nämnden.
          </note>
          <note n="b9cbee7f">
            Kammaren biföll denna avsägelse.
          </note>
          <note n="ec7b0a2c">
            3 § Anmälan om kompletteringsval till EU-nämnden
          </note>
          <note n="d70911a8">
            Andre vice talmannen meddelade att Socialdemokraternas riksdagsgrupp
            på grund av uppkommen vakans anmält Kenneth G Forslund som suppleant
            i EU-nämnden.
          </note>
          <note n="eae75587">
            Andre vice talmannen förklarade vald till
          </note>
          <note n="cf5633bb">
            suppleant i EU-nämnden
          </note>
          <note n="8ed844af">
            4 § Meddelande om skriftliga frågor under sommaruppehållet
          </note>
          <note n="5d0bb979">
            Andre vice talmannen meddelade att skriftliga frågor som inlämnats
            under tiden torsdagen den 23 juni kl. 10.00fredagen den 2 september
            skulle besvaras av statsråd inom fjorton dagar efter det att frågan
            framställts.
          </note>
          <note n="6ae9f618">
            5 § Meddelande om information från regeringen
          </note>
          <note n="1c4d3a01">
            Andre vice talmannen meddelade att tisdagen den 28 juni kl. 13.00
            skulle statsminister Fredrik Reinfeldt (M) lämna information från
            Europeiska rådets möte den 23 och 24 juni.
          </note>
          <note n="2c6cf720">
            6 § Förnyad bordläggning
          </note>
          <note n="4ac8cdf1">
            Föredrogs och bordlades åter
          </note>
          <note n="3ce97d16">
            7 § Lag om flygplatsavgifter
          </note>
          <note n="fce44ff3">
            Föredrogs
          </note>
          <note n="e676a4ad">
            Andre vice talmannen konstaterade att ingen talare var anmäld.
          </note>
          <note n="3e9abb5c">
            8 § Säkerheten i svenska kärnkraftsreaktorer
          </note>
          <note n="fce44ff3">
            Föredrogs
          </note>
          <note type="speaker" n="0ebb7353">
            Anf. 1 LARS JOHANSSON (S):
          </note>
          <u who="lars_johansson_de76bc" xml:id="i-af6323ebded7161e-0" n="157d22f4">
            <seg n="fb5cf225">
              Herr talman! Inför dagens debatt har Miljöpartiet väckt en motion
              om kärnkraften i Sverige, kärnkraftens säkerhetsfrågor och när
              kärnkraften kan fasas ut i det svenska energisystemet. Bakgrunden
              till motionen är naturligtvis den tragiska olyckan i Fukushima.
            </seg>
            <seg n="63676c69">
              Ingen kan väl vara oberörd efter denna kärnkraftsolycka. Den
              bevisar återigen att kärnkraften är farlig.
            </seg>
            <seg n="088b4d02">
              Även om vi inte visste att en sådan olycka skulle inträffa har
              det varit kärnkraftsolyckor dessförinnan, och trots detta förhållande
              drev den borgerliga regeringen med två rösters marginal för cirka
              ett år sedan, den 17 juni, igenom att ny kärnkraft ska byggas
              i Sverige.
            </seg>
            <seg n="11b771f2">
              Miljöminister Andreas Carlgren sade i riksdagsdebatten: Jag tycker
              att vi ska lära av nya fakta. Vi ska ta intryck när verkligheten
              förändras. Han syftade då på att kärnkraften var så säker att
              den var ett bra alternativ att arbeta vidare med att utveckla
              i Sverige. Den typen av uttalanden faller ganska platt till marken
              nu.
            </seg>
            <seg n="f35af00e">
              Jag är stolt över att vi socialdemokrater stod emot och fortsatte
              att envist driva frågan om att vi måste jobba för en fortsatt
              energiomställning i Sverige som syftar till att fasa ut kärnkraften
              i takt med att nya alternativ växer fram.
            </seg>
            <seg n="194cc07b">
              Sverige kan göras modernt med förnybara energilösningar och energieffektiviseringar.
              Vårt land har unika möjligheter att basera hela vår energiförsörjning
              på förnybara källor. Låt oss ta det ansvaret! Här finns en enorm
              utvecklingspotential, jobbmöjligheter och unika tillväxtchanser.
              Här finns framtiden.
            </seg>
            <seg n="c9126d06">
              Vi socialdemokrater har tillsammans med Miljöpartiet och Vänsterpartiet
              lagt fram konkreta förslag på hur Sverige kan bygga ut den förnybara
              energin, som vindkraft, bioproducerad kraftvärme, sol- och vågkraft,
              för att nämna de nu viktigaste energislagen som har framtiden
              för sig. Minst 30 terawattimmar till 2020 och minst 55 terawattimmar
              till 2030 är fullt möjligt, samtidigt som vi energieffektiviserar
              kraftigt.
            </seg>
            <seg n="9161c426">
              Det är den svenska debatten.
            </seg>
            <seg n="42cb4454">
              Men i vår omvärld reagerar nu regeringar med kraft mot bakgrund
              av vad som hände i Fukushima. Man ändrar sina kärnkraftsprogram.
              Man avvecklar kärnkraft. I Schweiz ska kärnkraften avskaffas till
              2034, enligt den schweiziska regeringens beslut. Italien har nyligen
              genomfört en folkomröstning som stoppar all utbyggnad av kärnkraft.
            </seg>
            <seg n="4c9e1d47">
              Det mest kraftfulla beslutet tog Tyskland för några veckor sedan
              när förbundskansler Angela Merkel sade att all kärnkraft ska vara
              avskaffad 2022. Socialdemokraterna och De gröna står självklart
              bakom detta beslut i den tyska riksdagen. Det har också kraftigt
              stöd från IG Metall och tyska LO. Det är inte så konstigt, eftersom
              den tyska regeringen nu återgår till det beslut som den tidigare
              socialdemokratiske förbundskanslern Gerhard Schröder tillsammans
              med De gröna beslutade redan 2000. Det beslutet gick ut på att
              industrin fick välja vilka reaktorer som skulle tas ur drift successivt
              fram till 2022.
            </seg>
            <seg n="a9b454ad">
              Nu kommer alltså Sveriges kanske viktigaste industri- och handelspartner
              att genomföra stora energiinvesteringar i förnybar energi. Det
              är inte så att Tyskland ska ersätta kärnkraften, som det har framställts
              i Sverige, med kolkraft, gaskraft och kärnkraft från Frankrike,
              utan beslutet bygger på en enorm energiomställning till förnybar
              energi och energieffektiviseringar. Tyskland kommer att bli motor
              i energiomställningen i Europa.
            </seg>
            <seg n="0f37c822">
              Men den svenska regeringen är passiv och kritiserar det tyska
              beslutet i hårda ordalag. Jag har också uppfattat att mina borgerliga
              kolleger i näringsutskottet är av ungefär samma uppfattning. Om
              inte attityden ändras kommer Sverige nu att bli akterseglat.
            </seg>
            <seg n="07bbf9bf">
              Inför dagens debatt har de borgerliga partierna i alla fall än
              så länge inte tagit intryck av kärnkraftsolyckan i Fukushima eller
              av kärnkraftsdebatten i andra länder.
            </seg>
            <seg n="8460c882">
              Man är glad över beslutet att kunna uppföra nya kärnkraftverk
              i Sverige och skriver följande i betänkandet: Därmed skapades
              det förutsättningar för ett generationsskifte i det svenska kärnkraftsbeståndet.
            </seg>
            <seg n="923cd6f3">
              Vidare skriver man: Utskottet kan inte se något behov av att
              nu ge Energimyndigheten ett särskilt uppdrag rörande förnybar
              energi utöver det arbete på området som ingår i myndighetens ordinarie
              verksamhet.
            </seg>
            <seg n="a043560b">
              Man är verkligen nöjd. Man lutar sig tillbaka. Det är helt otroligt.
              Någon vilja till förändring finns inte. Min fråga till de borgerliga
              blir därför: Hur många kärnkraftsolyckor krävs för att ni ska
              ändra inriktning av politiken?
            </seg>
            <seg n="c1418118">
              Det är redan så att Energimyndigheten i sin långtidsprognos spår
              elöverskott på uppemot 25 terawattimmar 2030 med nu kända planer.
              Det motsvarar nästan hälften av den kärnkraftsproducerade elen
              under föregående år. Till saken hör också att de i sina prognoser
              pekar på att nettoexporten i år kommer att ligga på 8 och nästa
              år kanske 10 terawattimmar.
            </seg>
            <seg n="f6eb5660">
              När vi ser detta, när vi vet att det är så, kommer naturligtvis
              debatten tillbaka för de borgerliga: Varför säger man nej till
              en blocköverskridande överläggning om hur vi ska kunna ställa
              om Sverige från kärnkraftselen?
            </seg>
            <seg n="966026e0">
              Man räknar med att kunna fortsätta att bygga ut kärnkraften i
              Sverige trots att frågorna kring hur vi ska göra med vårt avfall
              det som är ett gemensamt ansvar inte är lösta. SKB har redovisat
              att man har ett förslag på gång. Men det kommer att ta många år
              innan miljöprövningen är genomförd, och det kan bli ett slutligt
              förvarande av kärnkraftsavfallet i Forsmark.
            </seg>
            <seg n="fc215138">
              Det innebär sammantaget i Sverige i dag att kärnkraften inte
              har någon stark ställning, även om man med två rösters marginal
              under förra riksdagen lyckades driva igenom att det ska kunna
              byggas nya kärnkraftverk i Sverige.
            </seg>
            <seg n="8627a744">
              Men industrin tvekar, och jag förstår det. Man vill inte agera
              på så smal majoritet. Det är därför vi har räckt ut en hand till
              de borgerliga och sagt att vi bör ha överläggningar om att nå
              en bred överenskommelse kring kärnkraftens avveckling i Sverige
              och satsa brett på förnybar energi.
            </seg>
            <seg n="3c591a82">
              Jag förstår fortfarande inte varför de borgerliga är så ängsliga
              över en sådan möjlighet, när man nu kan se att land efter land
              går i den riktningen.
            </seg>
          </u>
          <note type="speaker" n="a23aa93c">
            Anf. 2 LISE NORDIN (MP):
          </note>
          <u who="lise_nordin_4160b2" xml:id="i-6dd1fd7f2345b669-0" n="eecdd1a0">
            <seg n="227674c7">
              Herr talman! Naturkatastrofen i Japan gav tiotusentals omkomna,
              hundratusentals hemlösa och enorma kostnader för egendom och samhälle.
              Ovanpå en fruktansvärd katastrof med jordbävning och tsunami drabbades
              Japan av en kärnkraftsolycka av sällan skådat slag. Vi läser inte
              längre så mycket om olyckorna i svenska tidningar, men det beror
              inte på något sätt på att krisen är över tvärtom. Fortfarande
              utvidgas evakueringszonen, jordbruk och fiske har stoppats, och
              i hela Japan drabbas miljoner människor av elransoneringar.
            </seg>
            <seg n="ba1a22cb">
              Varför? Jo, för att ett enda kraftverk miste kontakten med det
              externa elnätet och reservaggregaten slogs ut. Det var ett enda
              kraftverk, där tre kärnreaktorer har drabbats av härdsmälta och
              sprickor i inneslutningen, så att härdarna nu riskerar att vara
              på väg ned i marken och grundvattnet. Om detta skulle inträffa
              har vi hittills bara sett början på vad en reaktorolycka kan orsaka.
            </seg>
            <seg n="051bd85b">
              Herr talman! Kärnkraftsolyckan i Fukushima har gett en smärtsam
              påminnelse om kärnkraftens säkerhetsrisker. Japan är ett högteknologiskt
              land, i flera avseenden mer avancerat än Sverige och flera andra
              europeiska länder. Den japanska kärnkraftsindustrin har likt kärnkraftsindustrin
              i alla länder och i alla tider lovat att en kärnkraftsolycka inte
              kan ske just i det egna landet. Men kärnkraftsolyckor sker.
            </seg>
            <seg n="ba1b30ce">
              Det råder ingen tvekan om att det som hände och fortfarande händer
              i Fukushima kan hända även i Sverige och var som helst i världen
              där det finns kärnkraftverk. Självklart skulle de bakomliggande
              faktorerna här inte vara desamma som i Japan. Men det finns många
              fler faktorer än jordbävning som kan orsaka bortfall av kylning.
              Bortfall av kylning drabbade Forsmark 2006, och experter säger
              att vi var väldigt nära en allvarlig olycka.
            </seg>
            <seg n="357a1bb0">
              Kärnkraften kan aldrig vara helt säker. Med kärnkraft finns inget
              utrymme för det osannolika. Ett attentat, en cyberattack, en naturkatastrof
              eller mänskligt slarv får aldrig inträffa, eftersom konsekvenserna
              är alldeles för allvarliga. Det faktum att inget privat försäkringsbolag
              i världen vill försäkra kärnkraften talar sitt tydliga språk om
              kärnkraftens säkerhetsrisker.
            </seg>
            <seg n="c5e5a54a">
              Förutsättningen för kärnkraft i Sverige är att staten och därmed
              medborgarna är beredda att agera försäkringsbolag och ta riskerna.
              De svenska kärnkraftverken är gamla. Mot bakgrund av vad som har
              hänt i Fukushima vill Miljöpartiet genomföra ett tillfälligt stopp
              av de fyra äldsta reaktorerna i Sverige för omfattande säkerhetsundersökningar.
            </seg>
            <seg n="76d8af91">
              Sedan katastrofen i Japan den 11 mars har mycket skett runt om
              i världen. Ett stort antal länder har nu omprövat kärnkraften.
              Japan har deklarerat att återuppbyggnaden ska ske med förnybar
              energi, eftersom kärnkraften aldrig kan vara helt säker. Tyskland
              har beslutat att landets kärnkraft ska vara helt avvecklad inom
              tio år. Schweiz, Kina, Storbritannien, Israel, Thailand, Filippinerna,
              Indonesien och många fler har nu omprövat kärnkraften. I den italienska
              folkomröstningen för en vecka sedan visade italienarna med enorm
              tydlighet att man inte vill ha ny kärnkraft.
            </seg>
            <seg n="3e630ae0">
              Den svenska ståndpunkten att tillåta ny kärnkraft blir alltmer
              extrem i ett internationellt perspektiv. Globalt har förtroendet
              för kärnkraften rasat genom golvet. Kärnkraft är i dag det minst
              populära energislaget av alla. Till och med kolkraft har högre
              anseende i världen.
            </seg>
            <seg n="26a02c25">
              Bara en sak är säker med kärnkraften: att den inte behövs i ett
              framtida svenskt energisystem. Sverige kommer av allt att döma
              att ha ett stort överskott av el så långt in i framtiden man vågar
              göra prognoser, för närvarande till 2030. Regeringen vill använda
              detta elöverskott för att sälja kärnkraftsel till andra länder,
              som inte själva vill ha reaktorer. Man vill göra Sverige till
              en kärnkraftspark åt andra länder.
            </seg>
            <seg n="8ff929e8">
              Tvärtemot vad som ibland sägs skulle kärnkraft inte leda till
              minskade utsläpp av växthusgaser. Europa har ett utsläppstak och
              ett handelssystem för utsläppsrätter som gör att utsläppen inte
              kan öka.
            </seg>
            <seg n="12b89b9e">
              Miljöpartiet anser att elöverskottet i stället ska användas till
              att stänga de farligaste reaktorerna, med början redan denna mandatperiod.
              Vi föreslår att de två reaktorer som vid undersökningarna anses
              vara farligast stängs för gott. Vi anser också att effekthöjningar
              i befintliga reaktorer ska avvisas av säkerhetsskäl.
            </seg>
            <seg n="8e04376a">
              Det överskott av el som förutses kan bli betydligt större med
              fler politiska åtgärder. Genom effektivisering av elanvändningen
              och en påskyndad takt i utbyggnaden av förnybara energikällor
              kan överskottet bli betydligt större än vad Energimyndigheten
              förutspår i dag. Vi har tidigare lämnat en rad förslag på hur
              detta kan gå till. Vi föreslår i den motion som nu debatteras
              att Energimyndigheten ges i uppdrag att ta fram en plan för hur
              Sverige kan ha hundra procent förnybar energi.
            </seg>
            <seg n="7798188c">
              Miljöpartiet vill även ändra ansvarsreglerna vid en olycka, så
              att ägaren får ett verkligt obegränsat ansvar genom ett så kallat
              ansvarsgenombrott. Det skulle leda till att den verkliga ägaren
              får bära den fulla kostnaden vid en eventuell olycka. Under det
              missvisande begreppet obegränsat ansvar har regeringen begränsat
              ägarnas ekonomiska ansvar vid en olycka. Det innebär en subvention
              av kärnkraften.
            </seg>
            <seg n="4c2f94d1">
              Sverige bedöms ha bättre geografiska förutsättningar för hundra
              procent förnybar energi än flertalet länder. Att den svenska regeringen
              vill tillåta ny kärnkraft baseras därmed inte på faktiska möjligheter
              utan på en politisk låsning. Det beslut regeringen fattade för
              ett år sedan har gjort kärnkraften till en bromskloss i utbyggnaden
              av förnybar energi. Genom oklara besked om vilket energislag man
              vill se i framtiden sänder regeringen helt fel signaler till elproducenter,
              industri och konsumenter. Det skapar en passivitet som kommer
              att kosta Sverige tid.
            </seg>
            <seg n="36446338">
              Senast i går besökte jag solcellsföretaget Swemodule i Arvika,
              som i dag uteslutande exporterar sina solpaneler därför att de
              säger att det inte finns någon hemmamarknad. Många företag inom
              sektorn vittnar om att de inte vågar storsatsa eftersom deras
              investeringar riskerar att bli olönsamma om kärnkraften fortsätter
              att ges stöd.
            </seg>
            <seg n="a484b3af">
              Professor Ulrich Beck vid London School of Economics, som har
              suttit i den tyska kommission som utredde kärnkraftens framtid,
              säger att det tyska avvecklingsbeslutet grundar sig på sunt ekonomiskt
              tänkande. Kärnkraften blir allt dyrare, medan förnybara energikällor
              blir allt billigare. Vad som kommer att vinna är självklart, men
              den regering som lämnar alla dörrar öppna som den svenska kommer
              aldrig att få se några stora investeringar i förnybar energiteknik.
            </seg>
            <seg n="9d124902">
              Som syn för sägen kan vi nu se att aktiekurser för företag som
              utvecklar förnybar energi rusar i höjden efter några svåra år.
              Efter de tyska, schweiziska, italienska och japanska besluten
              har marknaden för förnybar energi exploderat. Senast häromdagen
              köpte oljejätten Total ett amerikanskt solcellsföretag, Sun Power,
              för astronomiska 8 miljarder kronor. De gjorde det därför att
              de tror på förnybar energi.
            </seg>
            <seg n="16bf4f34">
              Herr talman! Miljöpartiet har i den motion som i dag debatteras
              kommit med sju konkreta förslag för att ge högre säkerhet i svenska
              kärnkraftsreaktorer. Det handlar bland annat om säkerhetsundersökningar,
              att stoppa effekthöjningar och att ändra ansvarsreglerna vid olycka.
            </seg>
            <seg n="57c540f2">
              Men eftersom kärnkraften aldrig kan vara helt säker är det enda
              säkra att ha en avvecklingsplan för kärnkraften. Vi föreslår i
              vår motion att Energimyndigheten ska ta fram en plan för hundra
              procent förnybar energi. Till slut handlar energifrågan om ifall
              Sverige ska satsa på den energikälla som resten av världen nu
              ratar eller den energi som byggs ut i resten av världen.
            </seg>
          </u>
          <note n="48cf28dc">
            Herr talman! Jag yrkar bifall till reservationerna 1 och 3.
          </note>
          <note n="0b9ec149">
            I detta anförande instämde Jan Lindholm (MP).
          </note>
          <note type="speaker" n="32003303">
            Anf. 3 KENT PERSSON (V):
          </note>
          <u who="kent_persson_8dd737" xml:id="i-3bcb273c7dbadaef-0" n="97de4b6d" next="i-78f8e58af63e4ef0-0">
            <seg n="08109c36">
              Herr talman! För ett år sedan beslutade riksdagen att tio nya
              kärnreaktorer kan byggas om det sker på kommersiella grunder.
              Det innebär att förbudet mot att uppföra nya reaktorer i Sverige
              avskaffades.
            </seg>
            <seg n="1e618d25">
              Man sade i det här beslutet att inga subventioner, varken direkta
              eller indirekta, skulle få tillkomma vid uppförande av tio nya
              reaktorer. Det var förutsättningen för att Centerpartiets ledamöter
              skulle rösta för den proposition som låg på riksdagens bord. Fast
              vad det här med subventioner innebär är det fortfarande ingen
              som vet.
            </seg>
            <seg n="4312f8ab">
              Fortfarande ett år efter beslutet i riksdagen har riksdagens
              ledamöter inte fått veta vad beslutet om subventioner innebär.
              Jag tycker faktiskt, herr talman, att det är skandalöst dåligt
              hanterat. Detta var ett beslut som fattades med två rösters övervikt,
              och ännu har vi inte fått veta vad som menas med subventioner.
            </seg>
            <seg n="944c6396">
              Regeringen vill inte bara tillåta nybyggnation av kärnkraft.
              Man tog också bort den så kallade avvecklingslagen, som har gjort
              det möjligt för riksdagen och regeringen att till exempel fatta
              beslut om att ersätta kärnreaktorer med miljövänlig energi, vilket
              vi har gjort tidigare när det gällde Barsebäck. Centerpartiet
              var med i den uppgörelsen tillsammans med Socialdemokraterna och
              Vänsterpartiet. Det hedrar dem.
            </seg>
            <seg n="30214fc2">
              Varför? kan man fråga sig. Alternativ finns ju redan. Regeringens
              energipolitik öppnar tyvärr för en fortsatt satsning på kärnkraften,
              detta trots Harrisburg 1979, Tjernobyl 1986 och Fukushima 2011.
              Hur många kärnkraftsolyckor behövs det för att regeringen ska
              vakna upp och se att detta är en energikälla som inte hör framtiden
              till? Det är en fråga som de borgerliga ledamöterna bör besvara.
            </seg>
            <seg n="4c9b1b48">
              Till det ska vi lägga alla incidenter som har inträffat och inträffar
              i de svenska kärnreaktorerna, framför allt de senaste fem åren
              då det varit mer eller mindre allvarliga incidenter.
            </seg>
            <seg n="a1aab545">
              Jag frågar mig många gånger: Vad är det för grund man har vilat
              på när man har tagit det här beslutet om att kärnkraftverk ska
              kunna ersättas?
            </seg>
            <seg n="4f194823">
              Man skulle kunna förklara regeringens politik eller ska vi kalla
              det för Centerpartiets inställning? på följande sätt:
            </seg>
            <seg n="e7fa5a42">
              Kärnkraften är en parentes i Sveriges energihistoria. Energiöverenskommelsen
              innebär att Sveriges beroende av kärnkraft för elproduktion ska
              minska till förmån för en kraftig utbyggnad av förnybar elproduktion
              från främst vind- och biokraft.
            </seg>
            <seg n="2d223cc5">
              Det här har jag hört väldigt många ledande politiker inom framför
              allt Centerpartiet säga. Däremot har jag aldrig hört någon av
              de övriga borgerliga företrädarna hävda den ståndpunkten aldrig
              någonsin.
            </seg>
            <seg n="a36ca674">
              Men i den proposition som låg på riksdagens bord för ett år sedan,
              den som låg till grund för det förslag som en majoritet av kammarens
              ledamöter röstade för, står det följande:
            </seg>
            <seg n="8e97ff84">
              Att genomföra en generationsväxling i det svenska kärnkraftsbeståndet
              innebär att kärnkraften kommer att vara en viktig energikälla
              under överskådlig tid.
            </seg>
          </u>
          <note n="b9b2d0e5">
            Så stod det i underlaget till beslut. Under överskådlig tid vad
            menas med det?
          </note>
          <u who="kent_persson_8dd737" xml:id="i-78f8e58af63e4ef0-0" n="97de4b6d" prev="i-3bcb273c7dbadaef-0">
            <seg n="e2a3aec4">
              Maud Olofsson sade: Jag får leva med det här. Ja, det här är
              en politik som innebär att kärnkraften kommer att vara kvar i
              Sverige i minst 100 år till. Det är min övertygelse.
            </seg>
            <seg n="d23d743d">
              Vänsterpartiets linje innebär att kärnkraften ska avvecklas.
              Den är likadan som Miljöpartiets och Socialdemokraternas. Vi har
              tidigare presenterat en energiöverenskommelse.
            </seg>
            <seg n="69bf198d">
              Det finns frågor som fortfarande inte är lösta. Slutförvarsfrågan
              är ännu inte löst. Var ska vi göra av det radioaktiva avfallet?
              Kärnkraften är en storskalig lösning som innebär att vi blir oerhört
              sårbara om en allvarlig händelse inträffar. Och vi lägger över
              ansvaret på kommande generationer att ta hand om ett radioaktivt
              avfall. Det handlar inte om 100 år eller 200 år, utan det handlar
              om tusentals år framöver.
            </seg>
            <seg n="5c14bb2d">
              Hur ser då den svenska kärnkraften ut i dag? Jag gick in på ett
              av våra stora kraftbolags hemsida. Det står så här: Kärnkraften
              är driftsäker, effektiv och kostnadseffektiv. Det är väl ett häftigt
              påstående? Vad har hänt med den svenska kärnkraften under de senaste
              fem åren, mellan 2006 och 2010? Vänsterpartiet har låtit riksdagens
              utredningstjänst titta närmare på det här. Jag ska inte gå igenom
              hela den rapporten, men det står i alla fall följande:
            </seg>
            <seg n="dfbc3d8a">
              För perioden 20062010 var de oplanerade produktionsbortfallen
              större än de planerade hos de svenska kärnkraftverken.
            </seg>
            <seg n="f3c1c35e">
              Förra veckan använde jag ett citat. Det går som tåget, sade jag.
              I det här fallet innebär det att det inte går alls. De står stilla,
              helt enkelt, inte på grund av planerade stopp för underhåll, som
              görs varje år, utan på grund av att det händer saker och ting
              som man inte har planerat som gör att man måste stoppa det här,
              alltså snabbstoppa. Vid varje snabbstopp är det kritiskt. Man
              utsätter reaktorerna för väldiga påfrestningar vid de här tillfällena.
            </seg>
            <seg n="beaf3428">
              Vi kan titta specifikt på Vattenfall. Då kan vi konstatera att
              deras nio kärnkraftsreaktorer i Tyskland och Sverige har den sämsta
              tillgängligheten i hela Europa, med 55 procents drifttid.
            </seg>
            <seg n="2f22a9aa">
              Går det då att avveckla kärnkraft i den takt som det påstås i
              motionen från Miljöpartiet, alltså med två reaktorer under innevarande
              mandatperiod? Det är en berättigad fråga, tycker jag. Enligt Energimyndigheten
              kommer vi inom de närmaste två åren att ha ett stort överskott
              som skulle kunna innebära att vi kan avveckla två reaktorer. Vi
              kan dra ut den här tiden till 2030. Då kommer vi att ha ett enormt
              stort överskott med den politik som regeringen har slagit fast.
            </seg>
            <seg n="14f11419">
              Då har det liksom inte tagits hänsyn till vilka möjligheter vi
              har att ersätta kärnkraften med förnybar energi och energieffektivisering.
              Den politik som Vänsterpartiet, Socialdemokraterna och Miljöpartiet
              har presenterat visar på vilka möjligheter vi har att bygga ut
              den förnybara energin och framför allt energieffektivisera, vilket
              skulle innebära att överskottet skulle vara än större.
            </seg>
            <seg n="d2dcbd52">
              Man kan ställa sig frågan: Vad ska vi använda överskottet till?
              Ja, inte ska vi sälja det i första hand, utan vi ska avveckla
              kärnkraften och den fossila energi som vi fortfarande har kvar.
              Men jag menar att vi har större möjligheter än så.
            </seg>
            <seg n="6410c820">
              Energieffektivisering är något som regeringen pratar väldigt
              mycket om, men man gör väldigt lite. Därför är det glädjande att
              EU nu har antagit ett nytt direktiv. Den 16 juni presenterar man
              ett energieffektiviseringsdirektiv inom ramen för ekodesigndirektivet,
              ett direktiv som säger att elmotorer ska effektiviseras med 135
              terawattimmar fram till 2020.
            </seg>
            <seg n="e33a91e4">
              Siffran kanske inte säger så mycket. Men Sveriges samlade elproduktion
              2007 var 132 terawattimmar. Det kanske inte heller säger så mycket.
              Men dessa 135 terawattimmar motsvarar energikonsumtionen hos 32
              miljoner hushåll eller kraftproduktionen hos 22 kärnkraftsreaktorer
              per år.
            </seg>
            <seg n="38618593">
              Herr talman! Det finns en enorm potential för att energieffektivisera
              om vi har en politik som leder framåt. Men den här regeringen
              har lagt över till marknaden att slå fast vilken energipolitik
              vi ska ha. Man säger så här: Om marknaden anser att det finns
              ekonomi ska vi också kunna utveckla och bygga nya kärnkraftverk.
              Regeringen har lagt sig helt platt. Man har inga ambitioner. Man
              lägger över till marknaden att avgöra om kärnkraften ska byggas
              ut eller inte, när vi borde ha en regering som klart och tydligt
              talar om åt vilket håll vi ska styra.
            </seg>
            <seg n="b85e2064">
              Socialdemokraterna, Miljöpartiet och Vänsterpartiet har visat
              klart och tydligt att vi har en kompass och en karta. Vi har riktningen
              klar. Men ni är ute på ett stormande hav utan kompass och karta
              och låter det guppa vind för våg. Det är en farlig politik.
            </seg>
            <seg n="f0706749">
              Herr talman! Det finns en enorm potential för att spara och hushålla
              med energi. Därför är det tyska beslutet ett föredöme. Inte nog
              med att de ska avveckla kärnkraften de ska ersätta den med en
              kraftig utbyggnad av den förnybara energin och energieffektivisering.
              Dessutom är de klara och tydliga med att 2020-målet ligger fast.
              Det finns ingen anledning att tro att de inte kommer att lyckas
              med detta. Det här innebär ett industriellt språng, enligt IG
              Metall i Tyskland. De ser möjligheter. I Sverige blundar man och
              ser det som ett hot.
            </seg>
            <seg n="189b1858">
              Herr talman! Jag är övertygad om att en avveckling av kärnkraften
              inte bara är nödvändig utan också kommer att kunna öppna dörrar
              till en ny industriell utveckling i Sverige. Sumpa inte den chansen!
            </seg>
          </u>
          <note n="e1386784">
            Med detta yrkar jag bifall till reservationerna 1 och 3.
          </note>
          <note type="speaker" n="10928934">
            Anf. 4 MATS ODELL (KD):
          </note>
          <u who="mats_odell_60393f" xml:id="i-9f2da8befe1f29b5-0" n="a571aaee" next="i-dfc1b9540c2e13df-0">
            <seg n="f07e0d90">
              Herr talman! En händelse av större vikt är skälet till att Miljöpartiet
              väckt den motion vi i dag ska ta ställning till. Att händelsen
              är av större vikt är ingen överdrift med tanke på vad som verkligen
              inträffade den 11 mars.
            </seg>
            <seg n="89a8a7be">
              Utgångspunkten är en av historiens värsta jordbävningar. Den
              hade sitt centrum nordost om den japanska huvudön Honshu. Skalvet
              mätte över 9 på Richterskalan. Det gav upphov till en tsunami
              som efter någon timme nådde land med en våghöjd på 14 meter. Minst
              17 000 människor omkom och en miljon hem raserades. Ingen har
              dock hittills mig veterligen avlidit på grund av strålskador.
            </seg>
            <seg n="90e6a491">
              I Fukushima var tre av sex kärnreaktorer i full drift då jordbävningen
              inträffade. Direkt efter jordbävningen snabbstoppades automatiskt
              alla kärnkraftverk i Japan. Elförsörjningen till kärnkraftverken
              säkrades genom att verkens stora dieselaggregat för elproduktion
              startades. Det skedde också i Fukushima. I anläggningens tredje
              verk hade emellertid kylvattenrören skadats av jordbävningen,
              varför kylningen inte kom i gång.
            </seg>
            <seg n="e3c07ef8">
              Den skyddande vallen på fem meter förslog inte mot de jättelika
              vågor som sköljde in och slog ut dieselaggregaten. De stora elbatterier
              som i det läget kopplades in klarade nödkylsystemet med elström
              under de nio första timmarna. Det räckte inte för att få fram
              el på alternativa vägar. Den frågan löstes senare med mobila dieselgeneratorer
              monterade på lastbilar. Sådana kommer för övrigt, herr talman,
              att finnas på säkert avstånd från varje tänkbar tsunami i framtiden.
              Detta är kanske något för oss att ta efter?
            </seg>
            <seg n="234878b1">
              Men i Fukushima upphörde alltså kylningen, och härden förlorade
              sitt vattenskydd. Bränslekapslingen skadades, och även andra barriärer
              tog allvarlig skada. Det blev en partiell härdsmälta. Till skillnad
              mot vad som hände i Harrisburg 1979 brände bränslet hål i reaktortanken
              med utsläpp av radioaktivitet i inneslutningen som följd.
            </seg>
            <seg n="3af9bd1d">
              Enligt expertkommentarer bedöms de radioaktiva utsläpp som förekommit
              vara i storleksordningen 10 procent av de utsläpp som uppstod
              vid kärnkraftsolyckan i Tjernobyl 1986. Jag har också sett uppgifter
              om större utsläpp än så.
            </seg>
            <seg n="436fc391">
              Herr talman! Här tycker jag ändå att frågan är vad vi kan lära
              för att förbättra säkerheten vid våra kärnkraftsreaktorer i dag
              och i framtiden. Regeringen har inlett arbetet och givit Strålsäkerhetsmyndigheten
              nya uppdrag. Senast den 15 december ska den ge en samlad redovisning
              av alla de stresstester som kommer att genomföras i år. Det ska
              ske med utgångspunkt från de gemensamma riktlinjer som beslutats
              inom Europeiska unionen. En slutredovisning av detta väntas senast
              den 31 oktober nästa år.
            </seg>
            <seg n="f4412366">
              Mitt intryck är ändå att Miljöpartiet tycks vara mindre intresserat
              av vad som kan läras och mer av hur katastrofen ska kunna skrämma
              folk att ansluta sig till den avvecklingslinje som partiet drivit
              ända sedan sin tillkomst 1981.
            </seg>
            <seg n="69b5f1d5">
              Bland de sju tillkännagivanden som Miljöpartiet begärt kan nämnas
              att de fyra äldsta reaktorerna ska stoppas omedelbart det är väl
              i dag, antar jag, efter att klubban skulle ha fallit till partiets
              förmån för säkerhetsundersökningar och att två av dessa sedan
              ska stängas för gott. Det är en ganska fantastisk princip. Oavsett
              hur det går i stresstesterna skulle de alltså stängas. Tänk om
              den logiken skulle tillämpas i skolan eller vid universiteten!
              Två av er fyra som ska tentera kommer att kuggas oavsett hur bra
              ni klarar proven!
            </seg>
          </u>
          <note n="37d47d4d">
            Herr talman! Jag yrkar avslag på samtliga begärda sju tillkännagivanden
            i den miljöpartistiska motionen.
          </note>
          <u who="mats_odell_60393f" xml:id="i-dfc1b9540c2e13df-0" n="a571aaee" prev="i-9f2da8befe1f29b5-0">
            <seg n="3b5ded94">
              Lyckligtvis har Socialdemokraterna, under vars politiska ledning
              merparten av svensk kärnkraft kommit till, insett det orimliga
              i att utan vidare stänga säkra reaktorer innan den baskraften
              kan ersättas. Att realismen hos de en gång pragmatiska Socialdemokraterna
              ändå är begränsad tar sig en rad uttryck när de instämmer med
              Miljöpartiet och Vänsterpartiet i kravet att Energimyndigheten
              ska ta fram en plan för 100 procent förnybar energi i Sverige.
              Kostnaden spelar här uppenbarligen ingen som helst roll.
            </seg>
            <seg n="3437e096">
              De tre partierna vill nu bryta upp regeringens och riksdagens
              beslut som gör det möjligt att ersätta de befintliga åldrande
              tio reaktorerna med lika många nya, säkrare och effektivare. De
              rödgröna anför att redan möjligheten att uppföra nya reaktorer
              i Sverige skulle utgöra ett hinder för utvecklingen av teknik
              för effektivisering och utbyggnad av förnybara energikällor.
            </seg>
            <seg n="c9536301">
              Herr talman! Vi subventionerar förnybar elproduktion, medan vi
              beskattar kärnkraft och inte tillåter några som helst subventioner
              av kärnkraften. Subventionerna till det förnybara betalas av elkonsumenterna
              genom elräkningarna med 56 öre per kilowattimme, ibland till och
              med 7, medan kärnkraften belastas med bland annat effektskatt
              som inbringar flera miljarder kronor per år till statskassan.
              Ändå kan ni inte tänka er att tillåta konkurrens. Jag frågar stillsamt:
              Varför?
            </seg>
            <seg n="486f1ecc">
              Självklart är säkerheten i reaktorerna det primära. För att bedöma
              den krävs det kunskap, inte enbart gälla varningsrop. Det krävs
              kunskap för att bedöma den säkerheten. Minns hur det gick efter
              folkomröstningen 1980! Då beslöt riksdagen att avveckla all kärnkraft
              till 2010. Ja, 2010 var förra året. Till dess skulle vi ha stängt
              av hälften av vår elproduktion. Men beslutet sköts upp på obestämd
              tid av en S-regering med stöd av Centern och Vänstern. Man hade
              helt enkelt inte klarat av att ersätta befintlig kärnkraft med
              förnybar energi.
            </seg>
            <seg n="325398f9">
              Hur tror ni det hade gått för vår ekonomi jag tänker både på
              den individuella, för hushållen, och den nationella, för folkhushållet
              Sverige om vi verkligen hade fullföljt beslutet att helt avveckla
              hälften av vår energiproduktion till fjolåret?
            </seg>
            <seg n="806d6920">
              Det känns ibland när jag lyssnar på mina kolleger här som om
              de helt har glömt bort hur det var förra vintern och vintern dessförinnan,
              när bara ett par aggregat stod avstängda under ett antal veckor.
              Jag minns vad det innebar för hushållens elräkningar, vad det
              innebar för svensk industri och för svensk konkurrenskraft med
              bara två aggregat tillfälligt avstängda. Det ramaskri som i alla
              fall fortfarande ringer i mina öron tror jag kommer att te sig
              som en viskning vid jämförelse med vad som väntar om Miljöpartiet
              skulle få sin vilja fram med ett snabbstopp av fyra reaktorer
              ovanpå de sju som nu ska stängas i Tyskland. Det bortfall av effekt
              och kapacitet som det innebär och vad det kommer att innebära
              för svenska hushåll och för svenska företag tycker jag att ni
              borde fundera på en stund.
            </seg>
            <seg n="02c16c53">
              De här veckorna när svensk kärnkraft stod still var det för övrigt
              så kallt att också mycket av vindkraften stod still. En hel del
              vindkraftverk var nedisade under den perioden. Det här är en ekvation
              som man faktiskt behöver tänka igenom innan man driver kraven
              på det här sättet.
            </seg>
            <seg n="42746970">
              Att ta bort fyra reaktorer, som nu föreslås av Miljöpartiet,
              betyder ett produktionstapp på 25 terawattimmar per år. Att ersätta
              det med vindkraft, som står still ganska mycket när det inte blåser,
              när de är nedisade eller när det är för kallt, skulle kräva tre
              gånger så mycket effekt, alltså 9 000 megawatt skulle behöva installeras
              av förnybar energi för att ersätta den kärnkraft som nu föreslås
              tas bort.
            </seg>
            <seg n="9e766e45">
              Kostnaden, om någon är intresserad av den, är ca 130 miljarder
              kronor. Om man bara stänger två, som Miljöpartiet säger, är det
              ungefär hälften. Vem ska betala det? Det är svenska folket. Det
              är svenska pensionärer, barnfamiljer och alla andra som ska ta
              den notan på sina elräkningar. Fundera på det en stund!
            </seg>
            <seg n="cd45de38">
              Företag och privatpersoner i Sverige är så beroende av elektricitet
              att priserna måste stiga mycket högt över dagens nivå för att
              efterfrågan ska sjunka ned till den nivå där det skulle erbjudas
              elektricitet. Visst, i ett längre perspektiv skulle det bli ett
              bortfall, helt enkelt därför att vi skulle slå ut mycket av svensk
              basindustri. Jag ber Lars Johansson fundera lite grann på var
              svensk basindustri, som är elintensiv, finns. Det är i områden
              där Socialdemokraterna sedan decennier, snart sekler, har haft
              makten. Jag tycker att man ska tänka igenom vilka effekter det
              här får i realiteten ute i de svenska bygderna.
            </seg>
            <seg n="781ac9d8">
              Sverige kan inte, herr talman, avstå från kärnkraft av flera
              viktiga skäl.
            </seg>
            <seg n="29d97280">
              För det första har vi miljön och kampen mot växthuseffekten.
            </seg>
            <seg n="b0ce3c6b">
              För det andra har vi ett ökande elbehov. Informationsteknologins
              explosion kräver mer och mer elektricitet. Molntjänsterna, som
              alla talar om, kommer att kräva massvis med ny elektricitet. Ambitionen
              att ersätta en fossildriven fordonsflotta med el skulle bara det
              kräva väldigt mycket ny elektricitet.
            </seg>
            <seg n="75c52a89">
              För det tredje måste basindustrin få el till konkurrenskraftiga
              priser om den ska kunna fortsätta att utvecklas och ge sysselsättning
              ute i landets olika delar.
            </seg>
            <seg n="d6be31a1">
              Till sist: Ett förnyat avvecklingshot mot den svenska kärnkraften
              skulle en gång till leda till en kompetensnedbrytning inom kärntekniken.
              Den nedbrytning som uppstod efter folkomröstningen och det så
              kallade tankeförbudet är nog den största säkerhetsrisken. Vi får
              inte låta det ske igen.
            </seg>
          </u>
          <note n="9fad205c">
            Jag yrkar bifall till utskottets förslag i betänkandet och avslag
            på motionerna.
          </note>
          <note type="speaker" n="82d9ba21">
            Anf. 5 LARS JOHANSSON (S) replik:
          </note>
          <u who="lars_johansson_de76bc" xml:id="i-801166439739ae41-0" n="157d22f4" next="i-8d8ae186d8e2673e-0"/>
          <note n="fb93c648">
            Herr talman! Jag vill bara komplettera mitt anförande med att
            yrka bifall till reservation 2 och reservation 3.
          </note>
          <u who="lars_johansson_de76bc" xml:id="i-8d8ae186d8e2673e-0" n="157d22f4" prev="i-801166439739ae41-0">
            <seg n="a6b95cb8">
              Mats Odell som är ordförande i näringsutskottet måste ändå följa
              vad som sker inom industripolitiken i andra länder. Därför tycker
              jag att det är väldigt förvånande att han så enkelt går förbi
              det stora beslut som Tyskland har tagit och som kommer att ha
              oerhört stor betydelse för energiomställningen i hela Europa.
              Vi vet sedan gammalt att Tyskland med 80 miljoner människor är
              en väldigt stark industrimotor i Europa. De har också visat i
              historien att när de bestämmer sig för att genomföra någonting
              gör de det med väldig kraft.
            </seg>
            <seg n="73392eee">
              Jag har kunnat notera att den tyska miljöministern har sagt att
              de kommer att satsa väldigt mycket, både från förbundsregeringen
              och från delstatsregeringar. Man räknar också med att ett stort
              privat kapital kommer att gå in för att öka insatserna när det
              gäller att få fram förnybar energi i Tyskland. Hittills har jag
              inga uppgifter på helheten, men jag har uppgifter på att man bland
              annat avser att satsa 5 miljarder euro på nya vindkraftsparker,
              för att ta ett konkret exempel. Det är klart att här sker väldigt
              mycket.
            </seg>
            <seg n="c1cd2c37">
              Då är nästa fråga: Vad gör svensk industri och vad gör den svenska
              regeringen? Vad för den svenska regeringen för politik när det
              gäller att utveckla den förnybara energin och se möjligheterna
              att i samverkan med tysk industri utveckla det förnybara i Sverige?
            </seg>
            <seg n="5a85e3be">
              Min fråga är därför till Mats Odell: Vad tänker Mats Odell ta
              för initiativ som ordförande i näringsutskottet för att hänga
              på den tyska utvecklingen?
            </seg>
          </u>
          <note type="speaker" n="a2e75a8a">
            Anf. 6 MATS ODELL (KD) replik:
          </note>
          <u who="mats_odell_60393f" xml:id="i-7b18c054193c4fd6-0" n="a571aaee">
            <seg n="8c71d6e1">
              Herr talman! Jag tycker att Lars Johansson använder djärva formuleringar
              när han säger att Tyskland med stor kraft genomför det man har
              beslutat sig för. Där kan tankarna kanske gå åt lite olika håll.
            </seg>
            <seg n="17cbd5f6">
              I det här fallet måste jag ändå säga att jag tror att Lars Johansson
              har rätt. Det här kommer att ha stor betydelse, men inte enbart
              för elproduktionen utan också för miljön. Låt mig återge en uppgift
              ur Financial Times som skriver att Deutsche Bank har räknat på
              det här och kommit fram till att utsläppen för landets energisektor
              kommer att öka med 370 miljoner ton koldioxid mellan 2011 och
              2020. Förra året uppgick de utsläppen till 309 miljoner ton.
            </seg>
            <seg n="6450a87c">
              Har Lars Johansson över huvud taget reflekterat över detta? Vad
              innebär det? Koldioxidutsläpp är ju en global problematik. Här
              i Sverige har vi skyhöga priser på elektricitet för att hålla
              nere de svenska koldioxidutsläppen. Vi har jättehöga bränsleskatter
              för våra medborgare och för våra företag som åker på våra vägar
              för att hålla nere koldioxidutsläppen. Men här är man beredd att
              ta mer än en fördubbling av koldioxidutsläppen som ett föredöme.
              Lars Johansson nämner inte det med ett ord. Har miljön plötsligt
              blivit så helt ointressant för Socialdemokraterna att man nu tar
              de tyska koldioxidutsläppen, som enligt Deutsche Banks studie
              mer än fördubblas, som exempel? Jag tycker ändå att Lars Johansson
              borde fundera lite på det. Har det inte över huvud taget funnits
              med i de här kalkylerna?
            </seg>
          </u>
          <note type="speaker" n="0c2092e7">
            Anf. 7 LARS JOHANSSON (S) replik:
          </note>
          <u who="lars_johansson_de76bc" xml:id="i-af6323ebded7161e-1" n="157d22f4">
            <seg n="d664601d">
              Herr talman! Det finns alltid de som reagerar på beslut och som
              gärna ser att det finns andra argument som gör att de slipper
              medverka till energiförnyelse i Tyskland. Jag utgår från att den
              kommission som den borgerliga regeringen i Tyskland hade tillsatt
              innan och som tog fram ett underlag för den tyska regeringens
              beslut om hur man skulle kunna gå från att vara kärnkraftsberoende
              till att satsa stort på energieffektivisering och arbeta fram
              förnybar energi är det faktaunderlag som man ska utgå från i den
              tyska debatten. Det är precis vad alla partier i den tyska riksdagen
              gör. När Mats Odell ställer sig över alla politiska partier i
              Tyskland och säger att de har fel, genom att hävda att enskilda
              tidningsartiklar har rätt, går man långt. Det är precis i linje
              med vad miljöministern har gjort tidigare. Det är påståenden om
              att det ska bli fransk kärnkraftsel och kolkraft i stället, och
              så vidare. Ni har fel utgångspunkt. Ni måste inse att det sker
              någonting nytt. Ta till er det nya.
            </seg>
            <seg n="3c7fdcdc">
              Vi har det som för tio år sedan förhandlades fram mellan socialdemokraterna
              och de gröna i den dåvarande tyska regeringen, under Gerhard Schröders
              tid. Industrin har haft alla möjligheter under de tio elva år
              som har gått sedan dess att se på alternativen. Jag har noterat
              att tyska företag har varit i Sverige och hämtat kunskap. Solibro
              AB i Uppsala som sysslade med solenergi är nu ett tyskt företag
              med över 500 anställda. Man har kommit mycket längre när det gäller
              solenergifrågorna i Tyskland än i Sverige.
            </seg>
            <seg n="d8596dd3">
              Lyssna in vad som sker i omvärlden i stället för att bara kritisera.
            </seg>
          </u>
          <note type="speaker" n="3d7303f4">
            Anf. 8 MATS ODELL (KD) replik:
          </note>
          <u who="mats_odell_60393f" xml:id="i-7b18c054193c4fd6-1" n="a571aaee">
            <seg n="6db96bb9">
              Herr talman! Jag tror att vi har mycket att lära av Tyskland.
              Det kommer att sätta i gång med detta. Det vi inte har sett än
              är hur mycket mer koldioxid som släpps ut. Det påverkar globalt.
              Det tycks Lars Johansson bagatellisera. Han väger inte in problemet.
              Det känns lite främmande.
            </seg>
            <seg n="52a5cb44">
              Likaså har han ingen tanke om vad kostnaderna skulle bli för
              svenska hushåll. Hur mycket mer skulle elräkningen kosta för ett
              pensionärspar som lyckas bo kvar i sin villa? Hur mycket blir
              det för en barnfamilj? Hur mycket blir det för industrin i Sverige,
              som kämpar i stenhård konkurrens med de ökande kostnaderna för
              den gigantiska utbyggnaden som ska subventionernas? Här är det
              inte fråga om subvention eller inte, utan här är man beredd att
              lägga på precis hur mycket som helst. Lars Johansson efterfrågar
              inte ens vad detta skulle kosta.
            </seg>
            <seg n="436ea7f1">
              Att genomföra Miljöpartiets program skulle kosta ungefär 130
              miljarder kronor för alla fyra reaktorerna. Två skulle kosta ungefär
              hälften. Vad skulle Socialdemokraternas förslag kosta, att göra
              sig av med all kärnkraft, och ersätta den med en subventionerad
              förnybar energi, som kommer att kräva reglerkraft i minst samma
              omfattning, som kommer att kräva en baskraft som fungerar även
              när det inte blåser eller när det är för kallt? Där tycker jag
              att Socialdemokraterna är svaret skyldiga.
            </seg>
            <seg n="4352035f">
              Det gläder mig att Lars Johansson är tillbaka vid att vi borde
              förhandla om sakerna. Ingen är mer inriktad på det än jag. Som
              näringsutskottets ordförande är jag beredd att när som helst börja
              diskutera frågorna. Men ska förutsättningen vara att vi ska stänga
              all svensk kärnkraft? Det har vi prövat en gång. Det gick inte
              den gången. Ingenting av det vi nu ser talar för att det skulle
              fungera igen med ett grönt folkhem. Det blir svårt att klara av
              det. Det finns ingenting som talar för att vi kan fortsätta att
              vara ett industriland som klarar den allt tuffare konkurrensen
              omkring oss.
            </seg>
          </u>
          <note type="speaker" n="ea22fb93">
            Anf. 9 LISE NORDIN (MP) replik:
          </note>
          <u who="lise_nordin_4160b2" xml:id="i-6dd1fd7f2345b669-1" n="eecdd1a0">
            <seg n="e21b721f">
              Herr talman! Jag konstaterar att kärnkraftsdebatten i Sverige
              skiljer sig enormt från den debatt som sker i de flesta länder
              efter olyckan i Fukushima. Det förvånar mig hur den svenska regeringen
              kan dra helt andra slutsatser om framtidspotentialen för kärnkraft
              respektive de förnybara energislagen.
            </seg>
            <seg n="1fcd6905">
              Det står i utskottets betänkande att olyckan i Japan inte bör
              tas till intäkt för ett närmast panikartat beslut om en radikal
              förändring av energipolitikens inriktning. Panikartat beslut använder
              man som begrepp. De flesta länder i Europa fattar ett rationellt
              beslut att gå steget från kärnkraften till förnybart. Det är det
              mest rationella. Jag är nyfiken på vilket underlag eller vilken
              information den svenska regeringen sitter på som inte övriga regeringar
              har, som har fattat beslut om att avskaffa kärnkraften.
            </seg>
            <seg n="f2781c4a">
              Det tyska beslutet baseras på, enligt Ulrich Beck som själv har
              deltagit i utvärderingen, sunt ekonomiskt tänkande. Jag tycker
              inte att det är helt seriöst med Mats Odells hemmasnickrade beräkningar
              av vad som kommer att ske vid en omställning när de länder som
              tar steget räknar med att det är det mest ekonomiskt lönsamma
              och framtidsinriktade för deras länder. Vad vi nu ser efter dessa
              beslut att ta steget från kärnkraften är att aktiekurserna på
              förnybart stiger enormt. Vi vet att det är mycket dyrare att bygga
              ny kärnkraft i världen än att bygga nytt förnybart. Det är ren
              skrämselpropaganda att säga att det skulle kosta Sverige, svenska
              skattebetalare och svenska elkonsumenter pengar att ställa om.
              Det är snarare tvärtom. Det är det förnybara som i dag är mest
              konkurrenskraftigt, och kärnkraften i Sverige fungerar som en
              bromskloss.
            </seg>
          </u>
          <note type="speaker" n="2ae9bae3">
            Anf. 10 MATS ODELL (KD) replik:
          </note>
          <u who="mats_odell_60393f" xml:id="i-7b18c054193c4fd6-2" n="a571aaee">
            <seg n="07bc2d06">
              Herr talman! Det är ett intressant inlägg. Det är lite förbryllande
              att det inte kommer att kosta något, men börskurserna stiger som
              raketer för de bolag som ska få jobba med detta. Sug på det en
              stund!
            </seg>
            <seg n="fc88a136">
              Vad är det för rationalitet? Vi har en svensk säkerhetskultur.
              Den myndighet som har ett oerhört kraftfullt uppdrag att bevaka
              frågan har befogenhet att när som helst stänga av de aggregat
              och verksamheter som inte uppfyller de mycket stränga kraven.
              Nu ska stresstesterna genomföras. De ska redovisas, och det ska
              dras slutsatser. Det är symbolhandlingar när Miljöpartiet föreslår
              att fyra aggregat ska stängas av och sedan på förhand veta att
              två av dem, oberoende av hur de klarar sig, ska stängas. Kan Lise
              Nordin förklara logiken i detta? Ta en stund och försök att förklara
              för oss vad det är för logik att säga att fyra ska kontrolleras
              men att två aldrig kommer att få starta, hur bra de än är. Det
              är lite svårt att förklara.
            </seg>
            <seg n="d9a272c2">
              Jag vill också ha en förklaring till vad Lise Nordin sade i sitt
              inledningsanförande, nämligen att Kina har omprövat sin syn på
              kärnkraften. 30 aggregat är under byggnation och beslutade i Kina,
              och en lång rad ytterligare är på gång. Det skulle vara spännande
              om Lise Nordin kunde berätta vad det är information hon har. För
              övrigt har Kina startat ungefär ett nytt kolkraftverk per vecka
              under senare år. Det skulle vara spännande att höra mer om det.
            </seg>
          </u>
          <note type="speaker" n="10e1606e">
            Anf. 11 LISE NORDIN (MP) replik:
          </note>
          <u who="lise_nordin_4160b2" xml:id="i-6dd1fd7f2345b669-2" n="eecdd1a0">
            <seg n="f478e9b9">
              Herr talman! IAEA, FN:s atomenergiorgan, redovisar varje år hur
              utvecklingen ser ut. Siffrorna har visat ända sedan 2004 att det
              avvecklas fler kärnkraftsreaktorer i världen än det byggs nya.
              Vad som händer runt om i världen är tydligt. Det finns en tydlig
              trend.
            </seg>
            <seg n="2390db4a">
              Mats Odell säger att det finns inga subventioner till kärnkraften.
              Jag vill då för kammaren påpeka vad som står i betänkandet om
              obegränsat ansvar. Det sägs i debatten att kärnkraften ska stå
              för sina egna kostnader, men vi kan läsa i det underlag vi i dag
              debatterar för det första att det obegränsade ansvaret inte innebär
              att anläggningshavarens ägarbolag åläggs en skyldighet att betala
              ersättning, för det andra att ett obegränsat skadeståndsansvar
              inte är någon garanti för att de skadelidande alltid kan få full
              täckning för sina skador och för det tredje att det så kallade
              obegränsade ansvaret begränsas till 12 miljarder kronor.
            </seg>
            <seg n="66ea6685">
              Det står klart att det är staten som får stå som ekonomisk garant
              om Sverige ska ha kärnkraft. De elcertifikat som Mats Odell nämnde
              ger ett visst stöd för den förnybara utvecklingen, men de summor
              det handlar om som går in i direkt stöd till kärnkraften är enormt
              mycket större. Utifrån rent ekonomiska grunder vore det mycket
              stabilare och långsiktigare för Sverige att satsa på förnybart
              än på kärnkraft.
            </seg>
            <seg n="10d31c19">
              Vi vet att all kärnkraft innebär säkerhetsrisker. Därför är Miljöpartiets
              linje tydlig att successivt avveckla kärnkraften. Vi anser att
              det finns utrymme redan den här mandatperioden att avveckla två
              av de tio reaktorer som finns i Sverige. De stresstester som har
              utlysts kommer enbart att studera naturkatastrofer. Det finns
              en stor risk för att dessa stresstester kommer att användas som
              en ursäkt för kärnkraftsindustrin att säga att kärnkraften har
              prövats.
            </seg>
            <seg n="49e5470e">
              Fredrik Reinfeldt har tidigare uttalat att dessa stresstester
              bör innefatta fler aspekter, men det ser inte ut att bli så nu.
              Det är intressant att höra vilken bedömning Mats Odell gör av
              att stresstesterna kan garantera svenska folket en säker kärnkraft.
            </seg>
          </u>
          <note type="speaker" n="847ec044">
            Anf. 12 MATS ODELL (KD) replik:
          </note>
          <u who="mats_odell_60393f" xml:id="i-7b18c054193c4fd6-3" n="a571aaee">
            <seg n="5f26b196">
              Herr talman! Stresstesterna och säkerhetstesterna av de svenska
              aggregaten vilar i trygga händer hos vår myndighet. De ska också
              titta på alla de stresstester som genomförs och ska utvärdera
              dem. De ska redovisa detta på ett bra sätt. Det tror jag kommer
              att kunna ligga till grund för en saklig debatt om detta. I dag
              rör vi oss på en sorts skrämselnivå utan att ha fakta. Vilka brister
              finns det? Vad kan åtgärdas? Går det inte att åtgärda ska stängning
              ske.
            </seg>
            <seg n="77a772c8">
              Det råder väl ingen tvekan om att den nya, tredje, generationens
              kärnkraftverk för att inte tala om fjärde generationen; där forskas
              det bland annat på Uppsala universitet innebär helt nya möjligheter
              i form av säkerhet, effektivitet och en mindre bränsleåtgång.
              Jag tycker att man måste vara öppen för att ta till sig sådant
              och utvärdera det.
            </seg>
            <seg n="49b6a32b">
              Om man har den närmast metafysiska uppfattningen att allt i detta
              avseende är förknippat med sådana risker att vi över huvud taget
              inte ska befatta oss med det här är det, tycker jag, ett omodernt
              tänkande.
            </seg>
            <seg n="7acbe072">
              Det görs en stor poäng av att vi kommer att ha överskott på el.
              Både Lars Johansson och Lise Nordin talar om detta. Men är det
              här ett problem för folkhushållet i Sverige? Vi har ju också överskott
              på lastbilar. Vi exporterar lastbilar, och kullager exporterar
              vi. Det går tydligen bra. Men att exportera koldioxidfri elektricitet
              till våra grannländer som badar i kolkraft och rysk gas är tydligen
              fult, så det ska de fortsätta med.
            </seg>
            <seg n="91e30b23">
              I Tyskland ska de nu, som sagt, fördubbla sina koldioxidutsläpp.
              Det hade varit bra om de hade kunnat köpa koldioxidfri el från
              Sverige. Under senare tid har vi haft en stor import av elektricitet.
              Detta är ett faktum som vi också måste väga in i den debatten.
            </seg>
          </u>
          <note type="speaker" n="373d61f5">
            Anf. 13 KENT PERSSON (V) replik:
          </note>
          <u who="kent_persson_8dd737" xml:id="i-836f25c99c660e34-0" n="97de4b6d">
            <seg n="29d0d213">
              Herr talman! Först vill jag rikta ett tack till Mats Odell.
            </seg>
            <seg n="ab01bb48">
              Det är väl ändå så att varje land måste ta ansvar för sin energiförsörjning
              det är väl ändå grunden. Dessutom innebär inte det tyska beslutet
              att de ska fördubbla utsläppen av koldioxid. Där tycker jag att
              den tyska regeringen har varit oerhört tydlig. Målen ligger kvar,
              och de ska klara avvecklingen med hjälp av en kraftig satsning
              på förnybar energi och på energieffektivisering.
            </seg>
            <seg n="76a91240">
              Men jag tänkte ställa en fråga till Mats Odell: Vad händer i
              Sverige om marknaden inte ser att det kan byggas ny kärnkraft
              på kommersiell grund? Det är ju vad riksdagen beslutat. Men hur
              blir det om det inte kommer att kunna byggas på kommersiell grund?
            </seg>
            <seg n="db2839f6">
              Citybank har avrått sina investerare från att satsa på kärnkraft
              på grund av riskerna och på grund av att det är för dyrt. Dessutom
              har Vattenfalls vd Øystein Løseth på en direkt fråga svarat: Det
              finns en uppenbar risk att investeringar i kärnkraft kommer att
              tränga undan satsningar på förnybar energi.
            </seg>
            <seg n="70041685">
              Det här blir problematiskt. I väntan på att man undersöker och
              ser om det är kommersiellt lönsamt avvaktar man givetvis beslut
              om satsningar på en kraftig utbyggnad av förnybar energi. Regeringen
              sitter still i båten och säger som Mats Odell från Kristdemokraterna,
              nämligen att kärnkraften i Sverige ska byggas ut. Men beslutet
              är att det ska ske på kommersiell grund. Om marknaden inte ser
              en möjlighet här blir regeringens politik förödande för svensk
              energihushållning i framtiden.
            </seg>
          </u>
          <note type="speaker" n="fcf3424c">
            Anf. 14 MATS ODELL (KD) replik:
          </note>
          <u who="mats_odell_60393f" xml:id="i-7b18c054193c4fd6-4" n="a571aaee">
            <seg n="aaa714de">
              Herr talman! Kent Persson är som vanligt en sympatisk debattör.
              Han tar fram fakta som han tycker stärker hans linje. Det är bara
              det att vi inte har facit här.
            </seg>
            <seg n="50e5f2c2">
              Stora projekt av det här slaget har en tendens att både bli dyrare
              och ge mindre effekt än man tänkt sig. Låt mig ta Botniabanan
              som det senaste exemplet som Riksrevisionen tittat på. Det har
              blivit dubbelt så dyrt och betydligt mindre kapacitet än man trodde
              att det skulle bli. Med den här typen av stora projekt som ska
              finansieras av skattebetalarna tenderar det att bli så.
            </seg>
            <seg n="c0de5657">
              När det gäller kommersiell grund för investeringar är det precis
              som Kent Persson säger: Om det inte är lönsamt kommer det inte
              att byggas.
            </seg>
            <seg n="43e1ad7d">
              Vad är då faran? frågar man sig. I Finland hade man ett antal
              aggregat på gång. Den nya regering som nu tillträder har uppenbarligen
              förhandlat fram att man, trots att det finns de som vill investera,
              av politiska skäl ska försöka stoppa det. Det är väl det som är
              den stora risken.
            </seg>
            <seg n="fb4c79d8">
              Likaså kommer det att finnas möjligheter att bygga förnybar energi.
              Denna regering har kanske Europas mest ambitiösa program för detta,
              och det ska vi fortsätta med. Vi ska satsa så mycket som över
              huvud taget är möjligt på utbyggnaden av förnybar energi. Det
              är det tredje benet i överenskommelsen det får vi inte glömma
              bort i den här debatten.
            </seg>
            <seg n="f630c4fd">
              Men nu talar vi om kärnkraft. Det är solklart att det inte kommer
              att bli några subventioner till kärnkraften. Om den inte vilar
              på egna meriter kommer det inte att byggas ny sådan i Sverige
              ett väldigt enkelt besked.
            </seg>
            <seg n="7a87dd47">
              Men det beror på hur relativpriserna utvecklas. Vad blir priset
              på utsläppsrätter för alla energislag som kräver att koldioxid
              släpps ut, vilket inte kärnkraften gör? Allt detta är sådant som
              den så kallade marknaden får lösa. Så billig och så miljövänlig
              energiproduktion som möjligt ska vi styra mot. Men de som ska
              investera får göra det med egna pengar.
            </seg>
          </u>
          <note type="speaker" n="252fb9db">
            Anf. 15 KENT PERSSON (V) replik:
          </note>
          <u who="kent_persson_8dd737" xml:id="i-836f25c99c660e34-1" n="97de4b6d">
            <seg n="df0843bb">
              Herr talman! Vi kan väl vara överens om det sistnämnda, om att
              vi ska styra mot det billigaste, det mest effektiva och det säkraste.
              Då är kärnkraften inte den lösning som Mats Odell förespråkar.
            </seg>
            <seg n="20650d22">
              Mats Odell sade att det som kommer att vara avgörande är priset.
              Ja, självklart är det så. Rusar energipriserna ytterligare i höjden
              kommer en satsning på kärnkraften givetvis att bli lönsam. Men
              vem ska i så fall betala?
            </seg>
            <seg n="5b2922e8">
              Här har vi en återvändsgränd. Enligt utländska bedömningar av
              energipriserna ligger priset för kärnkraft på 6090 öre per kilowattimme.
              Att priset enligt den svenska undersökning från Elforsk som nyligen
              presenterats ligger på 44 öre per kilowattimme är nu välkänt.
              Det är en höjning med 10 öre på bara ett par år. I nästa prognos
              kommer priset säkert att ligga en bit över 50 öre, kanske 60 öre.
              Kärnkraften är dyr. Vi kommer inte att ha råd att bygga för sådan.
            </seg>
            <seg n="d5549d0a">
              Det märkliga här är att regeringen lämnar över till marknaden
              att avgöra huruvida det ska byggas eller inte. Det ska ske på
              kommersiella grunder. Under tiden sitter regeringen och väntar
              för att se vad marknaden kommer fram till. Då tappar vi faktiskt
              möjligheter, för i värsta fall innebär detta att vi nu får samma
              utveckling som den vi hade på 1980-talet i Sverige då vi tappade
              hela det kunskapsförsprång som vi hade byggt upp beträffande vindkraften
              i Sverige. Låt inte detta ske ännu en gång på de områden där vi
              känner att vi ligger långt framme!
            </seg>
            <seg n="012b0612">
              Risken är uppenbar att regeringens politik styr i diket och att
              vi kapsejsar på vägen om man nu kan göra det.
            </seg>
          </u>
          <note type="speaker" n="46951e0c">
            Anf. 16 MATS ODELL (KD) replik:
          </note>
          <u who="mats_odell_60393f" xml:id="i-7b18c054193c4fd6-5" n="a571aaee">
            <seg n="82283627">
              Herr talman! Framför mig har jag Elforsks rapport El från nya
              och framtida anläggningar 2011 , en sammanfattning. Rapporten
              visar att kärnkraften, om man tar bort subvention och skatteeffekt,
              vid 6 procents ränta ligger på 44 öre per kilowattimme. Vindkraft
              till lands ligger på 59 öre, till havs på 96 öre och så vidare.
            </seg>
            <seg n="c2da1fe2">
              De här relativpriserna, exklusive subventioner, talar sitt tydliga
              språk. Kärnkraften har en möjlighet att konkurrera när koldioxidavgifterna
              läggs på andra kraftslag. Men det är klart att det här är fråga
              om en balans. Som politiker måste vi ta ansvar och se till att
              det skapas förutsättningar för den förnybara energin att komma.
              Att det finns goda förutsättningar för det tror jag att vi alla
              är överens om.
            </seg>
            <seg n="7d9f8641">
              Men att på förhand säga att hur säker och effektiv kärnkraften
              än blir ska den bort är en förutsättning som jag tror är omodern.
              Jag tror att vi måste ha med oss att vi ska titta på om kärnkraften
              är säker, vad den kostar och vilka miljöeffekter den ger och på
              om vi kan hantera hela förloppet. Det måste vi väga in när vi
              tittar på vilka de negativa effekterna av andra energislag som
              vi har som alternativ kan vara.
            </seg>
            <seg n="116c692d">
              Den som tror att vindkraften är helt oproblematisk kan göra ett
              besök i många bygder i Sverige och höra hur befolkningen uppfattar
              detta. Man ska ta folks oro på allvar, skriver Lars Johansson
              i Svenska Dagbladet i dag. Ja, ska man göra det för alla energislag
              kanske det inte blir riktigt lika lätt att argumentera i denna
              kammare.
            </seg>
          </u>
          <note type="speaker" n="81fd365c">
            Anf. 17 CECILIE TENFJORD-TOFTBY (M):
          </note>
          <u who="cecilie_tenfjord-toftby_abbfd1" xml:id="i-4ba4c9a12889f0df-0" n="3947d0c0" next="i-5395730fd9065f0f-0"/>
          <note n="97573e75">
            Herr talman! Jag börjar med att yrka bifall till förslaget i
            betänkandet och avslag på motionen.
          </note>
          <u who="cecilie_tenfjord-toftby_abbfd1" xml:id="i-5395730fd9065f0f-0" n="3947d0c0" prev="i-4ba4c9a12889f0df-0">
            <seg n="89e77cbc">
              Kärnkraftssäkerhet är en angelägen fråga som vi har haft möjlighet
              att debattera ett flertal gånger denna vår. Kärnkraftssäkerheten
              ska alltid vara prioriterad den ska alltid komma i första hand.
              Här finns inget utrymme för kompromisser.
            </seg>
            <seg n="9984de78">
              Katastrofen i Japan är en tragedi för dem som blev direkt berörda,
              och det är en tragedi för Japan som nation. Det är också något
              vi globalt känner av, och tv-bilderna från Fukushima lämnar ingen
              oberörd. Vi vet dock hur det här, vilket Lise Nordin också tog
              upp i sitt anförande: Tyvärr avlöser den ena katastrofen den andra.
              Nya fruktansvärda tv-bilder avlöser de gamla. Därför är det viktigt
              att vi här i dag ännu en gång diskuterar vad som har hänt och
              vad vi kan göra för att det inte ska hända igen. Japan drabbades
              av en naturkatastrof som kanske inte kan upprepas här hos oss,
              men vi kan dra lärdom av kärnkraftsolyckan och bli ännu bättre
              på kärnkraftssäkerhet här i Sverige.
            </seg>
            <seg n="3ca74ef2">
              Kärnkraften i Sverige levererar ca 50 procent av den el vi behöver
              i våra hem och till våra svenska industrier. Det är en kraftkälla
              som vi under överskådlig framtid inte klarar av att ersätta med
              annan, även om teknikutvecklingen och investeringarna på det förnybara
              området ständigt går framåt och ökar varje år.
            </seg>
            <seg n="b85b5665">
              Vi behöver en säker energiförsörjning. Hushåll och industrier
              behöver veta att de kan räkna med en stabil försörjning till stabila
              och konkurrenskraftiga priser. Utan långsiktiga besked riskerar
              viktiga samhällsfunktioner att drabbas. Vi riskerar att utarma
              våra industrier. Arbetstillfällen försvinner, och skattebasen
              urholkas. Ju mindre skattemedel, desto mindre blir det att fördela
              till skola, vård, omsorg och nya investeringar i förnybar energi.
              Det är en situation som bara skapar förlorare. Vi måste säkra
              vår nuvarande och framtida energiförsörjning, och i det ingår
              självklart att vi samtidigt ska höja säkerheten i våra kärnkraftverk.
            </seg>
            <seg n="26814491">
              Herr talman! Vi i Alliansen har en långsiktig och ambitiös energi-
              och klimatpolitik. I vår energiförsörjning ingår vattenkraft,
              kärnkraft och nya, förnybara energikällor. De besked vi lämnade
              till väljarna 2009 var långsiktiga, och de ligger fast. Energipolitik
              ska inte formas av panikbeslut. På andra sidan står en rödgrön
              opposition som meddelar att kärnkraften ska avvecklas och att
              de gamla kärnreaktorerna inte får bytas ut. Utöver dessa besked
              finns dock inte mycket till enighet.
            </seg>
            <seg n="9095cdd4">
              I motionen lägger Miljöpartiet fram sju yrkanden som tar upp
              säkerhetsarbetet och även kräver omedelbar stängning av fyra reaktorer
              varav två ska stängas permanent. Under stängningen ska en total
              genomgång av reaktorerna genomföras. När detta är gjort ska två
              av fyra få starta, medan två är ur produktion för gott. Vi har
              under de senaste vintrarna sett hur elpriserna rusat i höjden
              när enstaka reaktorer inte är i produktion. Risken för extrema
              elpriser bekymrar dock inte Miljöpartiet.
            </seg>
            <seg n="dab3f717">
              Sedan skriver de att sådana undersökningar bör kunna genomföras
              på sex månader när det gäller kravet på en omedelbar stängning
              av fyra reaktorer. Vem har Miljöpartiet fått sin information ifrån
              när det gäller dessa sex månader? Har liknande avstängningar,
              kontroller och uppstartsfaser genomförts tidigare? Vad händer
              om vi får en liknande vinter som de två föregående? Vem vinner
              om vi måste importera dyr, smutsig, tysk kolkraft eller rysk gas?
              Inte är det de svenska hushållen, inte är det den svenska industrin
              och inte är det klimatet.
            </seg>
            <seg n="42e4412b">
              Miljöpartiet ger inga svar på var ersättningselen ska komma från
              när de stänger fyra reaktorer under nästkommande vinter, hur mycket
              det ska få kosta svenska elkonsumenter eller hur stor ökning av
              koldioxidutsläpp de kan acceptera för att få bort svensk klimatneutral
              kärnkraft.
            </seg>
            <seg n="57148768">
              Vidare lutar sig Miljöpartiet i sin framtidsvision mot en elprognos
              som säger att vi 2020 kan komma att ha ett elöverskott på 24 terawattimmar
              och att vi därför kan stänga ned två av våra reaktorer innan 2014.
              Men en prognos är just det en prognos. Just denna prognos förutsätter
              att vintrarna är normala, att vattennivåerna i magasinen är normala,
              att elkonsumtionen minskar och att andelen förnybart byggs ut
              enligt plan. Vad händer om något inte blir normalt eller inte
              går enligt plan? Vad är Miljöpartiets plan B?
            </seg>
            <seg n="b68a1fa2">
              När Miljöpartiet säger att de vill stänga ned redan innan 2014
              är inte heller det riktigt sanningsenligt. I den motion vi debatterar
              i dag kräver de en omedelbar stängning av fyra reaktorer redan
              nu, varav två permanent. Det är inte en stängning innan 2014,
              utan det är en stängning nu i dag om ni skulle få majoritet för
              er motion. Är vårt elsystem redo för en sådan enorm minskning
              av elproduktionen? Är våra elkonsumenter beredda på den prishöjning
              detta skulle medföra? Är våra svenska industrier införstådda med
              det nedläggningshot förslaget faktiskt innebär?
            </seg>
            <seg n="fbe34b7c">
              Det är enkelt att lägga fram förslag som bara tar hänsyn till
              en del av samhället. Jag skulle vilja höra Miljöpartiet argumentera
              för sitt förslag utifrån ett bredare samhällsperspektiv.
            </seg>
            <seg n="2c53fb5b">
              Herr talman! Vi sätter kärnkraftssäkerheten högt. Vi har förstärkt
              Strålskyddsmyndigheten så att den kan utföra ytterligare kontroller,
              och vi välkomnar EU:s stresstester. Vi är dock inte villiga att
              riskera det svenska samhället med ett panikbeslut.
            </seg>
            <seg n="91e322fe">
              Även om de tre rödgröna oppositionspartierna lyfter fram att
              de har en gemensam energipolitik väljer Socialdemokraterna att
              inte stödja de fyra första yrkandena i Miljöpartiets motion. I
              stället har de en egen skrivning. De skriver så här: Vår syn på
              kärnkraftens roll inom energipolitiken skiljer sig radikalt från
              regeringens. Den skiljer sig alltså från regeringens, men det
              är inte så många ord om vart den rödgröna energiöverenskommelsen
              tog vägen.
            </seg>
            <seg n="8d3a0ffa">
              Vari ligger då den radikala skillnaden från regeringens energipolitik,
              undrar jag och läser med spänning vidare i deras reservation.
              Nästa citat från Socialdemokraterna lyder: Så länge som kärnkraften
              är en del av energisystemet anser vi att säkerheten har högsta
              prioritet. Sedan följer en lång uppradning av satsningar inom
              kärnkraftssäkerhetsområdet som är gjorda och som Socialdemokraterna
              tycker mycket väl om. Det är satsningar som alliansregeringen
              har gjort och som vi avser att vidareutveckla och följa upp. Den
              radikala skillnaden var kanske inte så radikal ändå?
            </seg>
            <seg n="95b9354b">
              Läser man vidare i betänkandet blir det dock klarare vad Socialdemokraterna
              vill eller kanske inte. Socialdemokraterna instämmer i tre av
              Miljöpartiets sju yrkanden, och de tre rödgröna partierna skriver
              gemensamt: Vår uppfattning är att kärnkraften successivt ska fasas
              ut med hänsyn till sysselsättning och välfärd och i den takt kärnkraftselen
              kan ersättas med el från förnybara källor och energieffektivisering.
            </seg>
            <seg n="e40a8b72">
              Socialdemokraterna har även en egen skrivning: En prövning behöver
              göras varje mandatperiod. Så tar man inte ansvar för Sveriges
              framtida energiförsörjning. Finns det något energibolag som vågar
              genomföra långsiktiga investeringar om förutsättningarna kan ändras
              vart fjärde år?
            </seg>
            <seg n="040b0c89">
              Sedan kommer den nyvalda socialdemokratiske partiledaren Håkan
              Juholts uttalande i LO-tidningen den 10 juni. Det står först lite
              om Fukushima och om Tysklands kärnkraftsbeslut två händelser som
              inte har påverkat Håkan Juholts inställning. Han säger så här:
              Jag ser kärnkraften som en ändlig resurs och en energikälla som
              vi kommer att vara beroende av under många år framöver.
            </seg>
            <seg n="1abdb873">
              Vad är det Socialdemokraterna egentligen försöker säga? Å ena
              sidan vill socialdemokratin ha kvar kärnkraften, å andra sidan
              inte. Tydliga svar välkomnas.
            </seg>
            <seg n="e37723ee">
              Miljöpartiet har en konstig tolkning av successiv utfasning när
              utvecklingen så tillåter. De vill stänga fyra reaktorer nu, varav
              två permanent. Vart tog hänsynen till sysselsättning och välfärd
              och formuleringen i den takt kärnkraftselen kan ersättas med el
              från förnybara källor och energieffektivisering vägen?
            </seg>
            <seg n="e6bdb111">
              Det är många obesvarade frågor.
            </seg>
            <seg n="53d37b28">
              Herr talman! Miljöpartiet kräver en plan mot hundra procent förnybart.
              Vår alliansregering har redan i dag en stark politik för det förnybara.
              Oppositionen påstår att kärnkraften hindrar utbyggnaden av förnybar
              energi. I Alliansens energiöverenskommelse sätts upp mycket ambitiösa
              mål för utbyggnaden av förnybart, och utbyggnaden ska ske i snabb
              takt. Vindkraftens kapacitet har flerdubblats på ett par års tid.
            </seg>
            <seg n="5d7855a0">
              Målet om att andelen förnybar energi ska vara minst 50 procent
              2020 kommer vi att nå. Men trots att vindkraften byggs ut i rekordfart
              och nya förnybara energikällor tillkommer finns det inga möjligheter
              att inom kort ersätta kärnkraften, som producerar närmare hälften
              av den el vi förbrukar i dag.
            </seg>
            <seg n="a9311596">
              Herr talman! Detta är en motion som tydligt säger vad Miljöpartiet
              vill: Stäng kärnkraften nu!
            </seg>
            <seg n="abecc691">
              Något suddigare är vad Socialdemokraterna vill. De menar: Vi
              vill ha kvar den, men vi kanske ändrar oss i morgon.
            </seg>
            <seg n="243ce2bc">
              Och Vänsterpartiet, som i näringsutskottet stödjer motionen i
              sin helhet, säger nej till delar av den när Vänsterpartiet i försvarsutskottet
              fått säga sitt i en remiss.
            </seg>
            <seg n="6a6a710e">
              De rödgröna har ingen gemensam energipolitik.
            </seg>
            <seg n="06d7648c">
              Det vi kan enas om, alla som är här i dag, är att kärnkraftssäkerheten
              alltid måste komma först. Den får inte nedprioriteras eller köpslås
              med!
            </seg>
            <seg n="8bc52cf5">
              Vi har och ska ha en stark, kompetent och oberoende tillsynsmyndighet
              Strålskyddsmyndigheten. Vi välkomnar EU:s stresstester och kommer
              självklart att vidareutveckla våra egna rutiner utöver det som
              EU kräver.
            </seg>
            <seg n="4781c5e2">
              Från Alliansens sida är vi överens om vår energipolitik. Den
              ska vara långsiktig, inte omprövas vart fjärde år. Vi ger tydliga
              besked om vad vi vill. Sveriges hem och industrier gynnas av stabilitet.
              Med stabilitet får vi bolag som vill investera och företag som
              satsar långsiktigt. Om Juholt menar allvar med det han i LO-tidningen
              säger, att han önskar en blocköverskridande energiöverenskommelse,
              skulle det gynna hela Sverige. Vi väntar på svar, Sverige väntar
              på svar.
            </seg>
          </u>
          <note type="speaker" n="c40c2f18">
            Anf. 18 LISE NORDIN (MP) replik:
          </note>
          <u who="lise_nordin_4160b2" xml:id="i-6dd1fd7f2345b669-3" n="eecdd1a0">
            <seg n="844a3396">
              Herr talman! Vi är i kammaren i dag för att debattera säkerheten
              i svenska kärnkraftsreaktorer. Jag märker att debatten glider
              mot skrämselpropaganda om priser och annat som jag gärna återkommer
              till.
            </seg>
            <seg n="9d7f35d3">
              Jag skulle vilja fokusera på det enda som regeringen har presenterat
              som gäller säkerheten i de svenska kärnkraftsreaktorerna, nämligen
              de stresstester som EU förordar att alla medlemsländer ska genomföra.
              Stresstesterna går ut på att enbart studera konsekvenserna av
              en naturkatastrof. Samtidigt säger regeringen att en naturkatastrof
              troligtvis inte kommer att vara orsaken om en olycka skulle ske
              i Sverige, en bedömning jag delar. En naturkatastrof är kanske
              inte den mest relevanta faktorn att studera om man ska garantera
              svensk kärnkraft.
            </seg>
            <seg n="607e2db8">
              Enligt EU kommer det att finnas utrymme att göra mer utökade
              stresstester om medlemsländerna så önskar. Fredrik Reinfeldt har
              i denna kammare sagt att stresstesterna bör testa alla relevanta
              faktorer som skulle kunna vara ett hot mot svensk kärnkraft, bland
              annat en cyberattack, ett attentat eller mänskligt slarv.
            </seg>
            <seg n="9f911a1d">
              Min fråga till Cecilie Tenfjord-Toftby är därför om regeringen
              kommer att göra något mer än att enbart hänvisa till de stresstester
              som ska testa naturkatastrofer, vilket vi är överens om inte kommer
              att vara ett hot mot den svenska kärnkraften.
            </seg>
            <seg n="9d8871e3">
              Sverige är det land i världen som har allra mest kärnkraftsel
              per capita. Den debatt vi har här och den situation vi har i Sverige
              är mycket ovanligt. Vi har bland de äldsta kärnkraftverken. Fyra
              av våra tio kärnkraftverk är lika gamla som de som drabbades av
              en härdsmälta i Japan.
            </seg>
            <seg n="8885fb31">
              Jag och Cecilie Tenfjord-Toftby har tidigare diskuterat svensk
              kärnkraft och tycks ha varit överens om att svensk kärnkraft aldrig
              kan vara helt säker. Min fråga är om Cecilie Tenfjord-Toftby har
              ändrat ståndpunkt och menar att svensk kärnkraft kan vara helt
              säker.
            </seg>
          </u>
          <note type="speaker" n="ae15e2ea">
            Anf. 19 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-77663361e90fdee9-0" n="3947d0c0">
            <seg n="21c3c125">
              Herr talman! Nej, det är inte alls så att Sverige bara sitter
              och väntar på EU:s stresstester. När det gäller terrorhot finns
              i dag ett uppdrag som ska redovisas senast den 31 december om
              antagonistiska hot. Där utreds hur man kan skydda svenska kärnkraftsreaktorer
              mot bland annat terrorhot.
            </seg>
            <seg n="a611c297">
              Hur man arbetar med kärnkraftssäkerheten i övrigt kan man läsa
              i betänkandet på s. 16 där Socialdemokraterna radar upp vad som
              faktiskt görs redan i dag utöver det som EU begär. Strålskyddsmyndigheten
              kommer självklart att på egen hand bevaka de resultat som kommer
              från Japan och Fukushima för att se hur vi parallellt med och
              utöver vad EU kräver ytterligare ska kunna stärka kärnkraftssäkerheten.
              Det är en självklarhet. EU:s stresstester är någonting som ska
              gälla hela Europa. Det är ett golv. Här i Sverige kommer vi naturligtvis
              att jobba ytterligare med säkerheten. Det handlar inte om att
              EU:s stresstester sätter någon övre gräns för vad vi ska göra
              i Sverige, absolut inte. Vi jobbar själva med vår kärnkraftssäkerhet.
              Strålskyddsmyndigheten har fått en rejäl budgetförstärkning av
              alliansregeringen för att kontrollera svensk kärnkraft.
            </seg>
            <seg n="fc1c97a1">
              Den andra frågan var om jag tror att svensk kärnkraft är hundra
              procent säker. Absolut inte, ingenting är hundra procent säkert.
              Det är därför vi måste jobba mer för att stärka kärnkraftssäkerheten.
              Hade jag trott att våra kärnkraftreaktorer är hundra procent säkra
              hade jag inte brytt mig om att prata om ytterligare kärnkraftssäkerhet.
              Vi måste alltid jobba med att förbättra. Det är viktigt att vi
              är ödmjuka och tar lärdom av det som händer i övriga världen.
            </seg>
          </u>
          <note type="speaker" n="5a8fe961">
            Anf. 20 LISE NORDIN (MP) replik:
          </note>
          <u who="lise_nordin_4160b2" xml:id="i-6dd1fd7f2345b669-4" n="eecdd1a0">
            <seg n="951bfcb0">
              Herr talman! Jag tycker att det är en tveksam politik att förespråka
              ett energislag som man säger inte är hundra procent säkert när
              vi bara för några månader sedan har sett hur allvarliga konsekvenserna
              blir när något händer med kärnkraften. Konsekvenserna är så enorma
              att vi aldrig någonsin kan chansa. Om ett flygplan skulle flyga
              in i ett vindkraftverk eller en jordbävning skulle påverka en
              solcellsanläggning skulle konsekvenserna inte bli så allvarliga
              som de skulle bli med kärnkraften. Därför tycker jag och Miljöpartiet
              att vi aldrig kan ha ett energislag som inte är hundra procent
              säker. Konsekvenserna kan bli katastrofala.
            </seg>
            <seg n="b18c18cd">
              Jag vill fråga Cecilie Tenfjord-Toftby och Moderaterna vad de
              gör för analys av den situation vi i dag ser, att företag i Sverige
              som jobbar med förnybar energi flyttar utomlands. Man gör alltså
              bedömningen att det inte finns en hemmamarknad i Sverige för det
              förnybara och flyttar utomlands. Man bedömer att kärnkraften i
              Sverige fungerar som en bromskloss. De länder som ger tydliga
              besked om kärnkraften får en positiv utveckling av förnybart i
              dag.
            </seg>
            <seg n="0735ff1e">
              Miljöpartiet har tillsammans med Socialdemokraterna och Vänsterpartiet
              varit tydligt överens om att vi successivt vill avveckla kärnkraften.
              Den energiöverenskommelse som regeringen har gjort har däremot
              tolkats olika. I debatten i dag kommer det att ges ganska olika
              besked om vad den kommer att innebära. Vissa partier i regeringen
              gör bedömningen att det kommer att leda till ny kärnkraft, andra
              partier gör bedömningen att det inte kommer att byggas ny kärnkraft.
              Det är precis den situation som de företag i Sverige som jobbar
              med förnybart inte behöver om de ska få en chans att växa i konkurrens
              med den utveckling som vi ser i resten av världen.
            </seg>
          </u>
          <note type="speaker" n="a1ff67eb">
            Anf. 21 CECILIE TENFJORD-TOFTBY (M) replik:
          </note>
          <u who="cecilie_tenfjord-toftby_abbfd1" xml:id="i-77663361e90fdee9-1" n="3947d0c0">
            <seg n="7bc2d570">
              Herr talman! Vi ser att andelen förnybar energi ökar i Sverige.
              Vi slog vindkraftsrekord 2010, och vi kommer att slå vindkraftsrekord
              även 2011. Stödet till solvärme kommer att fortsätta.
            </seg>
            <seg n="69ba5610">
              När det gäller kostnaden för att producera handlar det inte bara
              om elpriserna eller elkostnaderna här. Det handlar om många andra
              saker.
            </seg>
            <seg n="46aebade">
              Jag tycker absolut att vi i näringsutskottet ska jobba för ett
              företagsklimat som gynnar företagen i Sverige. Det gäller inte
              bara företag som arbetar med förnybar energi utan samtliga företag
              i Sverige. Hemmamarknaden i Sverige är inte så stor, oavsett vilka
              branscher det är. Vi vill ha exportföretag på plats i Sverige
              som kan exportera sina varor till övriga Europa. Som sagt: Där
              ska vi jobba med att förbättra företagsklimatet.
            </seg>
            <seg n="4e00fa6c">
              När det gäller varför vi vågar satsa på en energikälla som inte
              är hundra procent säker hade vi en kärnkraftsdebatt här i kammaren
              för ett år sedan där Per Bolund och även Lise Nordin påpekade
              kärnkraftens farlighet. Då undrar jag: Om nu Miljöpartiet är övertygat
              om att kärnkraften är ett potentiellt dödshot som när som helst
              kan utplåna stora delar av Sveriges befolkning, hur kommer det
              sig då att ni förespråkar stängning av fyra reaktorer omedelbart,
              bara två permanent? Varför förespråkar ni inte en stängning av
              alla tio nu med en gång? Om ni menar att kärnkraften är så farlig,
              hur kan ni då leva med att låta Sveriges befolkning leva under
              det här hotet tills ni successivt kan växla över till annan energi?
            </seg>
            <seg n="448779a5">
              Är det här bara retorik eller är det någonting som ni faktiskt
              tror på? Är det någonting som ni faktiskt tror på tycker jag att
              ni borde vara ärligare mot den svenska befolkningen.
            </seg>
          </u>
          <note type="speaker" n="2029bd2c">
            Anf. 22 EVA FLYBORG (FP):
          </note>
          <u who="eva_flyborg_45b8be" xml:id="i-a172abfbc3a426d3-0" n="3de63ba2">
            <seg n="421f1620">
              Herr talman! Säkerheten i svenska kärnkraftsreaktorer är rubriken
              på detta betänkande. Vi diskuterar en enda motion från Miljöpartiet
              väckt med anledning av händelse av särskild vikt. Det är den stora
              jordbävningen utanför Japans kust med efterföljande tsunamier
              som inträffade i mars i år som utgör denna händelse. Det var en
              förödande naturkatastrof där många människor förlorade hus och
              hem, och alltför många förlorade också sina liv. Precis som när
              händelsen just inträffat tänker jag fortfarande på att vi måste
              visa solidaritet och medkänsla med Japans folk under den svåra,
              långa och mycket mödosamma återuppbyggnadsprocess som de kämpar
              med.
            </seg>
            <seg n="a3612c8a">
              Ett bekymmer för Japan som inte ska underskattas är de kvarvarande
              problemen från de jordbävnings- och tsunamidrabbade kärnkraftverken
              i Fukushima. Det är denna tragedi som Miljöpartiet i Sverige nu
              vill använda sig av för att stänga av väl fungerande och säkra
              kärnkraftverk i Sverige. I motionen erkänner man visserligen att
              det inte är något problem här i Sverige, men försöker samtidigt
              göra just detta till ett stort problem.
            </seg>
            <seg n="28f07c7d">
              Herr talman! Två reaktorer vill Miljöpartiet stänga av direkt
              utan att man tror att det skulle påverka det svenska välfärdssamhället
              plus två till. Men de senare två verken ska få startas igen om
              de uppfyller de vanliga säkerhetskraven, och de övriga ska fortsätta
              producera el som vanligt.
            </seg>
            <seg n="6578977f">
              Men, Miljöpartiet, antingen är som sagt kärnkraften så farlig
              att alla verk ska stängas av omedelbart eller också ska inget
              verk stängas eftersom de uppfyller våra stränga säkerhetskrav
              och är okej. Man kan inte säga att på måndag är det farligt, men
              tisdagfredag kör vi som vanligt och så lite extra på helgen för
              att kompensera. Att omedelbart stänga av två reaktorer skulle
              också innebära högre energipriser, högre räntor och högre arbetslöshet
              i Sverige. Detta skulle alltså slå direkt mot vanligt folks ekonomi.
            </seg>
            <seg n="02af3a59">
              Sedan berättar Miljöpartiet, herr talman, att vi har för mycket
              el i Sverige och att man kan stänga två kärnkraftverk bara av
              den orsaken. Visserligen bygger prognoserna på stora osäkerheter
              som väder och vind, regn eller solsken, men även med det givet
              finns det ändå logiska brister stora ungefär som Grand Canyon
              i resonemanget. Det eventuella överskottet av el bygger ju på
              att den svenska kärnkraften går maximalt, vilket Miljöpartiet
              vill förbjuda, och att de är uppgraderade maximalt, vilket Miljöpartiet
              också vill förbjuda. Det är verkligen att såga av den resonemangsgren
              man själv sitter på. Eller ta själva grundpåståendet att Sverige
              har ett elöverskott på helåret. Just den siffran är ganska ointressant,
              för det innebär att det elunderskott vi har på vintern kan kvittas
              mot det elöverskott vi har på sommaren. Det går på papperet men
              inte i verkligheten. Det är detsamma som att säga att med en fot
              i frysboxen och med den andra foten i en glödhet ugn har du det
              i genomsnitt väldigt behagligt. Svenska folket ska alltså frysa
              i iskalla hus och lägenheter på vintern men ha gott om el och
              värme på sommaren bra Miljöpartiet! eller importera till skyhöga
              marginalpriser på vintern, vilket man faktiskt tillstår i sin
              motion. Nej, Miljöpartiet, det här håller inte. Möjligtvis håller
              det som en statistisk övning på högstadiet, men knappast där heller
              numera.
            </seg>
            <seg n="3b9f8b8a">
              Herr talman! Olyckor kan inträffa även i Sverige, och inget energislag
              är fritt från olycksrisker. Det är därför viktigt med kontinuerlig
              utveckling inom såväl den kärntekniska forskningen som processer
              och inte minst i de granskande myndigheterna. Säkerhet är ingenting
              man gör en gång för alla och så är saken klar. Nej, tvärtom. Det
              är en inställning och ett arbete som aldrig någonsin tar slut.
              Säkerheten måste därför alltid vara nummer ett. Därför är det
              oerhört värdefullt att denna regering, till skillnad från den
              tidigare, s-regeringen med stöd från Miljöpartiet, nu återigen
              satsar på den kärntekniska forskningen, både för säkerhetens och
              för framtidens skull. Redan för över tio år sedan tog jag i motioner
              och i debatter här i riksdagens kammare upp vikten av att vi i
              Sverige utbildar kärntekniker för att kunna utveckla säkerhetstänkandet
              och ha kompetenta granskande myndigheter.
            </seg>
            <seg n="cfa72ff6">
              Folkpartiet har hela tiden välkomnat internationella utvärderingar
              och pläderat för att vi i Sverige ska tillämpa benchmarking för
              hela kraftindustrin. Den modernisering och uppdatering av de svenska
              kärnkraftverken som har skett under de senaste åren är ett led
              i ett målmedvetet arbete. Det produktionsbortfall som har drabbat
              kärnkraftverken under de senaste åren har till stora delar berott
              just på att man moderniserat och uppgraderat kärnkraftverken.
              Ny kärnkraft kommer dessutom att vara än mer säker med nya processer,
              nya material och ny teknik. Av dessa skäl men också av effektivitetsskäl
              ska vi välkomna nya kärnkraftverk i Sverige när dagens tjänat
              ut. Här är det bra att Miljöpartiet faktiskt erkänner att materialutveckling
              i byggnader och komponenter gör att ny kärnkraft är säkrare än
              gammal alltid något, som gumman sade.
            </seg>
            <seg n="83116a51">
              Det är ett faktum att all energiproduktion är förenad med nackdelar
              och risker. Den största risken som mänskligheten står inför just
              nu är dock att temperaturen stiger globalt på grund av människans
              stora koldioxidutsläpp. I den klimatutmaningen är kärnkraften
              ett verkligt positivt verktyg som FN:s klimatpanel IPCC liksom
              EU-kommissionen uppmärksammar.
            </seg>
            <seg n="4c680748">
              Herr talman! Vad skulle det då leda till i verkligheten om Miljöpartiets
              förslag genomfördes? Ett avstängande av svensk kärnkraft skulle
              oundvikligen leda till att vi blir mer beroende av olja, kol och
              rysk gas. I bästa fall kan vi importera finsk kärnkraftsel från
              deras nya reaktorer, men den kraften behöver de för det mesta
              själva. EU, som redan nu kämpar med ett alltför stort importbehov
              av energi, snart hela 70 procent, skulle sitta än hårdare fast
              i Putins järnnäve eller sjunka djupare ned i koldioxidträsket.
            </seg>
            <seg n="97dfae4a">
              Redan när Barsebäck 1 stängdes i mitten av 1990-talet varnade
              jag och Folkpartiet för ökade koldioxid- och partikelutsläpp.
              För varje timme med avstängd kärnkraft gav den ökade användningen
              av till exempel dansk kolkraft 1 700 kilo svavel. Det gav 860
              kilo kväveoxider och 560 000 kilo koldioxid varje timme. Detta
              är den bistra sanningen. Vi vill inte göra oss mer beroende av
              smutsiga fossila bränslen, och inte heller vill vi göra oss beroende
              av till exempel den ryska gasen. Vi vill bevara de orörda älvarna
              och vara varsamma i den vindkraftsutbyggnad som nu sker. Det kommunala
              vetot för vindkraften ska absolut vara kvar.
            </seg>
            <seg n="2ab5b789">
              Sanningen är att de fossila bränslenas utsläpp kol, olja och
              gas gör att människor går en förtida död till mötes. Det handlar
              om två miljoner för tidiga dödsfall per år bara i Indien. Det
              kallas Asian brown cloud och uppmärksammas av FN men också många
              andra.
            </seg>
            <seg n="de5d58e2">
              Herr talman! Andra energislag är inte heller fria från risker.
              När stora vattendammar brister kan följderna bli katastrofala.
              Minst 160 000 människor dog till följd av den stora dammolyckan
              i Banqiao i Kina i mitten av 70-talet. Och ingen vet väl ännu
              hur British Petroleums stora oljeutsläpp i Mexikanska golfen kommer
              att påverka djur, natur och människor på såväl kort som lång sikt,
              men att skadorna är mycket stora vet vi.
            </seg>
            <seg n="8a6a0ee0">
              Inte heller vindkraften, som Miljöpartiet talar sig varm för,
              går fri från att påverka klimatet. Buller och snurrande skuggor
              från rotorbladen påverkar närmiljön för boende. Mängder av människor
              upplever sig fullständigt överkörda av ekonomiskt starka vindkraftsbolag.
            </seg>
            <seg n="ced24529">
              De stora generatorerna i vindkraftverken innehåller dessutom
              stora mängder sällsynta jordartsmetaller vars påverkan på miljö
              och hälsa såväl vid brytningen som i det dagliga livet är skrämmande,
              ny kunskap. Dessa metaller bryts i gigantiska dagbrott, främst
              i Kina med katastrofal inverkan på miljö, människa och natur.
              Inte minst de stora avfallsdammarna med giftiga rester är en stor
              giftskandal. Men om detta är Miljöpartiet alldeles tyst. Inte
              ett knyst hörs.
            </seg>
            <seg n="d13de8b2">
              Kanske är det inte så konstigt eftersom hela argumentationen
              bygger på att vindkraften ska ersätta kärnkraften. Då är det naturligtvis
              bra om dessa saker inte lyfts fram i debatten.
            </seg>
            <seg n="4c3e3026">
              Inte heller lyfter man fram de nya larm som nyligen kommit från
              forskare på Danmarks tekniska universitet som visar att rotorbladen
              av glasfiber kommer att bli ett stort miljöproblem. De enorma
              rotorbladen måste tas om hand på särskilt sätt; riktigt hur vet
              man ännu inte. Varje vinge väger ett par ton. Var och en kan multiplicera
              det med ett antal tusen för att få fram den sanna avfallsmängden.
              Den danska miljöministern Karen Ellemann erkänner att det är ett
              problem som man inte riktigt insett vidden av förrän nu.
            </seg>
            <seg n="05718cd6">
              Betongfundamenten som vindkraftverken står på måste dessutom
              tas bort helt när vindkraftverken skrotas och inlämnas på dyr
              särskild deponi eftersom det är klassat som miljöfarligt avfall.
              Detta kan bli en ekonomisk katastrof för den markägare som inte
              har med det i sina kontrakt med vindkraftsbolagen. Inte heller
              här hänger politiken ihop.
            </seg>
            <seg n="067e8208">
              Gnäll inte mer på regeringen för Vattenfalls kolbrytning i Tyskland,
              innan ni erkänt er egen skuld i skövlandet av landskap i Kina
              och andra länder i jakten på sällsynta jordartsmetaller till vindkraftverken.
              Sopa rent framför er egen dörr innan ni anklagar andra.
            </seg>
            <seg n="6d8c6617">
              Ja, i själva verket var det ju ni, tillsammans med Socialdemokraterna,
              som satsade 70 miljarder av de svenska skattebetalarnas pengar
              i just den tyska kolkraftsindustrin. Ni kritiserar alltså mest
              ert eget agerande. Ett dubbelfel, herr talman, blev just ett trippelfel
              ett svårslaget politiskt hat trick för Miljöpartiet.
            </seg>
            <seg n="79b01401">
              Herr talman! Den svenska kärnkraften är en säker och ren källa
              till energi. Svenska regeringen och dess myndigheter ställer enormt
              höga krav på verksamheten, vilket de ska göra. De stresstester
              som nu ska genomföras i Europa görs i mångt och mycket redan reguljärt
              i Sverige sedan många år. Sverige har dragit lärdom av händelser
              under åren och adderat extra säkerhetskrav jämfört med andra länder.
              Flera kompletterande uppdrag har också delats ut till våra berörda
              myndigheter för att säkerställa att säkerheten är fortsatt god.
              Vi ska hela tiden ödmjukt lära oss av omvärlden för att upprätthålla,
              förstärka och utveckla säkerheten i våra svenska kärnkraftverk.
            </seg>
            <seg n="871d8c2f">
              De senaste åren har ett sedan länge försummat moderniseringsarbete
              genomförts där vi också får ut mer av varje kärnkraftverk. Detta
              i kombination med ett hårt säkerhetsreglemente gör att vi hellre
              stänger av hundra gånger för mycket än en gång för lite. Detta
              borde motståndarna i själva verket vara glada över, men man väljer
              att raljera i stället. Det tycker jag är dumt. Säkerheten måste
              alltid vara nummer ett.
            </seg>
            <seg n="604b57ce">
              Herr talman! Kärnkraften i sig är inget självändamål, men nu
              och för en lång tid framöver är kärnkraften en värdefull tillgång
              i den svenska energimixen och inte minst i kampen för klimatet,
              för jobben och för miljön. Den nya generationen kärnkraftverk
              kommer att lyfta säkerhetsnivåerna ännu ett par snäpp, så det
              är bra om de kan beslutas så fort som möjligt. Det är många länder
              som står i början av eller inför stora kärnkraftssatsningar, vilket
              gör att Sverige kan hamna sist i kön om vi väntar för länge. Det
              heter att den som väntar på något gott aldrig väntar för länge,
              men här kan det faktiskt vara för länge.
            </seg>
            <seg n="df62ed70">
              De pågående händelserna i Japan ska vi dra slutsatser och lärdomar
              av på många olika plan. Det finns ingen anledning att vara rädd,
              men vi ska vara beredda. Däri ligger den stora skillnaden.
            </seg>
          </u>
          <note n="3b9d9bbd">
            Jag yrkar bifall till förslaget i betänkandet och absolut och
            resolut avslag på samtliga motioner och reservationer.
          </note>
          <note type="speaker" n="0415b7b7">
            Anf. 23 LISE NORDIN (MP) replik:
          </note>
          <u who="lise_nordin_4160b2" xml:id="i-6dd1fd7f2345b669-5" n="eecdd1a0">
            <seg n="b076c1c3">
              Herr talman! Det gläder mig att Eva Flyborg förtydligar att all
              elproduktion har någon form av miljöpåverkan. Därför finner jag
              det förvånande att Eva Flyborg inte någonstans i sitt anförande
              nämnde potentialen i energieffektivisering. De flesta experter
              bedömer att den största möjligheten att minska miljöpåverkan från
              svensk elproduktion är genom att använda vår energi mer effektivt.
              En genomsnittlig svensk konsumerar dubbelt så mycket el som en
              genomsnittlig dansk, tysk eller engelsman. Här finns uppenbart
              en stor potential.
            </seg>
            <seg n="ccbabaad">
              Eva Flyborg och Folkpartiet ställer gärna kärnkraften mot kolkraften,
              vilket jag finner förvånande. Har man inte sett den utveckling
              som sker i världen? Det förnybara växer snabbare än både kolkraft
              och kärnkraft. De är båda energislag på tillbakagång i de flesta
              delar av världen. Denna väg bör även vi gå.
            </seg>
            <seg n="138ce687">
              Jag och Miljöpartiet menar att man inte kan ersätta ett miljöproblem
              med ett annat. Vi har i dag inte hunnit tala om den smutsiga uranbrytning
              som är en förutsättning för att driva kärnkraft. Genom att satsa
              på förnybart kan vi slippa både den smutsiga uranbrytningen och
              de säkerhetsrisker som kärnkraften innebär.
            </seg>
            <seg n="46eae47e">
              Enligt SOM-institutet vill över 80 procent av svenska folket
              satsa på förnybart medan andelen som vill satsa på kärnkraft minskar.
              För att vi ska få ett energisäkert system i Sverige är det rimligt
              att vi har en stabil opinion för den ståndpunkten. Kärnkraften
              kommer alltid att vara problematisk medan de förnybara energislagen
              har mycket större acceptans.
            </seg>
            <seg n="8037d3a5">
              Herr talman! Vi har hört Eva Flyborg rikta skarp kritik mot vindkraft
              som energislag. Jag undrar hur övriga partier inom regeringen
              ser på denna kritik. Jag tror att vi snart kommer att få höra
              Centerpartiet tala väl om vindkraften, och vi delar denna ståndpunkt.
              Det vore önskvärt om även Eva Flyborg såg potentialen i den vindkraftsutbyggnad
              som sker.
            </seg>
          </u>
          <note type="speaker" n="052d56f7">
            Anf. 24 EVA FLYBORG (FP) replik:
          </note>
          <u who="eva_flyborg_45b8be" xml:id="i-a172abfbc3a426d3-1" n="3de63ba2">
            <seg n="59ac3ca1">
              Herr talman! När ni stängde av Barsebäck kostade det skattebetalarna
              runt 25 miljarder, och kraften ersattes till stora delar av dansk
              kolkraft. Därför ställde jag kärnkraften mot kolkraften och räknade
              upp vilken stor utsläppsökning Sverige drabbades av genom sotnedfall
              och annat, inte minst i Skåne och på västkusten. Mycket kan man
              inte veta hur det ska bli i framtiden, men här kan vi titta bakåt
              och se hur det blev. Det blev dansk smutsig kolkraft.
            </seg>
            <seg n="67855eba">
              Tyskland kommer inte bara att använda sig av mer kol och olja
              utan även av fransk kärnkraft. Känn på den!
            </seg>
            <seg n="832a1c12">
              Lise Nordin tar upp SOM-institutet. Ja, 80 procent vill satsa
              på förnybart, men var det någon som talade om vad det skulle kosta?
              Alla kan önska allt. Att ta ned månen går också bra, men det finns
              en prislapp för att ta ned månen, och det finns en prislapp för
              det förnybara. Därför blir siffrorna höga.
            </seg>
            <seg n="b268b8c3">
              Jag blev i stället förvånad, herr talman, över att det fortsatt
              är ett sådant kraftigt stöd för kärnkraften. En stor majoritet
              av svenska folket vill ha kvar kärnkraften trots händelserna i
              Japan. Det är väl det mest intressanta. Har Miljöpartiet dragit
              någon slutsats av det?
            </seg>
          </u>
          <note type="speaker" n="2366e35a">
            Anf. 25 LISE NORDIN (MP) replik:
          </note>
          <u who="lise_nordin_4160b2" xml:id="i-6dd1fd7f2345b669-6" n="eecdd1a0">
            <seg n="fefbedfe">
              Herr talman! Är det någon i regeringen som har läst den tyska
              energiöverenskommelsen? Målet att minska växthusgaserna med 40
              procent står tydligt kvar. Tyskland har trots avvecklingsbeslutet
              ett mycket skarpare klimatmål än vad den svenska regeringen kan
              skryta med. Tyskland som är en av världens största industrinationer
              visar att det är möjligt att kombinera förnybar energi med rimliga
              elpriser och en fortsatt stark industri. Den tyska industrin gör
              bedömningen att kärnkraftsavvecklingsbeslutet kommer att leda
              till bättre förutsättningar för deras situation.
            </seg>
            <seg n="7d3aedf1">
              Det är uppenbart, om vi ser till världen i övrigt, att det är
              det förnybara som växer snabbast. Det borde ge regeringen i Sverige
              en signal om att det är det som är det mest konkurrenskraftiga.
              Det är en förvånansvärt låg retorik att i denna kammare skrämmas
              med att det förnybara skulle ge högre elpriser. Det är precis
              tvärtom i resten av världen. Varför skulle en svensk utveckling
              av förnybart skilja sig så mycket från resten av världen? Att
              det förnybara växer beror på att flertalet företag runt om i världen
              bedömer att det förnybara är det mest konkurrenskraftiga. Att
              bygga ny kärnkraft tycks däremot vara väldigt problematiskt. Det
              finska bygget, som Eva Flyborg hänvisar till, är fortfarande inte
              klart och prislappen är i dagsläget dubbelt så dyr som man räknade
              med. Kärnkraft tycks inte vara det kostnadseffektiva alternativet
              om man ser till erfarenheterna i världen.
            </seg>
          </u>
          <note type="speaker" n="0316cc1c">
            Anf. 26 EVA FLYBORG (FP) replik:
          </note>
          <u who="eva_flyborg_45b8be" xml:id="i-a172abfbc3a426d3-2" n="3de63ba2">
            <seg n="bc081de7">
              Herr talman! Det är en konstig bild som Miljöpartiet försöker
              förmedla i debatter i kammaren och i utskottet och i debattartiklar
              i tidningar och i alla sammanhang, att det förnybara växer så
              otroligt mycket världen över och att ingen bygger kärnkraft.
            </seg>
            <seg n="f6712ac2">
              I själva verket byggs det mer effekt i kärnkraft än i förnybart.
              Flera av de kärnkraftverk som byggs är mycket större än de gamla.
              De gamla som fasas ut kan till antalet vara något fler, men effekten
              av ett kärnkraftverk är mycket större än av det förnybara. Jämförelsen
              haltar.
            </seg>
            <seg n="ec985f4e">
              När det passar är det synd om det förnybara och vindkraften.
              Då byggs det inte alls ut. Då finns det stora hinder. Då ska vi
              ta bort det kommunala vetot mot vindkraft människors sista möjlighet
              att säga nej till en stor vindkraftspark alldeles vid husknuten.
              Då är det synd om vindkraften. Å ena sidan går det lysande, å
              andra sidan går det inte alls. Det är ungefär likadant med Miljöpartiets
              hela politik.
            </seg>
            <seg n="38c9b33e">
              Man måste ta upp nackdelarna och fördelarna med alla energislag
              för att kunna göra en bra bedömning. Miljöpartiet har aldrig någonsin
              i något sammanhang offentligt uttalat att det finns några som
              helst problem med vindkraften. Alliansen har med vindkraften,
              men vi är också medvetna om att det finns problem. Vi tar människors
              oro ute i samhället på allvar. Vi vill inte köra över människor.
              Vi i Alliansen kramar inte system eller stora parker, vi kramar
              hellre människor. Vi måste vara medvetna om att det finns risker
              även med den så omhuldade och politiskt korrekta vindkraften.
              Vi måste tala sanning, och vi måste våga se verkligheten.
            </seg>
          </u>
          <note type="speaker" n="91ee0f23">
            Anf. 27 LARS JOHANSSON (S) replik:
          </note>
          <u who="lars_johansson_de76bc" xml:id="i-af6323ebded7161e-2" n="157d22f4">
            <seg n="69acb755">
              Herr talman! Det är inte första gången jag hör Eva Flyborg tala
              om kärnkraftens förträfflighet. Jag är något förvånad med tanke
              på den debatt vi har haft under den senaste tiden och med tanke
              på de beslut som den svenska regeringen har tagit.
            </seg>
            <seg n="377f1ff5">
              Om det inte finns några som helst risker med kärnkraften, varför
              har ni då inte stresstestat kärnkraftverken före Fukushima? Varför
              ställde ni nu upp på att det ska ske stresstester av de svenska
              kärnkraftverken, att Strålsäkerhetsmyndigheten ska lämna en delredovisning
              den 15 december i år och en slutredovisning den 31 oktober nästa
              år? Det måste väl handla om att man är osäker på om de svenska
              kärnkraftverken är tillräckligt säkra. Varför ska vi annars göra
              detta? Det är väl fullständigt onödigt när allt är så bra med
              kärnkraften i Sverige, som Eva Flyborg säger. Tänk på vad ni säger
              och på hur lite ni tar oron kring kärnkraften på allvar.
            </seg>
            <seg n="ae750dc5">
              Jag läste nyligen om de ryska kärnkraftverken. Där är man också
              orolig för att säkerheten inte är tillräckligt stor. Så är det
              i land efter land. När man diskuterar kärnkraftens vara eller
              inte vara i Sverige bör man ta riskerna på större allvar än vad
              Eva Flyborg gör. Hade vi inte på hösten 2006 en incident i Forsmark
              som inte var förutsedd och som kunde ha lett till en olycka liknande
              den i Fukushima?
            </seg>
          </u>
          <note type="speaker" n="50862eee">
            Anf. 28 EVA FLYBORG (FP) replik:
          </note>
          <u who="eva_flyborg_45b8be" xml:id="i-a172abfbc3a426d3-3" n="3de63ba2">
            <seg n="fd51449e">
              Herr talman! Vi har kontinuerligt genomfört stora tester. Så
              sent som i februari i år genomfördes en stor stresstest av de
              svenska kärnkraftverken. Det var en stor övning där man utgick
              från en fullskalig katastrof. Det måste väl Lars Johansson känna
              till. Det står till och med i betänkandet.
            </seg>
            <seg n="3547ea5f">
              Det är klart att vi inte struntar i detta. Vi har gett mer pengar
              till Strålskyddsmyndigheten. Det är vi som har bekymrat oss om
              organisationen av myndigheten så att den ska bli så bra och kraftfull
              som möjligt, inte för att vi är rädda för att testa kärnkraften
              utan för att vi tror på den svenska kärnkraften. Vi vill alltid
              sätta säkerheten främst. Det gäller inte minst Folkpartiet, men
              också Centern som har haft en kritisk inställning. Vi lyssnar
              och lär av varandra.
            </seg>
            <seg n="f9e84eb5">
              Som jag sade i mitt anförande har jag i många år, till och med
              innan Lars Johansson kom till riksdagen, här i kammaren krävt
              att vi ska göra internationella jämförande studier. Mot den dåvarande
              socialdemokratiske näringsministern Leif Pagrotskys vilja har
              jag krävt att vi ska bjuda in internationella granskare av svenska
              kärnkraftverk. Det behövs inte, sade han. Jag varnade för att
              vi var på väg att urholka kompetensen hos de granskande myndigheterna.
              Om man drar ned på forskning och utveckling av den kärntekniska
              verksamheten drar man också ned på utbildning av tekniker som
              kan bli granskare av kärnkraften. Allt hänger ihop, Lars Johansson.
              Alla ska med eller hur var det?
            </seg>
            <seg n="607e4b45">
              Alla energislag har, som sagt, brister. Det är vi medvetna om.
              Därför tar jag upp vindkraften och dess brister. Vi får inte ha
              beröringsskräck när det gäller något av våra energislag. Jag upplever
              att Socialdemokraterna, i mindre gott sällskap, har fått beröringsskräck.
              Det är väl konstigt. Det var ju ni som drog i gång den svenska
              kärnkraftsverksamheten på 50-talet. Det var lysande socialdemokrater
              på den tiden. Jag önskar att de hade varit här nu.
            </seg>
            <seg n="9bbc492d">
              Vi tar all oro på allvar. Vi tar också oron för jobben och miljön
              på allvar, vilket ni har slutat göra.
            </seg>
          </u>
          <note type="speaker" n="0abd8e91">
            Anf. 29 LARS JOHANSSON (S) replik:
          </note>
          <u who="lars_johansson_de76bc" xml:id="i-af6323ebded7161e-3" n="157d22f4">
            <seg n="e13e3029">
              Herr talman! Varför har inte Eva Flyborg begärt att regeringen
              ska starta Barsebäck igen? Jag väntar på det. Anläggningen avvecklades
              1999 och 2005. Den står kvar eftersom det fortfarande finns radioaktiva
              ämnen som gör att man inte kan avveckla så snabbt. Varför startar
              ni den inte om den är så fantastisk? Mats Odell säger att vi ska
              exportera kärnkraft till Europa. Det är inga problem; det är som
              att exportera bilar. Om det är så tycker jag att man ska starta
              Barsebäck. Ta den debatten, även om anläggningen är i ett befolkningstätt
              område. Det var ju skälet till att vi stängde Barsebäck.
            </seg>
            <seg n="613ad135">
              Er inställning till kärnkraft är att det är vilken energi som
              helst. Eva Flyborg jämför med vindkraft. Det är ju en helt annan
              fråga med en helt annan dimension. Där finns inga avfallsproblem
              och ingen uranbrytning. Det är den typen av frågor som vi inte
              har när vi talar om vindkraft, solkraft eller vågkraft. Det går
              inte att göra den jämförelsen.
            </seg>
            <seg n="12495f11">
              Däremot är det intressant med den förnybara energin när det gäller
              jobben. Det har stor betydelse för Sverige, inte minst för Göteborg
              som vi kommer från. SKF bygger stora kullager till vindkraftverk.
              I Karlstad bygger man växelhus till vindkraftverk. Det skapar
              massor av jobb och har stor betydelse för industrin i Sverige.
              Därför tycker jag att det är märkligt att borgerliga representanter
              från näringsutskottet inte ser den tyska utvecklingen som en industrimotor
              i Europa som kommer att skapa enorma möjligheter om svensk industri
              hänger på. Här finns inga initiativ från regeringen och de borgerliga
              partierna. Det beklagar jag.
            </seg>
          </u>
          <note type="speaker" n="f8438401">
            Anf. 30 EVA FLYBORG (FP) replik:
          </note>
          <u who="eva_flyborg_45b8be" xml:id="i-a172abfbc3a426d3-4" n="3de63ba2">
            <seg n="e6b5b6d2">
              Herr talman! Starta Barsebäck 1 igen, säger Lars Johansson. Det
              hade varit utmärkt, men är i dagsläget inte möjligt.
            </seg>
            <seg n="e6cefecb">
              Varför hade det varit utmärkt? Jo, det hade det varit därför
              att det är ett befolkningsområde i södra Sverige, och i södra
              Sverige är det elbrist, Lars Johansson. I norra Sverige har vi
              för mycket el vi har inte för mycket men vi har mer än vad som
              förbrukas i Norrland om vi nu ska jämföra södra och norra Sverige.
            </seg>
            <seg n="bf3334c7">
              Detta kommer att innebära att svenskar som bor i södra Sverige
              Skåne, västkusten och så vidare, alltså stora och tunga industriområden
              kommer att indelas i nya elprisområden, och man kommer att få
              betala mer för elen i södra Sverige än i norra Sverige till hösten
              för att vi har elbrist för att ni lade ned Barsebäck. Det är den
              största orsaken till att det är en obalans i hela elnätet. Dessutom
              kostade hela detta äventyr 2530 miljarder, och ni orsakar alla
              dessa problem.
            </seg>
            <seg n="3481c2f3">
              Jag hoppas att du, Lars Johansson, och Socialdemokraterna kommer
              ihåg detta till hösten när vanligt folk drabbas av högre elpriser
              bara för att de råkar bo i södra Sverige där ni lade ned ett fullt
              fungerande, säkert och bra kärnkraftverk. Glöm inte det i debatten
              som kommer till hösten!
            </seg>
            <seg n="364d4352">
              Att det är ett befolkningstätt område var också ett annat skäl.
              I Köpenhamn skulle man nämligen bygga ett tvillingaggregat. Det
              var den svenska politiken. Den socialdemokratiska regeringen gjorde
              upp med sina kamrater i Danmark. Man skulle bygga ett i Köpenhamn
              och ett i Sverige. När det ena inte var i drift kunde det andra
              fylla på med energi. Det var en klok tanke. Jag önskar att man
              hade fullföljt detta i Danmark. Då hade mycket sett annorlunda
              ut.
            </seg>
            <seg n="a54f17da">
              Vi tar vårt ansvar, Lars Johansson. Vi tar vårt ansvar för jobben,
              för miljön och för Sverige. Jag hoppas att ni vill göra detsamma
              så småningom. Ta en utsträckt hand! Ni är välkomna till en energiöverenskommelse
              som är bra för Sverige.
            </seg>
          </u>
          <note type="speaker" n="adeb1ea2">
            Anf. 31 KENT PERSSON (V) replik:
          </note>
          <u who="kent_persson_8dd737" xml:id="i-836f25c99c660e34-2" n="97de4b6d">
            <seg n="6c34167c">
              Herr talman! Argumenten för utbyggnad av kärnkraften kan ta sig
              många olika uttryck, Eva Flyborg. Jag har hört många här och är
              ganska förvånad. Det mest förvånande var ändå när jag hörde att
              Eva Flyborg hyllade den kärnkraftspolitik som fördes på 50-talet
              av den socialdemokratiska regeringen. Det handlade om att utveckla
              atomvapen och inte om att utveckla kärnkraften för en fredlig
              användning. Det står Eva Flyborg här och hyllar. Jag måste säga
              att jag är minst sagt förvånad.
            </seg>
            <seg n="d0457eaa">
              I ditt anförande tog du inte med ett ord upp riskerna med kärnkraft
              utan gick snabbt in på riskerna med vindkraft och vattenkraft.
              Det finns risker med det. Det är ingen tvekan om det. Alltifrån
              uranbrytning till bearbetning och upparbetning till energiproduktion
              och slutförvaring är förenat med risker. Många av dessa risker
              är ni beredda att lämna över till kommande generationer i tusentals
              år framöver.
            </seg>
            <seg n="370a123d">
              Vi måste vara lite hederliga i debatten och se att vi lämnar
              över ett ansvar på kommande generationer. Inte med ett ord har
              Eva Flyborg tagit upp riskerna med kärnvapenspridning. Vi vet
              i dag att det finns oerhört mycket radioaktivt avfall på drift
              runt om i världen. Dessa uppgifter har IAEA lagt in i en databas.
              Att så mycket är på drift har sin grund i stölder och orsaker
              som man inte kan härleda.
            </seg>
            <seg n="a401b83e">
              Det är klart att det finns en koppling mellan kärnkraft och atomvapen.
              Ser du inte den? Hur många fler olyckor måste ske i kärnkraftverken
              innan ni tar ert förnuft till fånga?
            </seg>
          </u>
          <note type="speaker" n="c41d7da1">
            Anf. 32 EVA FLYBORG (FP) replik:
          </note>
          <u who="eva_flyborg_45b8be" xml:id="i-a172abfbc3a426d3-5" n="3de63ba2">
            <seg n="1295af1c">
              Herr talman! Kärnkraftspolitiken var bra. Det var en hederlig
              gammal socialdemokrati som då satte jobben och landet främst.
              Den saknar jag. Det är alldeles riktigt. Den politiken var framsynt
              och bra. Sverige låg på 50-talet i framkant i fråga om den kärntekniska
              forskningen. Hade vi fortsatt denna utveckling tror jag att vi
              hade kunnat vara absolut främst i världen inom det kärntekniska
              området och hade haft en blomstrande industri med teknisk utveckling,
              med forskning, med företag och kanske till och med fortsatt byggnation
              eftersom vi till och med byggde kärnkraftverk, eller hur? Varför
              ska man tacka nej till en stor industrigren? Den är högteknologisk,
              bra och ger många arbeten. Varför ska man tacka nej till det bara
              för att? Jag ser inte poängen med det.
            </seg>
            <seg n="09ae10d8">
              Det finns risker med alla energislag. Det har jag sagt tydligt
              i alla debatter. Jag erkänner att det är så. Så är det med kärnkraften,
              vattenkraften, vindkraften, olja, kol och gas. Allting har fördelar
              och nackdelar. Men fördelarna med kärnkraften är att vi får så
              mycket energi till gagn för välfärdssamhället, för välståndet,
              för jobben och inte minst för miljön.
            </seg>
            <seg n="ae9cc3ae">
              Jag förstår inte att Vänsterpartiet hoppar över dessa logiska
              steg hela tiden. Ni är väl ett arbetarparti, eller var det i alla
              fall då? Var är er solidaritet med människor som slåss för överlevnad,
              för sina jobb, för industrin och för industriarbetarna i Sverige?
              Utan kärnkraften skulle en stor del naturligtvis inte all av den
              tunga basindustrin med högre elpriser, som Miljöpartiets motion
              skulle innebära, få mycket svårare att konkurrera. Var är er solidaritet
              med dem som jobbar i dag?
            </seg>
          </u>
          <note type="speaker" n="7cd553d3">
            Anf. 33 KENT PERSSON (V) replik:
          </note>
          <u who="kent_persson_8dd737" xml:id="i-836f25c99c660e34-3" n="97de4b6d">
            <seg n="fc7b7b5c">
              Herr talman! Vår solidaritet sträcker sig längre än till dem
              som lever och verkar här i dag. Den sträcker sig även till dem
              som kommer och ska ta över vår värld framöver. Det är vad solidaritetens
              kärna handlar om. Det handlar inte bara om att förbruka det som
              vi har här och nu utan om att bruka med förnuft så att även kommande
              generationer har någonting att leva av.
            </seg>
            <seg n="2cd3c962">
              Jag måste återkomma till en sak. Det blev mycket tydligt att
              Eva Flyborg hyllar den svenska kärnkraftspolitiken som faktiskt
              var till för att bygga ut atomvapen på 50-talet. Det var grunden.
              Det finns en koppling att ni inte ser den mellan kärnkraft och
              atomvapen. Den är oerhört tydlig. I dag behöver man inte ha stora
              fabriker för att utveckla kärnvapen. Nu räcker det med mindre
              för att använda detta i terroristsammanhang.
            </seg>
            <seg n="3d08621a">
              Givetvis går det att avveckla kärnkraften, och det finns möjlighet
              att göra det. Inom svensk industri står elmotorerna för 65 procent
              av energiförbrukningen.
            </seg>
            <seg n="041616c7">
              Jag har tidigare berättat om det energiinitiativ som har kommit
              från EU-kommissionen som gör det möjligt att fram till 2020 effektivisera
              elmotorer så att det motsvarar 22 kärnkraftverks årliga produktion
              av elkraft. Så visst finns det möjligheter att göra det. Men då
              måste man också agera från regeringens sida. Det öppnar också
              möjligheter för att få en konkurrenskraftig industri här och nu.
              Dessutom hushållar vi på våra naturresurser för framtida generationers
              skull.
            </seg>
          </u>
          <note type="speaker" n="db4dbe0a">
            Anf. 34 EVA FLYBORG (FP) replik:
          </note>
          <u who="eva_flyborg_45b8be" xml:id="i-a172abfbc3a426d3-6" n="3de63ba2">
            <seg n="ec641e91">
              Herr talman! Jag sade tidigare vad stängningen av Barsebäck ledde
              till. Det är egentligen det enda konkreta bevis vi har för vad
              som händer när man stänger av kärnkraft. Mycket i våra debatter
              blir fiktivt. Det blir antaganden från båda sidor: Vad händer?
              Jo, detta händer.
            </seg>
            <seg n="30d1440c">
              Men här har vi faktiskt beviset. Vi har svart på vitt. Vi har
              kvittot från myndigheterna på vad som hände. Dansk kolkraft orsakade
              ökade utsläpp alla de ton koldioxid, partiklar, sot och utsläpp
              som jag redovisade i mitt anförande. Det är det som blir resultatet,
              och det är det som jag är så förvånad över att ni inte ser, inte
              vill se, inte vill erkänna eller i varje fall inte tycker är tillräckligt
              betydelsefullt.
            </seg>
            <seg n="8e7405c3">
              Ett argument som förs fram är att atomvapen skulle vara skälet
              till den svenska kärnkraften. Jag var inte med på den tiden när
              detta startade. Men atomvapen har ingenting alls att göra med
              den svenska kärnkraften i dag, och jag betvivlar att de hade det
              ens då. Men det har ingen koppling över huvud taget. Det förstår
              jag inte.
            </seg>
            <seg n="2cd9ee2f">
              Det är jättebra med energieffektivisering. Denna regering driver
              det med full kraft i samarbete med den svenska industrin. Det
              är mycket lyckosamma projekt där man delar med sig av erfarenheter.
              Som Kent Persson vet kämpar vi just nu i utskottet för att vi
              ska kunna fortsätta med detta mycket lyckade program i svensk
              industri. Där är vi faktiskt överens.
            </seg>
            <seg n="33ef238b">
              Svensk industri drar mer energi ja, i vissa delar är det helt
              sant. Sverige har en mer elintensiv industri, vilket man inte
              alltid har i andra länder. Sverige som helhet gör av med mycket
              energi och el ja, vi har ett kallt klimat, vi lever i ett land
              där det är kallt många månader om året. Det är mörkt, vi behöver
              lysa upp, vi behöver värma oss och så vidare. Inte heller det
              vill ni, Kent Persson, riktigt erkänna.
            </seg>
            <seg n="ee214957">
              Jag förstår att man kan ta till sådana knep i en debatt, men
              verkligheten måste trots allt gå före.
            </seg>
          </u>
          <note type="speaker" n="d22fd450">
            Anf. 35 ERIK A ERIKSSON (C):
          </note>
          <u who="peter_eriksson_5d85a2" xml:id="i-635721f2337ffd75-0" n="9f3c20ec">
            <seg n="b05e4c8e">
              Herr talman! Odalmän och kvinnor! Medborgare! Den 11 mars inträffade
              en fruktansvärd tsunami i Japan som fick ödesdigra följder. Jag
              är jordbrukare. Jag lever med årstidsväxlingarna och naturens
              förutsättningar. När tsunamin slog in över den japanska ön och
              frilandsodlingar och andra odlingar slogs i spillror fick jag
              samma känsla som när Tjernobylolyckan inträffade. I tv hörde jag
              kommentatorn säga att vi hittills inte sett så mycket skador,
              att det endast var en del jordbruk som var skadade. Den kommentaren
              sägs om ett land som lider stor brist på livsmedel.
            </seg>
            <seg n="3241b1e0">
              Herr talman! Betänkandet handlar inte om livsmedelsproduktion.
              Det handlar om energi, vare sig vi stoppar den i oss eller behöver
              den för att tända lampan och driva industrin. Veckan före den
              11 mars blev jag kontaktad av en japansk forskare som ville komma
              till riksdagen och träffa samtliga partier för att fråga oss vad
              vi i Sverige egentligen tycker om kärnkraft. Det hände veckan
              före tsunamin. När hon kom hit visste vi ännu inte vad som hade
              hänt. Vi visste inte om det inträffat en härdsmälta, om det var
              någon fara för strålning och annat som vi i dag bättre känner
              till.
            </seg>
            <seg n="d98459b0">
              Det var lätt att svara henne och andra att jag självfallet fortfarande
              är emot kärnkraften som en långsiktig energilösning. Naturligtvis
              drar jag mig till minnes hur det var efter Tjernobylolyckan när
              vi inte visste om vi skulle kunna odla eller inte i Sverige. Skulle
              vi få livsmedel? Skulle vi kunna äta vilt, svamp och annat?
            </seg>
            <seg n="8d03bba4">
              Nu talar jag mycket om känslor, herr talman, och jag märker av
              debatten hittills att det är ganska mycket känslor inblandade.
              Det finns också en del fakta. Frågan är hur våra kära medborgare
              hanterar det faktum att känsla, förnuft och fakta ska vägas samman.
              Betänkandet handlar egentligen om ifall naturkatastrofer även
              kan drabba Sverige och ge oss strålskador. Det finns flera skrivningar
              om att det inte finns någon aktuell fara för Sverige.
            </seg>
            <seg n="2d292dc9">
              Debatten handlar mer om hur vårt energisystem ska vara uppbyggt.
              Ska vi förlita oss på atomkraft eller inte? Oppositionen gör självfallet
              vad den kan för att belysa hur man ser på den långsiktiga energilösningen.
              Samtidigt finns skrivningen om strålsäkerhet. Låt oss gå tillbaka
              till juni 2010, herr talman. Då fattade vi på regeringens förslag
              beslut i riksdagens kammare jag vill poängtera att det var före
              valet om att förändra vår energipolitik. Det gjorde vi under den
              förra mandatperioden. Vi hade mandat från väljarna att göra det.
              Så upplevde vi det.
            </seg>
            <seg n="9d9ab4f8">
              En av de förändringar som vi debatterar och senare i dag ska
              fatta beslut om handlar om att vi flyttade fram lagändringen till
              efter valet. Vi hade, om vi ville, kunnat fatta beslutet före
              valet, men vi lät väljarna, våra medborgare, rösta i valet för
              att ge eller inte ge oss mandat i denna fråga. Därför kommer beslutet
              att kunna genomföras i enlighet med det förslag som då lades fram.
              Det var en motion från Centerpartiet som bifölls, ett tillkännagivande
              om att statliga stöd icke ska gå till kärnkraft vid eventuell
              förnyelse eller tilläggsbyggnation.
            </seg>
            <seg n="eb302506">
              Dessutom fattade vi beslut om ökat skadeståndsansvar, vilket
              flera redogjort för. Det är oerhört viktigt att vi höjer det och
              harmoniserar det med övriga länder i vår omgivning. Vi måste ta
              det på allvar. Det är jag den förste att ställa upp på. Jag förstår
              inte hur man skulle kunna vara negativ till det och vilja gå tillbaka
              till att bibehålla 1968 års nivåer i lagstiftningen. Det borde
              vara rimligt att vi ser över lagstiftningen, ser framåt och tar
              lärdom av det som har hänt sedan 1968. Någonting borde väl ha
              hänt.
            </seg>
            <seg n="4987fb4c">
              Det har, herr talman, i debatten talats mycket om andra länder.
              Vi ska ta lärdom av Tyskland och Danmark. För inte så länge sedan
              hade vi en debatt i kammaren där vänsterpartisten hyllade USA,
              vilket fick mig att tappa tråden i mitt eventuellt skickligt uppbyggda
              anförande. Också sådant kan hända. Energimyndighetens generaldirektör
              berättade för oss i näringsutskottet att under George W Bushs
              sista år som president byggdes det mer vindkraft i USA än vad
              som byggs i Sverige. Omvärlden är viktig, och vi ska fundera över
              vad som händer i andra länder, men vi har våra egna förutsättningar.
            </seg>
            <seg n="a16e7955">
              Som lantbrukare är jag mycket medveten om den biomassa vi har
              i Sverige, vilket andra länder, till exempel Tyskland, inte alls
              har på samma sätt. De kan ha andra förutsättningar som gör att
              deras energieffektivisering kan gå lättare att genomföra. Genom
              ett tidigare beslut om långsiktighet tar man vara på biogasen
              och har solcellspaneler på bland annat ladugårdsbyggnader. Om
              man åker runt i Bayern ser man detta.
            </seg>
            <seg n="577e47ee">
              Vad handlar det om i Sverige? Jo, om att vi fortfarande har en
              basindustri som är grunden för vår sysselsättning. Grunden för
              vår välfärd är den tunga exporten i form av sågade trävaror, pappersmassa
              och för all del även lastbilar, vilket tidigare nämnts. Om det
              inte finns en säker elproduktion och säkra elleveranser till vår
              basindustri kan de packa ihop och flytta till ett annat land.
              Det kan ske mycket snabbt. Som exempel kan jag nämna att AB Volvo
              har fabriker med tomma ytor i länder med betydligt lägre löner
              och betydligt lägre elpriser. Vi vet att det i dag går ganska
              snabbt att flytta befintlig produktion.
            </seg>
            <seg n="0b1428bb">
              När vi i kammaren fattade beslutet om att förändra energipolitiken
              så visst, jag våndades gällande kärnkraften, och det har jag fått
              höra några gånger. Låt mig dock nämna att de som kontaktade mig
              efter att beslutet var fattat var i första hand fackförbunden
              Pappers och Metall som tackade för att det äntligen fanns en elsäkerhet,
              en produktionssäkerhet, att det äntligen var fattat ett beslut
              om överenskommelsen.
            </seg>
            <seg n="3bbe6aaa">
              När Socialdemokraterna i kammaren nu säger att de vill föra samtal
              vill jag säga att det även då fanns möjligheter att föra samtal.
              I reservation 2 av Socialdemokraterna står: Vår syn på kärnkraftens
              roll inom energipolitiken skiljer sig radikalt från regeringens.
              Därför ställer jag motfrågan: Vad är det vi ska resonera om och
              vilka samtal ska vi föra? Jag är öppen för samtal. Jag tycker
              att det är bra att föra samtal. Centerpartiet har historiskt tagit
              stort ansvar i ett antal politiska frågor, bland annat energifrågan.
              Vi är beredda att göra det också i framtiden.
            </seg>
            <seg n="9b2f87c2">
              Jag är glad att uppdraget har getts till Strålsäkerhetsmyndigheten.
              Det finns i betänkandet även en skrivning från försvarsutskottet
              där det beskrivs hur man ser på frågan om strålsäkerhet. Man tycker
              inte att motionerna behöver bifallas eller tillgodoses eftersom
              ett uppdrag redan getts till Strålsäkerhetsmyndigheten; det gavs
              den 12 maj i år.
            </seg>
            <seg n="6825e5d5">
              De berörda myndigheter vi har omfattar den samlade expertisen
              i landet. Det är inte jag och min lilla vänkrets som på helgerna
              sitter och funderar över dessa frågor, utan den samlade expertisen,
              de bästa vi förhoppningsvis och sannolikt har på det här området,
              säger att det inte behöver ändras i skrivningen. Vi måste kunna
              lita på våra myndigheter, annars är vi illa ute.
            </seg>
            <seg n="57ed0392">
              Den förnybara energin har flera tidigare talare ifrågasatt. Vi
              har hört från Socialdemokraterna att det inte händer någonting.
              Vad hände tidigare? Socialdemokraterna köpte kärnkraftverk i Tyskland
              till Vattenfall. Vi får anta att det var en strategisk investering
              för att man trodde att, för det första, basindustrin i Sverige
              skulle få säkra elleveranser och, för det andra, det skulle bli
              hemula, låga elpriser för våra konsumenter. Hur gick det? Det
              gick inte så bra.
            </seg>
            <seg n="2d6f8d82">
              Den energiöverenskommelse som är gjord mellan allianspartierna
              ger 25 terawattimmar förnybar energi fram till 2020. Det är historiskt,
              och vi är alldeles i början av perioden för att verkställa beslutet.
              Om det finns andra förslag från andra partier måste i de förslagen,
              antingen samlat från tre partier eller från vart och ett av partierna,
              finnas någon substans, vilket Mats Odell också tidigare efterlyste.
              Det måste finnas räkneexempel som våra ekonomer och ingenjörer
              kan förhålla sig till. Som företagare undrar vi vad man egentligen
              räknar på.
            </seg>
            <seg n="c22902fb">
              Vi har inom Alliansen förlängt elcertifikatssystemet. Det står
              Centerpartiet bakom. Vi tycker att det är rätt. Vi för över historiska
              satsningar på förnybar energi. Det går inte att förneka. Det är
              bara att läsa innantill från energiuppgörelsen. Det är så vi fått
              den starka upphämtningen vad gäller förnybar energi. Den ökar
              i Sverige. Vi i Centerpartiet tycker att det är rimligt att energislagen
              bedöms på en fri och öppen marknad. De energislag som är rimligast,
              de som tar mest klimathänsyn och bäst passar in vad gäller långsiktighet,
              vinner. Det är svårt för mig att se hur det skulle vara långsiktigt
              genomförbart att göra på något annat sätt. Allra svårast blir
              det för mig att i det här läget förstå Miljöpartiet som inte en
              gång såvitt jag känner till, jag får gärna bli rättad längre fram
              sett till att kärnkraft på något sätt har avvecklats genom beslut
              i denna kammare.
            </seg>
          </u>
          <note n="f19f0f89">
            Herr talman! Jag yrkar avslag på motionerna och i övrigt bifall
            till förslaget i betänkandet.
          </note>
          <note type="speaker" n="1aec9f9e">
            Anf. 36 LARS JOHANSSON (S) replik:
          </note>
          <u who="lars_johansson_de76bc" xml:id="i-af6323ebded7161e-4" n="157d22f4">
            <seg n="099c3c98">
              Herr talman! Jag ställde en fråga i min inledning om hur många
              kärnkraftsolyckor som krävs för att Centerpartiet ska ändra inriktning
              på sin politik. Jag noterade att Erik A Eriksson inte svarade,
              men jag kanske kan få svar på den frågan nu.
            </seg>
            <seg n="890be773">
              Man kan ställa sig frågan varför Centerpartiet är så intresserat
              av nya kärnkraftverk i Sverige. Energimyndigheten har i sin prognos
              pekat på att med nu kända beslut kommer vi att ha ett överskott
              på ca 25 terawattimmar år 2030. Vi har högre ambitioner, men det
              kan jag lämna därhän nu.
            </seg>
            <seg n="90658e7c">
              Detta tyder på att det inte behövs någon ny kärnkraft i Sverige.
              I vårt förslag säger vi att man borde ge ett uppdrag till Energimyndigheten
              att ta fram en plan för hur vi ska bli helt oberoende av kärnkraften,
              i form av förnybar energi. Då ska vi komma ihåg att till skillnad
              från många andra länder har vi i Sverige en omfattande vattenkraft
              som gör att vi har kortare väg att gå för att kunna ersätta kärnkraften
              fullt ut med annan förnybar energi.
            </seg>
            <seg n="f9bd4567">
              Men det säger ni nej till. Ni säger så här: Utskottet kan inte
              se något behov av att nu ge Energimyndigheten ett särskilt uppdrag
              rörande förnybar energi utöver det arbete på området som ingår
              i myndighetens ordinarie verksamhet.
            </seg>
            <seg n="ccf2bcf3">
              Varför tycker Centerpartiet så? Jag känner inte igen Centerpartiet.
              Ni har alltid varit för att man ska ge uppdrag till myndigheten
              att ta fram förnybar energi tidigare, men nu avstår ni från detta
              och är nöjda med den utveckling som är. Och det är man ju om man
              vill satsa på ny kärnkraft och exportera kärnkraftsel till övriga
              Europa.
            </seg>
          </u>
          <note type="speaker" n="9346e33f">
            Anf. 37 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-635721f2337ffd75-1" n="9f3c20ec">
            <seg n="60ec9956">
              Herr talman! Tack för frågan, Lars Johansson! Den fick jag redan
              i anförandet, men jag tänkte att jag väntar på replikskiftet.
            </seg>
            <seg n="9fe21a4b">
              Hur många olyckor ska hända? Vi vill inte att det ska hända någon
              olycka. Det vill väl ingen människa vid sunda vätskor i detta
              land eller något annat land heller för den delen självklart inte.
              Jag kan ställa frågan tillbaka: Hur många olyckor tycker Socialdemokraterna
              att man ska stå ut med? Socialdemokraterna har ju byggt ut kärnkraften
              i det här landet och köpt kärnkraft i Tyskland.
            </seg>
            <seg n="6ae15d73">
              Centerpartiet är gärna med och lägger ned myndigheter. Det har
              vi gjort, för vi har sett hur Myndighetssverige, det offentliga
              Sverige, har svällt och svällt och hur arbetstillfällen har fått
              flytta utomlands. Detta hänger samman med tillgängligheten på
              arbetsmarknaden, och det handlar även om tillgängligheten på energi.
            </seg>
            <seg n="7f60ecd7">
              Sedan kan man möjligtvis ställa en annan fråga tillbaka, och
              det är vad som är fel i Energimyndigheten. Vad var det som var
              fel med att satsa 25 terawattimmar på förnybar energi? Det måste
              ju vara alldeles utomordentligt.
            </seg>
            <seg n="2c764b80">
              Marknaden hade tidigare inga instrument. Vi kämpade i många år
              med att förändra strukturen vad gäller elproduktion i Sverige.
              Nu har marknaden ett instrument i form av elcertifikat som är
              satt ända fram till 2035. Då hade det väl varit rimligt att Socialdemokraterna
              och även Miljöpartiet som tidigare har varit för elcertifikatssystemet
              hade anslutit till Alliansen och Centerpartiet i det här fallet
              eller fört ett resonemang om att kanske tillgodose några av Socialdemokraternas
              behov.
            </seg>
            <seg n="6aa9d37c">
              Om inte Lars Johansson känner igen Centerpartiet känner jag inte
              igen Socialdemokraterna. Jag är från Värmland där pappersbruken
              och smedjorna står för en stor del av det välstånd vi har i Sverige.
              Jag har själv jobbat på Arvika Gjuteri som självt använder mer
              elektricitet än hela övriga Arvika kommun som för övrigt fyller
              100 år som stad i år gör tillsammans.
            </seg>
            <seg n="0ded639b">
              En el- och energiintensiv produktion i de här industrierna är
              viktig, och det har Socialdemokraterna alltid pratat om tidigare.
              Men nu märker vi att man vill lägga ned kärnkraften snabbt. Varför
              två reaktorer, om det nu är farligt med kärnkraft? Varför inte
              fem eller sex reaktorer?
            </seg>
          </u>
          <note type="speaker" n="dbca689a">
            Anf. 38 LARS JOHANSSON (S) replik:
          </note>
          <u who="lars_johansson_de76bc" xml:id="i-af6323ebded7161e-5" n="157d22f4">
            <seg n="50ddbc58">
              Herr talman! Vi har inte sagt att vi ska snabbavveckla kärnkraften.
              Vi har inte talat om några reaktorer. Det är det Miljöpartiet
              som har gjort.
            </seg>
            <seg n="f2122531">
              Vad vi säger är att vi vill avveckla kärnkraften när vi har de
              andra alternativen i tillräcklig omfattning för vår svenska basindustri
              och för svenska hushåll. Vi vill ha ett elöverskott, men eftersom
              vi inte har sett att vi har haft något elöverskott ännu är inte
              vi beredda att pröva den frågan i dag. Det gör vi den dagen vi
              vet att vi har ett rejält elöverskott.
            </seg>
            <seg n="7e52911a">
              Vad jag talar om nu är Energimyndighetens prognos som pekar på
              att vi längre fram kommer att ha ett elöverskott, och då kommer
              frågan tillbaka till Centerpartiet: Varför vill ni ändå bygga
              ut kärnkraften i Sverige och skapa en ny generation kärnkraftverk
              när det uppenbarligen inte behövs, såvida det inte är för att
              ni vill sälja kärnkraftsel till övriga Europa? Jag och Socialdemokraterna
              anser att varje land ska ta ansvar för sin egen energipolitik
              och att vi ska se till att andra länder också satsar på förnybar
              energi.
            </seg>
            <seg n="c75c4941">
              Det är då som det blir väldigt intressant att Centerpartiet inte
              vill ge Energimyndigheten ett nytt uppdrag, trots att den tyska
              regeringen har gett ett väldigt tydligt uppdrag om att nu måste
              man satsa än mer med ännu större kraft på förnybar energi i Tyskland.
              Då skulle ju Sverige hänga på och inte börja prata om myndigheter
              som sväller. Det har inte ett dugg med det att göra.
            </seg>
            <seg n="b54e4b7a">
              Det här är insatser som behövs i Sverige för att vi ska kunna
              ersätta all kärnkraft långsiktigt. Man måste satsa i dag för att
              inte bli beroende av ny kärnkraft under de kommande åren. Det
              är därför det är så viktigt att ge ett uppdrag i dag och inte
              vänta med det, när nu övriga delar av Europa gör det.
            </seg>
          </u>
          <note type="speaker" n="77761665">
            Anf. 39 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-635721f2337ffd75-2" n="9f3c20ec">
            <seg n="13e26f1d">
              Herr talman! Jag hoppas verkligen att de som lyssnar på debatten
              hör skillnaderna här och att det framgår på ett tydligt sätt.
              Under Socialdemokraternas tid när de styrde Sverige förnyade man
              Oskarshamns första reaktor. Var inte det att satsa på ny kärnkraft
              i så fall? Det är ju exakt samma sak. Jag vet att det inte går
              att svara på den retoriska frågan, men då tänker jag högt. Är
              det möjligtvis inte så, kära åhörare, att det i princip var samma
              sak när man förnyade O 1:an? Man behövde det, för industrin behövde
              elen vid det tillfället och även framledes.
            </seg>
            <seg n="55ef2588">
              Dramatiken är inte stor. Vi får se om marknaden eventuellt vill
              bygga nya reaktorer inom de befintliga verken. Detta vet vi inte,
              och det är viktigt att marknaden får avgöra det.
            </seg>
            <seg n="0570d4d7">
              Jag förvånas över att Socialdemokraterna inte tar upp den studsade
              bollen och för ett resonemang kring elcertifikaten, för det är
              egentligen det första som hänt på mycket lång tid, kanske någonsin,
              när det gäller att satsa på det förnybara. Visst kan vi skicka
              en skrivelse till Energimyndigheten från riksdagens kammare, men
              vad händer då? Då sker en liten översyn samtidigt som det tickar
              in pengar till förnybar energi i form av solcellspaneler, vindkraft
              och till biogasprojekt som redan finns på en fungerande marknad.
            </seg>
            <seg n="b10c6456">
              Jag är glad att Socialdemokraterna nämner detta, men samtidigt
              känner jag att det här redan händer. Det händer så pass mycket
              redan, och därför säger vi nej till det här.
            </seg>
          </u>
          <note type="speaker" n="0d67152c">
            Anf. 40 LISE NORDIN (MP) replik:
          </note>
          <u who="lise_nordin_4160b2" xml:id="i-6dd1fd7f2345b669-7" n="eecdd1a0">
            <seg n="962db7bf">
              Herr talman! I går besökte jag Erikssons hemtrakter i Värmland
              och fick titta på positiva exempel på utbyggnaden av förnybart.
              Jag besökte bland annat solcellsfabriken Swemodule i Arvika som
              är en av Sveriges största solcellsfabriker. Som mest har man haft
              350 anställda, och det förstår jag har gett ett enormt lyft för
              landsbygden i Arvika.
            </seg>
            <seg n="fea015ad">
              Man har i dag flyttat huvuddelen av sin produktion till Singapore,
              därför att den svenska marknaden och de svenska politiska villkoren
              ansågs för dåliga. Men man har inte gett upp Sverige. Man håller
              på att starta upp sin produktion igen och ge Sverige en chans
              att satsa på förnybart.
            </seg>
            <seg n="9edaf9c2">
              Budskapet jag möttes av i går var dock väldigt tydligt: Man vill
              se en tydlighet kring vilket energisystem den svenska politiken
              ska besluta om, och man ser kärnkraften som en bromskloss i utbyggnaden
              av förnybart.
            </seg>
            <seg n="c3897701">
              Det finns en redovisning till EU från alla medlemsländer om utvecklingen
              av förnybart i de olika länderna. Där kan man läsa att mellan
              1970 och 2000 växte den förnybara energin i Sverige med 2,7 procent
              per år. Nu har utvecklingstakten avtagit ganska kraftigt. Enligt
              de handlingsplaner som Sverige och den svenska regeringen har
              skickat in till EU kommer utvecklingstakten mellan 2010 och 2020
              att minska till ungefär 1,2 procent per år. Man räknar alltså
              med en halvering i vår utbyggnadstakt av förnybart.
            </seg>
            <seg n="4955373d">
              Min fråga till Erik A Eriksson är hur hotet om ny kärnkraft ska
              kunna få Sverige på banan igen och ge företagarna inom den förnybara
              energin en chans att satsa på Sverige och förnybart.
            </seg>
          </u>
          <note type="speaker" n="91ccc8ff">
            Anf. 41 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-635721f2337ffd75-3" n="9f3c20ec">
            <seg n="9f0c01d6">
              Herr talman! Först måste jag säga att det var väldigt roligt
              att du, Lise Nordin, var i Jösse härad och fick dig lite sanningar
              till livs och fick se hur det där kan fungera. Det är ju en realitet
              att detta är en del av den export som har ökat i Sverige de senaste
              åren. Den fabriken är väldigt lyckosam och ett bra exempel.
            </seg>
            <seg n="2398e9cd">
              Att det har flyttat arbetstillfällen till Singapore har industripolitiska
              skäl. Jag ser det inte som att de solcellspaneler som tillverkas
              där prompt skulle säljas i Sverige. Det finns ingen självklarhet
              i det. Då skulle de lastmaskiner som tillverkas i Arvika där det
              jobbar 1 200 människor på Volvo också säljas i Sverige. Är Miljöpartiet
              för en enbart svensk, lokal ekonomi? I så fall är vi väldigt illa
              ute. Vi är så exportberoende, så detta ska vi nog inte se som
              en förlust.
            </seg>
            <seg n="9d536e68">
              Däremot är det glädjande att det förnybara ökar. Stödet för solceller
              försvinner på nolltid, och vi ser att vi måste revidera de delarna.
              Där måste regeringen komma tillbaka till riksdagen med förslag
              om hur man ska hantera detta framdeles. Det var likadant förra
              året: Pengarna tog slut väldigt fort. Det är först nu som det
              verkligen tar fart. Jag menar att det är signalen om elcertifikatssystemet
              som gör att det förnybara får fäste, och det ger jobb även i Sverige.
            </seg>
            <seg n="fae8d672">
              Efter bank- och finanskriserna, som tyvärr sammanföll, har vi
              sett att banker har minskat sin vilja att låna ut i vissa fall.
              Detta kan vi bara beklaga, och vi hoppas att ekonomin så fort
              som möjligt blir stabil. Jag vill inte peka ut något energislag,
              utan detta gäller generellt, oavsett om det är biogas, vindkraft,
              solceller eller vad det nu vara månde. Det är viktigt att det
              finns en fungerande kreditgivning som hjälper till i de här satsningarna,
              för annars är det svårt för enskilda att ro dem i land.
            </seg>
            <seg n="c22a5067">
              Jag funderar fortfarande över Miljöpartiet, som säger att man
              har en alternativ politik. Jag undrar: Vari består den, då? Är
              det elcertifikatssystemet eller inte?
            </seg>
          </u>
          <note type="speaker" n="d63f8bca">
            Anf. 42 LISE NORDIN (MP) replik:
          </note>
          <u who="lise_nordin_4160b2" xml:id="i-6dd1fd7f2345b669-8" n="eecdd1a0">
            <seg n="7a427111">
              Herr talman! Jag är precis som Erik A Eriksson glad över att
              Sverige exporterar väldigt mycket miljöteknik. Men jag ser ingen
              vettig förklaring till att det inte ska kunna finnas en hemmamarknad
              där dessa viktiga företag kan testa sina investeringar och sälja
              även i Sverige.
            </seg>
            <seg n="e329b1e7">
              Sverige har väldigt mycket tekniskt kunnande inom förnybart.
              Däremot har vi inte en politik som gör att vi använder den teknik
              vi producerar i Sverige. De flesta företag inom förnybart exporterar
              i dag all sin produktion. Det vore trovärdigt för Sverige om vi
              även använde den teknik som vi utvecklar här i Sverige.
            </seg>
            <seg n="4ac0a14f">
              Erik A Eriksson frågar vilken politik vi har för att gynna förnybart.
              Vi har diskuterat väldigt många förslag i näringsutskottet under
              det år som har gått. Vi ser mycket positivt på de elcertifikat
              vi har i Sverige men anser att det inte räcker. Vi behöver ett
              fastprissystem. Vi behöver reellt inflytande över elsystemet så
              att fler privatpersoner kan vara delaktiga. Det handlar om möjligheter
              för människor att producera egen el och sälja ut på nätet. Det
              handlar om att ge ökat stöd för energieffektivisering och för
              den omställning som sker runt om i landet.
            </seg>
            <seg n="adff6ce6">
              Erik A Eriksson ska inte behöva vara orolig över vår ambition
              och våra konkreta politiska förslag för att satsa på förnybart.
              Min och Miljöpartiets bedömning är dock att det inte räcker att
              enbart tala väl om förnybart eller om de satsningar som nu diskuteras,
              eftersom kärnkraften är ett ständigt hot mot att bygga ut nytt
              förnybart i Sverige.
            </seg>
            <seg n="ee2e39d9">
              Erik A Eriksson sade i sitt anförande att det ska vara upp till
              marknaden att bedöma huruvida det är intressant att bygga ny kärnkraft
              i Sverige. En fråga som vi inte har fått svar på i den här debatten
              är: Vad händer om marknaden bedömer att det inte är lönsamt att
              bygga ny kärnkraft i Sverige? Har regeringen en plan B för hur
              vi ska kunna få ny elproduktion? Svensk kärnkraft börjar bli väldigt
              gammal. Den faller snart för åldersstrecket. Något nytt måste
              till, och där säger jag och Miljöpartiet att förnybart är en mer
              framtidsinriktad satsning.
            </seg>
          </u>
          <note type="speaker" n="282445e0">
            Anf. 43 ERIK A ERIKSSON (C) replik:
          </note>
          <u who="peter_eriksson_5d85a2" xml:id="i-635721f2337ffd75-4" n="9f3c20ec">
            <seg n="e2cb6416">
              Herr talman! Det som skiljer Centerpartiet från Miljöpartiet
              är att vi tar ansvar. Det gjorde vi i en energiuppgörelse tillbaka
              i tiden före Lise Nordins och min tid i riksdagen men också nu
              tar vi ansvar och gör det fullt ut.
            </seg>
            <seg n="03139e86">
              Tidigare har jag här i kammaren fått höra att miljöpartister
              inte kompromissar. Då blir det väldigt svårt att nå resultat.
              Jag har stor respekt för era åsikter och synpunkter, men det som
              du talar om finns redan i dag. Man får i dag sälja sin egenproducerade
              el ut på nätet. Det fick man inte tidigare. Det är något som Centerpartiet
              och Alliansen har genomfört. Många av de delar som Miljöpartiet
              räknar upp finns redan.
            </seg>
            <seg n="930760e0">
              Mer kan självklart göras. Därför är elcertifikatssystemet jätteviktigt
              för förnybar energi. Otvetydigt kan de 25 terawattimmarna fram
              till 2020 vara en del av den stora lösning som vi efterfrågar.
              Det gör sig inte självt, men det ger en signal till marknaden
              som då blir mer positiv till det förnybara. Som Lise Nordin själv
              berättade ser vi att det exporteras väldigt mycket, och det kan
              vi många gånger tycka är bra, för export kan sänka priset exempelvis
              på de solpaneler som Lise Nordin tittade på i Hillringsberg. Det
              sänker priset på dem och ger oss en möjlighet att köpa dem. De
              har varit ganska kostsamma länge, men nu sjunker priset vecka
              för vecka, och billigast är de i Tyskland. Detta är något som
              vi får effekter av om vi har en inhemsk produktion. Jag är övertygad
              om att försäljningen inte måste begränsas till det inhemska.
            </seg>
            <seg n="1c3286b3">
              Till kammaren och åhörare vill jag säga att Centerpartiet står
              bakom den energimarknad för elektricitet som finns, alltså Nord
              Pool. Det är viktigt att säga det. Jag har inte hört Miljöpartiet
              berömma den särskilt, och den kanske inte fungerar allra bäst,
              men alternativet att gå tillbaka och reglera, som Miljöpartiet
              nämner i sitt replikskifte, tror jag skulle vara förödande både
              för våra privatkonsumenter och för industrin på sikt.
            </seg>
          </u>
          <note type="speaker" n="2fb23f5d">
            Anf. 44 LARS ISOVAARA (SD):
          </note>
          <u who="unknown" xml:id="i-74a51c7df890d9d3-0" n="3d34d632"/>
          <note n="f5850390">
            Herr talman! Jag yrkar bifall till utskottets förslag och avslag
            på reservationerna.
          </note>
          <u who="unknown" xml:id="i-1b4627dac6066bbf-0" n="3d34d632">
            <seg n="cd03712d">
              Som jag tolkar det hela är det just begreppet säkerhet som är
              debattens infallsvinkel. Låt oss för en stund tänka bort prefixet
              kärnkraft och i stället koncentrera oss på begreppet säkerhet
              som sådant. Låter sig världen och händelser i vår omvärld verkligen
              beskrivas så enkelt säkerhet kontra osäkerhet? Finns det inte
              en gråskala? Finns det inte oftast en gråskala mellan svart och
              vitt? Borde det inte således också finnas en gråskala mellan säkerhet
              och osäkerhet?
            </seg>
            <seg n="9d1914ff">
              Jag påstår att det givetvis alltid finns alternativ. Det finns
              inget absolut vakuum mellan säkerhet och osäkerhet.
            </seg>
            <seg n="23192e90">
              Herr talman! Jag hävdar vidare att politisk osäkerhet är en betydande
              risk vad kärnkraftssäkerhet anbelangar. Bara tills för några år
              sedan rådde det full osäkerhet, politisk villervalla, om hur det
              skulle bli med den framtida kärnkraften. Vilken ägare av produktionsanläggningar
              för kärnkraft hade ambitionen att satsa på utveckling av kärnkraft
              när det mer eller mindre dessutom rådde ett lagstadgat tankeförbud?
              Kärnkraften skulle ju läggas ned. Varför skulle man då utbilda
              sig till kärnkraftstekniker? Varför skulle man då satsa på underhåll?
            </seg>
            <seg n="d8f2f6f9">
              Om inte elproducenterna får klara och långsiktiga beslut om kärnkraftens
              framtid kommer det inte heller att satsas på kärnkraftssäkerhet.
              Detta är ett fullt naturligt resonemang. I denna politiska osäkerhetssituation
              får vi inte hamna igen, i en negativ och dessutom föga fruktbar
              nedåtgående spiral. Osäkerhet föder osäkerhet.
            </seg>
            <seg n="9ec2004c">
              Jag anser att vi inte ska avvisa verksamhet, vilken den än är,
              på enbart känslomässiga grunder. Vi måste logiskt väga risker
              för och emot. Hur skulle mänskligheten annars kunna ta steg in
              i framtiden? Vi kan inte backa in i framtiden. Generation efter
              generation av mänskligheten har lärt sig av misstag och därefter
              kommit vidare i utvecklingen.
            </seg>
            <seg n="60f4fa12">
              Vi väger riskerna för och emot. Risker placeras i ena vågskålen
              och nyttan i den andra vågskålen. Den värsta tågolyckan genom
              tiderna, då 1 700 människor omkom på Sri Lanka, förorsakades faktiskt
              av tsunamin 2004. I rimlighetens namn bör väl de som nu kräver
              nedläggning av delar av kärnkraften på grund av tsunamihändelserna
              i Japan också med tanke på Sri Lanka-olyckan i samma anda kräva
              en nedläggning av delar av det svenska järnvägssystemet.
            </seg>
            <seg n="6e3d96f3">
              Låt mig också ta upp andra risker med energiteknisk verksamhet
              när vi nu debatterar detta. Är vindkraften alltid fri från att
              förorsaka olyckor? Nej, så är inte fallet. De som har gett sig
              på att räkna antalet olyckor med vindkraft kan konstatera att
              mellan åren 1990 och 2007 har man kunnat räkna in ca 400 vindkraftsolyckor
              världen över. 45 av dessa olyckor har medfört dödlig utgång eller
              personskador. Vindkraftstorn har kollapsat eller vingar har lossnat.
              Inte för inte talar man om ett säkerhetsavstånd och eventuell
              inhägnad på 300 meter runt om anläggningarna.
            </seg>
            <seg n="6c09179b">
              Jag skulle för den skull inte döma ut vindkraften som en teknisk
              återvändsgränd just på grund av dessa olyckor. Som vid alla andra
              olyckstillbud som då och då drabbar teknisk verksamhet måste grundliga
              utredningar göras och åtgärdsplaner därefter antas, men att hitta
              absolut säker teknik går bara inte. Återigen måste vi placera
              risker i den ena vågskålen och nyttan i den andra vågskålen.
            </seg>
            <seg n="97fd7c4b">
              Herr talman! Just denna debattdag infaller sommarsolståndet.
              Vi ser ett Sverige i dess vackraste sommarskrud. Midsommaren är
              snart här med förhoppningar om flödande solsken och härlig värme.
              Bortglömda är de kalla vinternätter och vinterdagar då elräkningarna
              rusade i höjden. Bortglömda är de dagar då delar av svensk industri
              stod stilla på grund av elpriserna.
            </seg>
            <seg n="2b867c38">
              En sak är jag i alla fall helt övertygad om: Kalla vinternätter
              och vinterdagar då nordans friska ande råder återkommer oavsett
              vad vi här vill, här tycker och här beslutar. Jag kan inte framför
              mig se ett Sverige där vi i den situationen har lagt ned stora
              delar av vår kärnkraft. En snabb nedläggning vore direkt ansvarslös.
              Det vore ansvarslöst gentemot svenska hushåll och svensk industri.
            </seg>
            <seg n="91729359">
              Vår basindustri är beroende av prisvärd och framför allt säkerställd
              leverans av elenergi. Det är lätt att förstå och dela den oro
              som nu sprider sig bland dessa industrier när en snabb nedläggning
              av kärnkraft ånyo kommer på tal.
            </seg>
            <seg n="3a010a0f">
              En nedläggning av kärnkraft i Sverige skulle dessutom medföra
              att vi skulle få än större geografiska obalanser i den svenska
              elproduktionen. Vi skulle minska på elproduktionen i de södra
              delarna av Sverige där samtidigt den största delen av förbrukningen
              sker. Överföringsproblemen skulle helt enkelt öka i elnätet.
            </seg>
            <seg n="9fac97f1">
              Det genomförs nu stresstester på olika kärnkraftsanläggningar
              runt om i Europa. Testerna kan ge svar på frågor som exempelvis:
            </seg>
            <seg n="8df6ed23">
              Det är positivt att dessa tester utförs. Dessa tester ska ses
              som ett naturligt led i en fortlöpande kvalitetssäkring. Vetskap
              föder nödvändiga åtgärder. För svenskt vidkommande är risken för
              isstormar betydligt mer aktuellt än tsunamier.
            </seg>
            <seg n="fab7eef5">
              Anmärkningsvärt är dock att faran för eventuella terroristangrepp
              inte ingår i stresstestet. Terroristangrepp kan vara ett nog så
              viktigt område med tanke på den utveckling som har skett i Europa
              och även i Sverige
            </seg>
            <seg n="a59c736c">
              Herr talman! I det här sammanhanget, även om det inte direkt
              tillhör denna debatt, vill jag verkligen beklaga det på många
              sätt olyckliga tyska kärnkraftsbeslut som nu är fattat. Slutresultatet
              kan bli att vi kommer att kunna se hur de tyska kolkraftverken
              drar i gång med full kapacitet. Faktum är att det är konsumtionen
              av kol som just nu ökar starkt i världen med 7,6 procent i ökning
              i fjol. Kol står för nästan 30 procent av hela världens energiproduktion.
              Så ser det ut. Ingen kan säga annat än att det är olyckliga siffror
              med tanke på miljökonsekvenserna.
            </seg>
            <seg n="41bcdd04">
              Ökad förbränning av naturgas ger också än mer koldioxid. Fullt
              tänkbart är att Tyskland nu kommer att bli tvunget att importera
              fransk kärnkraftsel. En möjlig bieffekt, dock en verkligt betänklig
              sådan, kan vara att vi kommer att få uppleva än högre elpriser
              i Sverige. Till glädje för vem, kan man fråga sig.
            </seg>
            <seg n="006d74d6">
              Om man nu byter fot och ser det hela ur svensk synvinkel kan
              man ställa sig den berättigade frågan hur den svenska utvecklingen
              skulle kunna bli om vi stod inför en nedläggning av delar av vår
              kärnkraft. Vi i Sverige skulle kanske bli tvungna att importera
              el från finska kärnkraftverk eller en naturgas från Ryssland.
            </seg>
            <seg n="8b5aa2ed">
              Vad är då vunnet? Det innebär ett ökat utlandsberoende, även
              politiskt, för vår energiförsörjnings skull samt risk för än högre
              utsläpp av koldioxider. För mig som sverigedemokrat är detta scenario
              verkligen inte tilltalande. Visst kan energieffektivisering och
              vindkraft täcka upp en del av bortfallet, men att ta ut detta
              i förskott vore ett osunt vågspel innan vi långsiktigt har tryggat
              vår energiförsörjning.
            </seg>
            <seg n="f706dd01">
              Herr talman! Till sist vill jag upprepa vad jag tidigare påpekat
              vid ett flertal tillfällen. Energipolitik är inget som man godtyckligt
              och brådstörtat byter och laborerar med. Energipolitik är helt
              enkelt inte betjänt av känslomässiga svallvågor. Låt oss inte
              hamna i en olycklig situation där vi äventyrar det enskilda hushållets
              ekonomi, det svenska folkhushållet eller den svenska industrins
              konkurrenskraft.
            </seg>
          </u>
          <note type="speaker" n="2cc95ab7">
            Anf. 45 JAN LINDHOLM (MP):
          </note>
          <u who="jan_lindholm_73d248" xml:id="i-5eb7a840545475fd-0" n="0933e221" next="i-01036893253c2365-0">
            <seg n="bc05d098">
              Herr talman! Först vill jag bara påpeka, för att det inte ska
              vara något missförstånd efter den här debatten, att Miljöpartiet
              aldrig har påstått att det skulle finnas någon problemfri energiförsörjning.
              Vi har aldrig påstått det, Eva Flyborg.
            </seg>
            <seg n="848cc65f">
              Det är en intressant information vi har fått från debatten, och
              det borde elkonsumenterna vara lite oroliga för. Man kunde sammanfatta
              Mats Odells anförande som: Hur farlig kärnkraften än är ska den
              vara kvar. Men i det andra replikskiftet kom den tydliga signalen:
              Om en reaktor inte uppfyller säkerhetskraven och det inte går
              att åtgärda ska den stängas. Det är den tydliga signalen, som
              vi också hört från Cecilie Tenfjord-Toftby: Säkerheten går först,
              och i så fall ska den stängas.
            </seg>
            <seg n="39f5c168">
              Frågan är då: Vad har regeringen för politik för att klara energiförsörjningen?
              Det kan faktiskt hända att de inte klarar testen. Det kan hända
              att företagen inte anser att det finns ekonomiskt utrymme att
              göra de nödvändiga investeringarna. Det behöver inte vara så att
              det tekniskt inte är möjligt. Kommer regeringen då att tillskjuta
              några ekonomiska medel för att klara energiförsörjningen?
            </seg>
            <seg n="66a01abd">
              Ni är skyldiga konsumenterna svaret på frågan: Har ni någon plan
              för att klara svensk elförsörjning utan kärnkraft? Vi har sedan
              lång tid tillbaka, ända sedan Miljöpartiet bildades, en politik
              för det. Det ställdes här en fråga från Erik A Eriksson det kanske
              inte var han varför man inte stänger av alla kärnkraftverk. Vi
              har haft den politiken från början. Vi har en politik för hur
              man ska ersätta kärnkraften med långsiktigt hållbar energi. Jag
              hoppas att få ett svar på frågan: Vad har ni för plan för det?
            </seg>
            <seg n="12823d73">
              Frågan om säkerheten för de tio kärnreaktorer som är i drift
              i Sverige har aktualiserats genom motionen som vi behandlar i
              dag med anledning av den tragiska olyckan i Fukushima Daiichi
              som inträffade den 12 mars i år.
            </seg>
            <seg n="a3370bde">
              Det är inte så att vi miljöpartister oroar oss för att Sverige
              ska drabbas av en kraftig jordbävning som raserar de tio reaktorer
              vi har eller att en tsunami skulle drabba Ringhals med kanske
              1520 meter höga vågor, även om en sådan händelse inte helt och
              hållet ska uteslutas.
            </seg>
            <seg n="233e67f8">
              Nej, orsaken till vårt intresse bottnar bland annat i det faktum
              att varje gång en allvarlig händelse har inträffat i någon av
              alla de anläggningar som kärnkraften består av är det en händelse
              som i princip var otänkbar innan den inträffade. Just detta faktum,
              att det som inte kan hända händer inom kärnkraftsindustrin, gör
              att grunden för säkerheten verkligen kan ifrågasättas.
            </seg>
            <seg n="b58bd5fc">
              Ett återkommande inslag i tillbud och olyckor inom kärnkraftsindustrin
              är att elförsörjningen till vitala styrenheter slås ut. Trots
              hängslen och livremmar i många lager i form av reservsystem, på
              reservsystem, på reservsystem tycks sätten på vilka elförsörjningen
              kan slås ut aldrig ta slut. Hur många gånger anser ni att det
              otänkbara ska få inträffa?
            </seg>
            <seg n="31a92230">
              År 1952 skedde en explosion i en reaktor i Chalk River i Kanada
              med en partiell härdsmälta som resultat.
            </seg>
          </u>
          <note n="fc4f85d3">
            År 1957 exploderade en tank med radioaktivt avfall i upparbetningsanläggningen
            i Kyshtym i Ural i Ryssland.
          </note>
          <u who="jan_lindholm_73d248" xml:id="i-01036893253c2365-0" n="0933e221" prev="i-5eb7a840545475fd-0">
            <seg n="6deadea0">
              År 1973 skedde en stor explosion i Windscales upparbetningsanläggning
              det som numera heter Sellafield som innebar att stora områden
              kontaminerades.
            </seg>
            <seg n="7acfe511">
              År 1977 inträffade en kortslutning i två högspänningsledningar
              i kärnkraftverket i Gundremmingen i Tyskland med konsekvens att
              en hel reaktor står fylld med kraftigt radioaktivt vatten.
            </seg>
            <seg n="e446fa0b">
              År 1979 skedde olyckan i Three Mile Island utanför Harrisburg
              i USA. Det resulterade även där i en partiell härdsmälta, och
              utsläppen uppges ha blivit små men inte obetydliga.
            </seg>
            <seg n="9b6a7a25">
              År 1986 skedde olyckan i Tjernobyl, en av de hittills allvarligaste
              olyckorna i en kärnreaktor. Olyckan pågår fortfarande och torde
              pågå under överskådlig tid. Här handlar det om en fullständig
              härdsmälta med omfattande läckage till omgivningen. Över 600 000
              personer kommenderades ut till räddningsarbete på grund av strålningsnivåer
              som gjorde att många arbetsuppgifter endast kunde utföras under
              några få minuter innan arbetaren hade utsatts för en livstids
              strålningsdos.
            </seg>
            <seg n="55cfd47b">
              År 1999 startade en okontrollerad kedjereaktion i bränslefabriken
              Tokaimura som ledde till mycket stora utsläpp.
            </seg>
            <seg n="c284c7d5">
              År 2005 läckte 20 ton plutonium- och uranhaltig syra ut från
              Thorp, som är en upparbetningsanläggning inom Sellafieldkomplexet.
              Efter några års reparationsarbete startade man åter anläggningen.
              I februari i år läckte ytterligare 500 000 liter radioaktiv vätska
              ut från anläggningen, enligt de ansvariga myndigheterna.
            </seg>
            <seg n="cd6389cf">
              År 2006 var en reaktor i Forsmark strömlös i 22 minuter. Många
              internationella bedömare anser att Forsmark då var mycket nära
              ett okontrollerat förlopp som kunde ha slutat i en härdsmälta.
            </seg>
            <seg n="6322b38f">
              Den 12 mars i år exploderade alltså en reaktor i Fukushima i
              Japan, vilket är den direkta orsaken till att vi står här i dag,
              herr talman.
            </seg>
            <seg n="260b61b1">
              Totalt har fyra reaktorer i Fukushima skadats, och ytterligare
              två reaktorer ingår i anläggningen. Det är fortfarande för tidigt
              att uttala sig om konsekvenserna, anser jag i alla fall, men ingen
              olycka har såvitt vi vet från tidigare haft en sådan omfattning
              som denna.
            </seg>
            <seg n="1b12b14f">
              Att en av reaktorerna har drabbats av en total härdsmälta torde
              vara helt klarlagt, och hur omfattande skadorna på de övriga fyra
              reaktorernas härdar är får framtiden utvisa.
            </seg>
            <seg n="295710ce">
              Man har redan genom mätningar konstaterat att 4 956 arbetare
              som har deltagit i räddningsarbetet i Fukushima har fått i sig
              radioaktivt damm eller partiklar som innebär att de går omkring
              och ständigt bestrålar sina egna vävnader inifrån. Då ska ni veta
              att man ändå bara har hunnit mäta 10 procent av alla de tiotusentals
              som deltar i räddningsinsatserna. Jag säger detta därför att jag
              tycker att det i denna debatt har framstått som att risken med
              kärnkraft är liten.
            </seg>
            <seg n="30cb903f">
              Av de olyckor som jag har räknat upp känner de flesta människor
              bara till tre, möjligen fyra. Ändå är det långt ifrån alla inträffade
              olyckor som jag har räknat upp. Förutom de uppräknade har kärnkraftsindustrin
              drabbats av ytterligare ett hundratal större olyckor. Alla olyckor
              är unika, ska ni veta, och varje reaktor är på något sätt en unik
              konstruktion. Det är svårt att ta erfarenheter med sig från en
              olycka till en annan.
            </seg>
            <seg n="de49c0e4">
              Nu handlar näringsutskottets betänkande 26 om säkerhet i svenska
              reaktorer och inte om den globala kärnkraftens säkerhet, herr
              talman. Men regelverken för kärnkraftsteknik är i huvudsak internationella.
              Övervakningen är också en internationell fråga i huvudsak. Därför
              tycker jag att man verkligen kan ställa sig frågan om en så begränsad
              säkerhetsanalys är tillräcklig.
            </seg>
            <seg n="2d5fc43e">
              Om man tar ett mer vardagligt och överblickbart exempel: Anser
              ni att det är meningsfullt att göra en säkerhetsanalys enbart
              på bilens ratt, bilens kaross eller bilens motor om man sysslar
              med trafiksäkerhet? Nej, självfallet gör vi en säkerhetsanalys
              på hela fordonet och hela trafikapparaten innan vi är nöjda med
              säkerheten.
            </seg>
            <seg n="0275177e">
              För konsumentprodukter talar man till och med om livscykelanalyser.
              Borde det då inte vara lika självklart att kärnkraftens säkerhetstänkande
              ska omfatta hela kedjan, från råvaran till den slutliga deponin?
            </seg>
            <seg n="bf98d8a0">
              Att jag i min uppräkning av olyckor valde att ta med en explosion
              i en rysk upparbetningsanläggning beror på att man på Vattenfalls
              hemsida kan läsa att 20 procent av det bränsle Vattenfall använder
              är upparbetat uran från Ryssland. Detta använder man sedan som
              ett argument för att man inte anser sig behöva ta något ansvar
              för de vedervärdiga förhållandena vid rysk uranbrytning. Det har
              ju redan haft en annan funktion innan dess.
            </seg>
            <seg n="582d0e13">
              Jag valde att ta upp Thorp i uppräkningen. Det beror inte enbart
              på att jag har deltagit i en inspektion av den anläggningen för
              några år sedan, utan jag tog med den i första hand på grund av
              att det finns MOX-bränsle i Sverige som har sitt ursprung därifrån
              och som är avsett att testköras i Oskarshamn. Det hänger ihop,
              som ni ser.
            </seg>
            <seg n="d60e9f6d">
              Det finns bedömare som anser att just det faktum att reaktor
              tre i Fukushima var laddad med MOX-bränsle innebär att man i framtiden
              kan konstatera att denna olycka i framtiden kommer att få betydligt
              större konsekvenser än olyckan i Tjernobyl. Det beror bland annat
              just på den högre plutoniumhalt i reaktorn som ett sådant bränsle
              innebär.
            </seg>
            <seg n="4d97f665">
              Då ska man komma ihåg att det fortfarande, efter 25 år, är oerhört
              stora arealer i Ukraina och även i Vitryssland som är så förorenade
              att man inte kan använda dem för livsmedelsproduktion. Man måste
              se vad det handlar om i risk vatten och mat.
            </seg>
            <seg n="c2b03bc2">
              Vindriktningen från Fukushima driver ut det radioaktiva molnet
              över Stilla havet. Uppenbarligen har det nu nått USA, där man
              har uppmätt regn med 300 gånger högre strålningsnivåer än normalt,
              kraftigt förhöjd aktivitet i marken och 18 gånger högre strålningsnivå
              i viss mjölkproduktion. Alla utsläpp sprider sig över hela planeten;
              det är ingen som förblir opåverkad.
            </seg>
            <seg n="ed700210">
              Ett annat motiv till att omnämna den engelska anläggningen är
              att den brittiska regeringen för ett par veckor sedan beslutade
              att utesluta just denna anläggning, det vill säga Thorp, från
              det omtalade stresstestprogrammet.
            </seg>
            <seg n="5fadd75f">
              Herr talman! Vi har konstaterat att vi inte har någon egen industri
              som kan hantera kärnkraftsfrågor. Vi inser i stället att det handlar
              om en global industri där många länder måste samverka både när
              det gäller teknikutveckling och kompetensutveckling och föreskrifter.
              Vi ser vilka enorma risker som är förknippade med brister, både
              tekniska och sådana som gäller föreskrifter. Då borde man enligt
              mitt förmenande ställa sig frågan om riskerna är rimliga.
            </seg>
            <seg n="e6477693">
              Herr talman! När utskottsmajoriteten avfärdar Miljöpartiets i
              mitt tycke mycket modesta förslag lutar man sig mot en märklig
              argumentation.
            </seg>
            <seg n="7ffd2b30">
              När riksdagen för nästan exakt ett år sedan beslutade om regler
              för generationsskifte i kärnkraften ingick i paketet ett bemyndigande
              till regeringen. Det innebar att regeringen skulle återkomma till
              riksdagen med förslag till regler som skulle säkerställa att varken
              direkta eller indirekta statliga subventioner skulle ges till
              kärnkraftsindustrin.
            </seg>
            <seg n="fef1bfa8">
              Trots att de berörda ministrarna ofta upprepar att stöd självfallet
              inte ska förekomma och att kärnkraften ska leva på egna meriter
              har ingenting hänt på ett år. Något förslag på hur statligt stöd
              eller statliga subventioner ska kunna undvikas verkar vi inte
              få se här i riksdagen.
            </seg>
            <seg n="d202cadf">
              Vidare förbjuder regeringens stolthet dem att erkänna att om
              en olycka av den storlek som nu har inträffat i Fukushima hade
              inträffat i Sverige hade det så kallade obegränsade ansvaret för
              industrin, som regeringen är så stolt över att ha infört, inneburit
              att svenska skattebetalare hade fått stå för över 90 procent av
              kostnaderna.
            </seg>
            <seg n="346eaede">
              Dessutom gäller faktiskt inte den lag som regeringen och ni i
              utskottet lutar er mot. Riksdagens borgerliga partier som då,
              för ett år sedan, hade egen majoritet vågade inte ta på sig ansvaret
              att besluta när lagen skulle träda i kraft, utan de överlät det
              åt sin regering. Och regeringen har inte klarat av att se till
              att lagen har börjat gälla.
            </seg>
            <seg n="1a3d4e8d">
              När regeringspartierna i betänkandetexten skriver att det inte
              finns anledning att mot bakgrund av olyckan i Fukushima Daiichi
              rusa åstad och närmast panikartat besluta om radikala förändringar
              av energipolitikens inriktning undrar man vilket Sverige regeringen
              lever i.
            </seg>
            <seg n="c842bfc0">
              Vi har haft en folkomröstning i det här landet där vi med stor
              majoritet har fastslagit att kärnkraft som energikälla är en parentes.
              Sedan har högerregeringen tämligen panikartat gjort en energiuppgörelse
              som inte är blocköverskridande och alltså inte särskilt långsiktig
              där man tilllåter att denna parentes förlängs och sträcks ut i
              tiden under vissa, som regeringen själv hävdar och trycker på,
              mycket tuffa villkor. Det ändrar inte på det faktum att kärnkraft
              är en parentes, herr talman.
            </seg>
            <seg n="8b4aa8ea">
              Det är regeringen som agerar panikartat det ser vi tydligast
              i att de lagar man drev igenom under den mandatperiod när man
              hade egen majoritet ännu inte har börjat gälla. Orsaken till det
              är att lagarna var panikartat och oerhört dåligt beredda. Det
              innebär stora problem för regeringen att få denna lagstiftning
              funktionsduglig.
            </seg>
            <seg n="8821a3f6">
              Energipolitik är för viktig för att den ska få ryckas och slitas
              sönder så som den ansvarslösa Reinfeldtska ministären har gjort.
              Vi hade förr oavsett vad man tycker om denna tidigare politik
              en blocköverskridande majoritet bakom en energipolitik som innebar
              just långsiktighet och stabila villkor. Vi hade det i nästan 30
              år. Nu är det ingen som vet vad som egentligen gäller. Det är
              faktum; i dag vet man inte det.
            </seg>
            <seg n="6715daa4">
              Miljöpartiets förslag till beslut med anledning av olyckan i
              Fukushima Daiichi innebär i princip att Sverige skulle återgå
              till att arbeta i den riktning som energipolitiken har haft under
              mer än 25 år. Man har haft en trygg och blocköverskridande majoritet
              bakom detta. Det innebär att även den panikartade lagstiftning
              som högerregeringen genomdrev under förra mandatperioden skulle
              bli den parentes den borde vara.
            </seg>
            <seg n="a6035452">
              Herr talman! Vilken trovärdighet har en regering som lutar sig
              på en myndighet, Strålsäkerhetsmyndigheten, som under hela händelseförloppet
              sedan den 12 mars förnekat riskerna med olyckan och som lagt all
              kraft på att förminska själva händelsen? Strålsäkerhetsmyndigheten
              verkar vara den myndighet bland sina motsvarigheter runt om i
              världen som har den lägsta kompetensen av alla att bedöma en situation.
              Jag har tappat räkningen på hur många personer från Strålsäkerhetsmyndigheten
              som har uttalat sig i medier om hur små konsekvenser olyckan kan
              ha och hur säker tekniken ändå är.
            </seg>
            <seg n="c4f81fce">
              Att regeringspartierna till och med säger nej till förslaget
              att ta fram en plan för en övergång till en helt förnybar energiförsörjning
              visar att det bara handlar om prestige och sårad självkänsla hos
              de borgerliga partierna. Kunskapsläget är ganska bra. Vi vet vilken
              väg vi måste gå. Vi vet vilka beslut vi måste fatta. Vi vet till
              och med att ju tidigare vi startar det arbetet, desto mindre problematiskt
              blir det. Det finns till och med en global koncensus om detta.
              Varför då säga nej?
            </seg>
            <seg n="a708034c">
              Herr talman! Det handlar naturligtvis bara om det sämsta inom
              politiken. Det handlar om att regeringen tror sig tappa ansiktet
              mindre genom stoiskhet än genom att erkänna att det är en dålig
              politik. Blind av prestige rusar vår regering rakt in i väggen.
            </seg>
            <seg n="c59d3a5d">
              Jag vill avsluta med att bemöta ett räkneexempel från Mats Odell.
              Det var rätt intressant att höra att en installerad vindkraftskapacitet
              på 9 000 megawatt skulle vara nödvändig för att ersätta de fyra
              reaktorer som Mats Odell är orolig för ska stängas ned. Han sade
              också att det skulle kosta elkonsumenterna mycket pengar. Det
              skulle kosta 130 miljarder att bygga dem. Men då glömmer Mats
              Odell att fortsätta resonemanget. Vi pratar om framtiden. Vad
              kostar det att bygga motsvarande kärnkraftverk? Ska man använda
              den prislapp som regeringen lutar sig mot och som inte har med
              verkligheten att göra, nämligen 60 miljarder för en reaktor, handlar
              det om 240 miljarder i stället för 130. Ska man använda den som
              marknaden anger före olyckan i Fukushima, det vill säga 100 miljarder
              för en sådan här reaktor som naturligtvis kommer att bli dyrare,
              hamnar man på 400 miljarder. Det är alltså en investeringsnivå
              på 240400 miljarder i stället för 130.
            </seg>
            <seg n="0db0dfc7">
              Mats Odell förespråkar alltså en dubblering eller kanske en fyrdubbling
              av investeringskostnaderna för att ersätta de här reaktorerna
              jämfört med Miljöpartiets förslag. Det är vi som för lågprislinjen,
              och det ser hela världen i dag. Forskare över hela världen ser
              att de alternativa energikällorna är billigare både när det gäller
              investeringar och när det gäller driftskostnader.
            </seg>
          </u>
          <note n="7f5655d6">
            Herr talman! Jag yrkar bifall till reservation 1 och reservation
            3.
          </note>
          <note n="3075436f">
            I detta anförande instämde Lise Nordin (MP).
          </note>
          <note type="speaker" n="b3999454">
            Anf. 46 HELENA LINDAHL (C):
          </note>
          <u who="helena_lindahl_7452bc" xml:id="i-59b33da33853eb66-0" n="8614af1e">
            <seg n="7af63385">
              Herr talman! Alla som lyssnar och tittar! Jag har sagt det förut,
              och jag tycker att jag kan påpeka det igen: Centerpartiets tolkning
              av energiöverenskommelsen innebär att vi tror att vi, med de satsningar
              som vi gör på det förnybara, successivt kommer att kunna fasa
              ut kärnkraften. Det kanske är så att vi inom Alliansen tolkar
              det olika, men jag kan åtminstone svara för Centerpartiet. Vi
              tror att detta är ett realistiskt sätt att fasa ut kärnkraften.
            </seg>
            <seg n="5d988381">
              Därför tycker jag att det är tråkigt att den här delen av energiöverenskommelsen,
              som regeringen faktiskt har träffat, aldrig tas upp av de rödgröna.
              Det fokuseras mest på kärnkraften, vilka hemska satsningar det
              är och vad det kommer att leda till.
            </seg>
            <seg n="f4e9594c">
              Det går också att läsa i dagens betänkande att de rödgröna påstår
              att den överenskommelse som regeringen har träffat bidrar till
              ytterligare 100 år av kärnkraft, vilket betyder mindre satsningar
              på det förnybara.
            </seg>
            <seg n="42627160">
              Men den som har följt med i energiöverenskommelsen har kunnat
              se att regeringen har satt väldigt höga mål för energieffektiviseringar
              och ökningar av förnybar produktion och att vi vill uppmuntra
              privatpersoner att producera sin egen el. Glädjande nog pågår
              det en utredning där man eventuellt ska se över möjligheten att
              sälja överskottet av el när man producerar den själv. Det uppmuntrar
              fler att göra investeringar.
            </seg>
            <seg n="25538795">
              Jag tror alltså inte på Miljöpartiets, Vänsterns och Socialdemokraternas
              skrämselpropaganda om att satsningar på det förnybara skulle hämmas
              av kärnkraften. Kärnkraften kommer inte att omgärdas av statliga
              subventioner. Det har tyvärr inte kommit fram ett reglemente än,
              men vi väntar på det. Jag är helt säker på att det kommer att
              falla de flesta av oss i smaken, åtminstone är det min förhoppning.
            </seg>
            <seg n="28191fcb">
              Som några här inne har påpekat kommer det att bli ett överskott
              på el längre fram. Det är sant, men i dag har vi en bas av kärnkraft
              och vattenkraft. Det tar tid att fasa ut kärnkraften. Den som
              har haft koll på de två senaste vintrarna förstår att vi har haft
              elbrist med tanke på de höga elpriser som både konsumenter och
              industrin har fått betala.
            </seg>
            <seg n="18d139ae">
              Jag har tidigare fått frågor från privatpersoner som undrar om
              Miljöpartiet bara är klimatvänner på sommaren. På vintern, när
              vi har pratat väldigt höga priser på el och när det har varit
              mycket skriverier, har vi inte sett till Miljöpartiet. Då håller
              de tyst. Då undrar jag: Varför det? Jag ställer också samma fråga.
            </seg>
            <seg n="6a719baf">
              Socialdemokraterna däremot pratar om att tillsätta en kriskommission
              för el. De pratar också vitt och brett om hur hemskt det är på
              vintern när priserna är höga. Jag kan inte annat än hålla med.
              Jag vill ställa en fråga till Socialdemokraterna: Vad vill ni
              egentligen? Ni kan ju inte sitta på alla stolar samtidigt. Vill
              ni också, som Miljöpartiet, stänga ned fyra kärnkraftsreaktorer
              på studs? Eller håller ni fast vid versionen i den rödgröna överenskommelsen
              där ni tillsammans med Miljöpartiet och Vänstern säger något helt
              annat, det vill säga att ni ska fasa ut kärnkraften på ett sätt
              som säkrar tillgången på el i takt med att förnybar el och energi
              kan ersätta kärnkraften? Vad är det ni vill? Vad säger Metall?
              Vad sade Juholt i LO-tidningen, som Cecilie Tenfjord-Toftby hänvisade
              till? Jo, att kärnkraften kommer att finnas kvar under lång tid.
              Det här är ett sammelsurium av olika budskap.
            </seg>
            <seg n="2af2e5a7">
              Jag kan säga det igen: Jag och Centerpartiet är inga kärnkraftskramare,
              men vi inser att det bara är genom stora satsningar på det förnybara
              som vi successivt kommer att kunna fasa ut kärnkraften. Det kommer
              att ta tid, mina vänner, men jag är helt övertygad om att vi bara
              har sett början på det som komma skall när det gäller det förnybara.
            </seg>
          </u>
          <note type="speaker" n="ef758fcf">
            Anf. 47 JAN LINDHOLM (MP) replik:
          </note>
          <u who="jan_lindholm_73d248" xml:id="i-f22558fac4933205-0" n="0933e221">
            <seg n="7dfcd3cb">
              Herr talman! Det ställdes en fråga till Miljöpartiet här. Helena
              Lindahl har tydligen inte sett till Miljöpartiet under vintern.
            </seg>
            <seg n="4bcc48d0">
              Jag tycker personligen att verkligheten talar för sig själv när
              vi har elförsörjningsproblem på vintern. Då behöver vi miljöpartister
              inte peka på problemet. Det är ju på grund av att kärnkraften
              fungerar så uselt som vi har de här problemen. Det är kärnkraftsproblematiken
              som ligger bakom de höga elpriserna. Det har ingenting med alternativen
              att göra, utan det beror på en dåligt fungerande kärnkraft. Om
              vi ska minska sårbarheten när det gäller elförsörjningen i vårt
              land bör vi avveckla kärnkraften under ordnade former.
            </seg>
            <seg n="4b120852">
              Jag vill ställa en fråga tillbaka till Helena Lindahl. Vad har
              regeringssidan för svar till svenska folket och de elintensiva
              industrierna när de undrar hur de ska få elförsörjningen att fungera
              i framtiden? Vilken lösning har ni på det?
            </seg>
            <seg n="f076da92">
              För bara någon vecka sedan fick vi reda på att det finns styr-
              och reglerutrustning i nästan all industri i världen som i dag
              behärskas och kontrolleras av hackare. Vi vet inte hur säkra sådana
              här processer är. Den analysen behöver göras. Det var en AEG-produkt
              som finns i all tung industri, all processindustri och alla kärnkraftverk
              i världen i dag och som de faktiskt kontrollerar. Vad har ni för
              lösning om ni konstaterar att kärnkraftverken inte är säkra? Hur
              ska ni lösa det? Jag tycker att det skulle vara intressant att
              få höra det. Jag skulle gärna vilja höra fler från er sida tala
              om det.
            </seg>
          </u>
          <note type="speaker" n="6074a1f6">
            Anf. 48 HELENA LINDAHL (C) replik:
          </note>
          <u who="helena_lindahl_7452bc" xml:id="i-59b33da33853eb66-1" n="8614af1e">
            <seg n="5f47577c">
              Herr talman! Jag tycker att det är mycket intressant att den
              frågan kommer från Miljöpartiet. Jag skulle också vilja ställa
              samma fråga som jag ställde från talarstolen. Jag tycker inte
              att jag fick svar på den. Miljöpartiet vill stänga ned fyra kärnkraftsreaktorer,
              och det nu. Hur har ni tänkt att ni ska lösa energiförsörjningen
              genom att stänga fyra kärnkraftsreaktorer? Får ni dessutom Socialdemokraterna
              med er på det? Jag vet inte riktigt.
            </seg>
            <seg n="197641c8">
              Vi får så otydliga budskap från det rödgröna samarbetet, och
              i slutändan tror jag att det är den största skrämselpropagandan
              mot den svenska befolkningen och den elintensiva industrin. Vi
              vet aldrig vilka besked vi får från er. Det beror på temperaturskalan,
              om det är vinter eller sommar, eller vad det nu är. Jag tycker,
              om jag ska vara ärlig, att det är en aning oseriöst.
            </seg>
            <seg n="501cc89d">
              Vi vill avveckla kärnkraften under ordnade former, och det gör
              vi genom att satsa på förnybart. Det har aldrig tidigare satsats
              så här mycket. Jag skulle vara väldigt nöjd om vi kunde diskutera
              de satsningarna och kanske från de rödgröna få en och annan berömmande
              kommentar för de satsningar som görs. På de rödgröna och Miljöpartiet
              låter det nästan som att vi inte gör någonting.
            </seg>
            <seg n="2a549117">
              Jag skulle vilja ha en förklaring: Vad händer när vi stänger
              fyra kärnkraftsreaktorer i morgon om Miljöpartiet får bestämma?
            </seg>
          </u>
          <note type="speaker" n="594f7a7c">
            Anf. 49 JAN LINDHOLM (MP) replik:
          </note>
          <u who="jan_lindholm_73d248" xml:id="i-f22558fac4933205-1" n="0933e221">
            <seg n="0a7947f9">
              Herr talman! Miljöpartiet bildades 1980, och vi har sedan dess
              hela tiden det är tråkigt att Helena Lindahl inte har tagit del
              av det haft långsiktiga avvecklingsplaner för kärnkraften. Vi
              har presenterat dem med jämna mellanrum. Det har aldrig någonsin
              från Miljöpartiets sida förekommit något förslag om att man ska
              stänga en reaktor direkt, aldrig om det inte är av säkerhetsskäl.
            </seg>
            <seg n="4b27efc0">
              Vi har alltid haft långsiktiga planer. Vi brukar med jämna mellanrum
              presentera tio- och tolvårsplaner för hur man kan avveckla den
              svenska kärnkraften. Och det ska naturligtvis, som vi alltid säger,
              ske på ett ansvarsfullt sätt. Vi ska säkerställa den svenska energibalansen,
              med marginal, brukar vi tillägga.
            </seg>
            <seg n="5b77dfb0">
              Det är jättebra, men det är väldigt senkommet från regeringens
              företrädare och från Centerpartiet att nu komma och prata om att
              alternativen är bra, satsning på vindkraft och sådant. Vi har
              hållit på med alternativen i 30 år i detta land.
            </seg>
            <seg n="74ac04f3">
              Ni säger att Sverige har en så fantastiskt bra politik. Men om
              man jämför med resten av EU-länderna ligger vi sist när det gäller
              det här.
            </seg>
            <seg n="24489a95">
              Ta Tyskland som exempel! De har tio gånger fler människor än
              vi, så det är klart att de är större och bättre på många områden.
              De är nästan tio gånger fler. Men deras ambition när det gäller
              installerad effekt av solel ligger 2 000 gånger högre än den svenska
              ambitionen. 2 000 gånger högre ambition har man i Tyskland än
              i Sverige. Det är bara ett exempel på hur långt efter Sverige
              ligger. Vi har rasat sedan alliansregeringen tog över. Vi var
              nr 3 i EU när regeringen tog över. Nu ligger vi på 19:e plats
              när det gäller alternativa energisatsningar.
            </seg>
          </u>
          <note type="speaker" n="4578783a">
            Anf. 50 HELENA LINDAHL (C) replik:
          </note>
          <u who="helena_lindahl_7452bc" xml:id="i-59b33da33853eb66-2" n="8614af1e">
            <seg n="ab8cd1b8">
              Herr talman! Jag tycker att det är lite märkligt. Återigen tycker
              jag att det är paradoxalt att det pratas om långsiktiga avvecklingsplaner
              för kärnkraften som Miljöpartiet skulle ha. Jag vet inte hur långsiktigt
              det är när ni säger att ni ska stänga fyra kärnkraftsreaktorer
              i morgon. Och de två som fungerar sämst vill ni avveckla före
              mandatperiodens slut. Så står det i betänkandet. Jag vet inte
              hur långsiktigt det är.
            </seg>
            <seg n="e28c54e4">
              Jag skulle vilja säga så här. Visst kan vi alltid göra mer när
              det gäller det förnybara. Jag håller med. Vi skulle kunna satsa
              ännu mer. Centerpartiets och regeringens tanke är också att vi
              ska det. Men vår klimatpolitik är en av Europas mest ambitiösa.
              Man stoppar huvudet i sanden om man försöker påstå något annat.
            </seg>
            <seg n="ab44d075">
              Skillnaden mellan Miljöpartiet och Centerpartiet, enligt min
              mening, är att Centerpartiet och regeringen gör någonting. Det
              är en väsentlig skillnad mot att bara prata om tolvårsplaner.
            </seg>
          </u>
          <note n="344b51dc">
            Överläggningen var härmed avslutad.
          </note>
          <note n="cb1f198c">
            9 § Förlängd tillgänglighetsperiod för krediten till Island
          </note>
          <note n="fce44ff3">
            Föredrogs
          </note>
          <note n="1a5b7e7e">
            Talmannen konstaterade att ingen talare var anmäld.
          </note>
          <note n="6921e156">
            10 § Ökad flexibilitet och förbättrad återbetalning inom studiestödssystemet
          </note>
          <note n="fce44ff3">
            Föredrogs
          </note>
          <note type="speaker" n="2cb2d547">
            Anf. 51 JABAR AMIN (MP):
          </note>
          <u who="jabar_amin_a483d5" xml:id="i-d6383f3d392b4096-0" n="f1ed92ca">
            <seg n="195d425f">
              Herr talman! Vi i Miljöpartiet delar propositionens strävan efter
              ett effektivt och sammanhållet studiemedelssystem som ska vara
              enkelt och överblickbart för den enskilde.
            </seg>
            <seg n="40599c1f">
              Studiemedelssystemet ska dessutom vara samhällsekonomiskt hållbart
              över tid och inneha en hög rättssäkerhet. Det är av central betydelse
              att systemet upplevs legitimt och ger alla människor, oavsett
              socioekonomisk bakgrund, möjligheter och förutsättningar att studera
              i den högre utbildningen.
            </seg>
            <seg n="76c37220">
              Trots ambitionen och strävan att åstadkomma ett effektivt och
              flexibelt studiemedelssystem har regeringen tyvärr inte lyckats
              med det.
            </seg>
            <seg n="5d6ba0aa">
              Att bara lämna förslag om att i enstaka utbildningar öka flexibiliteten
              gör tvärtom att systemet blir mer likt ett lapptäcke än ett sammanhållet
              och överblickbart system som utgår från den enskilde. Det är olyckligt.
            </seg>
            <seg n="d9fcd0bc">
              Samtliga utbildningsrelaterade remissinstanser har kritiserat
              förslaget med hänvisning till att det inte blir tillräckligt flexibelt.
              För att utforma ett studiemedelssystem som är enkelt och överblickbart
              för den enskilde krävs samråd med lärosätena och en reell dialog
              med studentorganisationerna. CSN avstyrker till och med förslaget.
            </seg>
            <seg n="2969796e">
              Miljöpartiet anser att regeringens beslut att ändå gå vidare
              med förslaget riskerar studiestödssystemets legitimitet.
            </seg>
            <seg n="cc4dd56f">
              Herr talman! Regeringens proposition ger systemet motsatt effekt
              än den som regeringen avsett att framkalla. Regeringen uttrycker
              i propositionen oro över att ge incitament till lärosätena att
              förkorta utbildningarna ytterligare. I stället för att införa
              ett verkligt kvalitetsutvärderingssystem detaljstyr regeringen
              nu den högre utbildningen på ett inte så effektivt sätt. Jag har
              svårt att tro att regeringen egentligen vill ha det så.
            </seg>
            <seg n="9fc0c7dc">
              Studiemedelssystemet bör, anser vi, anpassas efter högskoleutbildningarnas
              upplägg, och inte tvärtom.
            </seg>
            <seg n="7244546e">
              Att dessutom utöka flexibiliteten bara för äldre utbildningar
              är mycket märkligt. Nyare utbildningar eller kommande utbildningar
              har samma behov som de äldre. Att bara tillåta en viss flexibilitet
              för utbildningar som startats före 2010 kommer att leda till sämre
              förutsättningar för nya utbildningsprogram. Det är olyckligt.
              Av detta skäl anser jag att studiemedel för annan tid än studietid
              också ska kunna gälla för utbildningar som har inrättats efter
              den 1 januari 2010 eller senare. Det är det här som Miljöpartiets
              reservation i huvudsak går ut på.
            </seg>
            <seg n="5d1d949b">
              Herr talman! Låt mig förtydliga.
            </seg>
            <seg n="a3e8dbde">
              Det förslag som nu ligger framför oss står helt i strid med det
              som påstås vara syftet, det vill säga att säkra legitimiteten
              och tydligheten i studiemedelssystemet gentemot studenterna. I
              stället blir konsekvensen den motsatta, och dessutom missgynnar
              regeringen nu studenter vid några av landets mest krävande högskoleutbildningar.
            </seg>
            <seg n="e939a2d2">
              Regeringen argumenterar för att högskolan givetvis måste få behålla
              rätten att anpassa sina studietider efter olika pedagogiska behov,
              men i praktiken tas den friheten bort.
            </seg>
            <seg n="ab4860b8">
              Det är inte bara vi i Miljöpartiet som framför kritiken. I denna
              kritik instämmer också flera ledande företrädare för de tekniska
              utbildningarna.
            </seg>
            <seg n="eb6ea3e6">
              Den 24 maj i år publicerade tidskriften Ny Teknik en debattartikel
              av en lång rad företrädare för elevkårerna och de tekniska högskolorna.
              Budskapet var mycket tydligt: Att rösta igenom det föreliggande
              förslaget medför svårigheter för Sverige att fortsätta locka studenter
              till ingenjörsutbildningarna.
            </seg>
            <seg n="e135f45e">
              Det är märkligt hur en utbildningsminister som så ofta pratar
              om den globala konkurrensen från Kina och Indien inte förmår lyssna,
              ta till sig av kritiken och på riktigt förbättra förutsättningarna
              för den samlade svenska ingenjörsutbildningen.
            </seg>
            <seg n="c0f04204">
              Herr talman! Regeringens oförmåga att förverkliga sina ambitioner
              och skapa flexibilitet i studiemedelssystemet drabbar inte bara
              våra framtida ingenjörer, utan det drabbar även dagens studenter.
            </seg>
            <seg n="b8974a00">
              Det är fler riksdagsledamöter än jag som har blivit kontaktade
              av studentombudet vid Uppsala studentkår, som menar att det är
              flera studenter som har drabbats av CSN:s återkrav trots att de
              har studerat på heltid. Det gäller inte bara teknologstudenter
              utan allt från språkvetare och jurister till naturvetare.
            </seg>
            <seg n="57b4ab45">
              Regeringens förslag skapar ingen hållbar lösning. Den sätter
              inte heller kvaliteten i utbildningen eller studenternas behov
              först. Den saknar helt enkelt ett helhetsperspektiv.
            </seg>
            <seg n="894a0295">
              Men nu är vi här, och beslut ska fattas i dag kring de här förslagen.
              Låt mig därför gissa att vi snart kommer att samlas här igen,
              då kring ett nytt förslag om flexibilitet som ska omfatta några
              fler, och sedan en gång till för ytterligare utökning av omfattningen.
              Det beror på att regeringens politik är en lapptäckespolitik.
            </seg>
          </u>
          <note n="6b029000">
            Herr talman! Avslutningsvis vill jag yrka bifall till Miljöpartiets
            reservation 1.
          </note>
          <note type="speaker" n="6ec578f5">
            Anf. 52 ADNAN DIBRANI (S):
          </note>
          <u who="adnan_dibrani_351143" xml:id="i-266eabe25ea4241f-0" n="5865738d">
            <seg n="15f86e5d">
              Herr talman! Socialdemokraternas utbildningspolitiska mål är
              att varje medborgare ska ha möjlighet till god utbildning oavsett
              kön och social bakgrund. Utbildning frigör och utvecklar människors
              inneboende resurser. Utbildning ger kvinnor och män möjlighet
              att öka sina förutsättningar att leva ett rikare och friare liv.
            </seg>
            <seg n="3f4e7c37">
              För att alla ska kunna ta del av utbildning finns studiemedelssystemet.
              Det har gjort att jag med min bakgrund har kunnat utbilda mig,
              utvecklas och uppnå mina mål. Studiemedelssystemet har på så sätt
              varit en viktig del för mig men också för många andra.
            </seg>
            <seg n="3d23824e">
              Huvudprincipen för det svenska studiemedelssystemet är att göra
              studier möjliga under en viss tid. Det finns goda skäl att slå
              vakt om denna princip, inte minst kvalitetsmässiga skäl.
            </seg>
            <seg n="f3f2859f">
              Att ge både studenten och högskolan rätt till ersättning för
              helårsstudier som inte bedrivs under läsårets alla veckor skulle
              kunna urholka kvaliteten på landets utbildningar. Låt mig ge ett
              exempel.
            </seg>
            <seg n="f5e3d499">
              Om man läser dubbel fart under en halv termin, det vill säga
              30 högskolepoäng på tio veckor, ska man då kunna få studiemedel
              för en hel termin? Nej, är svaret. Systemet är inte ämnat att
              fungera på det sättet och är inte heller upplagt på det sättet.
            </seg>
            <seg n="0831852d">
              Vi står här i dag, herr talman, och diskuterar en proposition
              som kom till eftersom CSN, när de gjorde sina kontroller i våras
              förra året, upptäckte att flera av de tekniska högskolorna har
              utbildningsplaner där de studerande läser in sina kurser på 17
              veckor men får studiemedel i 20 veckor. De uppläggen ryms inte
              inom ramen för studiestödets regler, eftersom en studerande kan
              få studiemedel enbart under den tid han eller hon faktiskt studerar.
            </seg>
            <seg n="d53cb44a">
              Många högskolor har rapporterat att de studerande läser 20 plus
              20 veckor, fast de i praktiken inte gör det. Ett exempel är Chalmers
              som konsekvent har rapporterat att de studerande är registrerade
              för studier under 20 plus 20 veckor.
            </seg>
            <seg n="651f6f8c">
              När CSN begär in uppgifter om vilka utbildningar som ska omfattas
              av de nya undantagen framkommer det att många av utbildningarna
              pågår under kortare tid än 40 veckor.
            </seg>
            <seg n="7b86ad21">
              Utöver Chalmers finns KTH. Men KTH utmärker sig genom att de
              på ett tydligare sätt redan i Ladok har angivit att studenterna
              är registrerade under färre än 40 veckor. Det är också en av huvudanledningarna
              till att just KTH-studenter har drabbats i så hög grad av återbetalningar.
            </seg>
            <seg n="9536eb10">
              Hur ser det då ut i landet? Det vanligaste upplägget för de drabbade
              utbildningarna är att höstterminen pågår fram till ett jullov.
              Därefter finns ingen generellt planerad utbildning förrän vid
              vårterminens start.
            </seg>
            <seg n="def89f69">
              Boven i det hela är egentligen höstterminen. De flesta utbildningar
              har höstterminen under en 1518 veckor lång period, som sedan följs
              av vårterminen, som är på 20 veckor.
            </seg>
            <seg n="06392325">
              Herr talman! I vårt särskilda yttrande skriver vi att för att
              den enskilde studenten inte ska hamna i trubbel på grund av något
              som han eller hon inte rår för borde det under vissa förutsättningar
              medges en viss flexibilitet i systemet.
            </seg>
            <seg n="e3b871d9">
              Vi menar att den avvägning regeringen har gjort kan vara rimlig
              såtillvida att undantag ska kunna beviljas för ett normalstudieår
              som omfattar minst 36 veckor. Vi anser dock att denna förändring
              behöver följas upp för att säkerställa att den inte brukas på
              ett sådant sätt att den leder till sänkt utbildningskvalitet.
            </seg>
            <seg n="bfc85647">
              Regeringens förslag gäller vissa högskolestudier som har bedrivits
              under perioden den 1 juli 200831 december 2009. Vi utgår från
              att regeringen har gjort en heltäckande analys inför utformningen
              av denna tidsram och av vilka studenter som kan komma att beröras
              av lagändringen.
            </seg>
            <seg n="e487a047">
              Självklart kommer vi socialdemokrater att följa detta och är
              beredda att göra mer om det skulle visa sig att det behövs.
            </seg>
          </u>
          <note type="speaker" n="62481949">
            Anf. 53 OSKAR ÖHOLM (M):
          </note>
          <u who="oskar_oholm_e34444" xml:id="i-53e1338ee9fd00a2-0" n="76912e96">
            <seg n="d23a3038">
              Herr talman! Den som följer våra debatter i kammaren tror jag
              kan konstatera att det finns olika typer av politiska konflikter.
              Stundtals även om det inte är särskilt ofta har vi debatter där
              vi inte är överens om någonting över huvud taget, kanske inte
              ens problemformuleringen. Lite oftare har vi debatter där vi kanske
              ser ett gemensamt problem, men där lösningarna är lite olika.
            </seg>
            <seg n="4429185b">
              Ibland kommer de frågor där vi om man ska vara helt ärlig faktiskt
              är överens om både mål och medel. Det tycker jag oftast är fallet
              när vi pratar om studiestöd och studiemedel.
            </seg>
            <seg n="c0c29991">
              Förstå mig rätt: Jag är på sätt och vis tacksam för att det är
              på det sättet, att vi har en ganska låg konfliktnivå när det gäller
              hur vi ska utforma ett system för att stötta dem som studerar.
              Det tror jag är en trygghet för alla dem som går en utbildning
              de vet att det finns ett mycket brett stöd för att vi ska ha ett
              generöst och väl fungerande studiestöd i Sverige. Det är alldeles
              utmärkt.
            </seg>
            <seg n="0f64d3c4">
              Den enda nackdelen med detta är möjligtvis att debatterna ibland
              kan bli lite tama. Därför känns det skönt att vi har Jabar Amin,
              som ser till att vi ständigt får en passionerad debatt, även om
              innehållet inte alltid överensstämmer med vad som står i betänkandet,
              till exempel just i dag.
            </seg>
            <seg n="f6d1319c">
              En poäng där jag är beredd att ge Jabar Amin rätt är att det
              är klart att vi ska fortsätta diskutera hur systemet ska se ut.
              Vi är överens om målsättningen: att det ska vara bra och generöst,
              att vi ska se till att man vet vad som gäller, att det ska fungera
              och också att man är beredd att göra förändringar om det behövs
              och krävs.
            </seg>
            <seg n="0b7efb6b">
              Studiestödssystemet kan så klart se ut på väldigt många olika
              sätt. Vi kan titta på de länder som vi brukar jämföra oss med,
              kanske oftast våra grannländer. Då kan man konstatera att det
              finns ganska stora skillnader i hur man har byggt upp hur stödet
              ser ut.
            </seg>
            <seg n="2a9ae4e9">
              Det kan skilja i hur man fördelar lånen och bidragen. Det kan
              handla om att man i vissa länder har en examensbonus som ett sätt
              att öka genomströmningen i utbildningen. Det kan handla om att
              man på vissa håll, som i Sverige, betalar ut studiemedlen för
              den tid som man är i högskolan och på andra ställen betalar ut
              dem efter de poäng som man har läst. Det kan fungera som i Sverige,
              att man söker sina studielån hos en statlig myndighet eller fungera
              så att man i stället lånar pengar hos en vanlig privat bank men
              med en statlig garanti, som i Finland.
            </seg>
            <seg n="1209fe7a">
              Jag tar upp alla dessa skillnader eftersom det så klart är viktigt
              att hela tiden fundera över hur vi kan förbättra och förnya studiestödssystemet
              för att se till att det fungerar precis på det sätt som vi alla
              är överens om: bra, generöst, tydligt och så att man vet vad som
              gäller. Det tror jag är särskilt viktigt för att man ska ha ett
              högt förtroende för studiestödet, att man vet hur det fungerar.
            </seg>
            <seg n="588c1da1">
              Herr talman! Jag skulle nog vilja påstå att dagens betänkande
              handlar just om det förtroendet. Vi har i Sverige i dag ett studiestödssystem
              där studietiden är den komponent som avgör hur mycket man har
              rätt till i fråga om bidrag och lån. För att få sitt heltidsstudiemedel
              för 40 veckor ska man alltså studera under just 40 veckor.
            </seg>
            <seg n="80a566a1">
              Som Adnan Dibrani och andra var inne på tidigare är anledningen
              till att vi står här i dag att vi under förra året såg att det
              fanns ett antal studenter, främst på tekniska utbildningar, som
              av hävd och tradition, kan man säga, har haft ett annat studieupplägg.
              Det har i och med den traditionen sett ut på ett annat sätt. De
              har läst utbildningen lite snabbare. Trots att de har läst sin
              utbildning på heltid har detta inneburit, så som regelverket sett
              ut, att de fått de här återkraven från CSN.
            </seg>
            <seg n="4c165f0a">
              Där var vi väl, om vi ska vara ärliga, alla överens. Alla bedömare
              som man lyssnade på i den debatten sade att det här var problematiskt,
              inte minst eftersom studenter som faktiskt upplevde att de gjort
              allting rätt ändå blev straffade. De läser en heltidsutbildning.
              De söker studiemedel i tron att allting är rätt och riktigt. Sedan
              får de ändå de här återkraven. De får inte heller några indikationer
              i förväg från vare sig CSN eller sitt universitet om att någonting
              skulle vara problematiskt.
            </seg>
            <seg n="e673bb0b">
              Jag beklagar verkligen att det var studenter som hamnade i kläm
              i den byråkratin. Man ska självfallet inte drabbas av återkrav
              på sina studiemedel om man har bedrivit helårsstudier, som de
              har gjort.
            </seg>
            <seg n="3a82dd76">
              Det viktiga är då att fastslå att vi med de förändringar som
              vi gör i dag kommer ifrån det här problemet. Vi kommer till rätta
              med det bekymmer som har uppstått och ser till att människor inte
              längre får de här återkraven om de läser på heltid.
            </seg>
            <seg n="2c4623d3">
              Det här är en undantagsbestämmelse. Jag tycker att det är viktigt
              att säga det. Det är en undantagsbestämmelse, för det bryter lite
              grann mot huvudregeln i studiestödssystemet. Ja, nu kan vi lämna
              studiemedel för 40 veckor trots att studierna bedrivits på kortare
              tid, men det förutsätter så klart att det totalt omfattar 60 högskolepoäng
              under helåret.
            </seg>
            <seg n="61271fdf">
              Man kan diskutera det här. Jag tycker att de här förändringarna
              gör systemet något mer flexibelt. Det innebär framför allt det
              är det som är det viktiga en lösning för dem som har drabbats
              av de här återkraven och för dem som skulle riskera att drabbas
              av liknande återkrav i framtiden. Framför allt blir det mer överblickbart
              och på det sättet väldigt tydligt vad som gäller.
            </seg>
            <seg n="776ca6e9">
              Sedan finns det, herr talman, begränsningar i detta, som andra
              har varit inne på. Det gäller de här tidsgränserna, som är uppsatta
              och som i praktiken innebär att undantagsreglerna bara kan komma
              ifråga om man går på ett utbildningsprogram som har haft just
              det här studieupplägget före den 1 januari 2010. Skälet till de
              begränsningarna är att vi inte kan skapa incitament i det system
              vi har i dag för lärosätena att förkorta sina utbildningar.
            </seg>
            <seg n="3baf9cbf">
              Jag vet att det har förekommit kritik mot förslaget och mot propositionen.
              Vi har lyssnat på Jabar Amin och andra i dag. Vi kan konstatera
              att den enda reservation från Miljöpartiet som finns i det här
              betänkandet riktar in sig just på den här begränsningen i tid.
              Man tycker att det borde vara möjligt också för nya utbildningar,
              och det borde vara ännu mer flexibelt.
            </seg>
            <seg n="57d4ea20">
              Jag vill säga en sak, och det är att jag har stor respekt för
              den uppfattningen. Självklart kan man argumentera på det sättet
              för att man borde göra om systemet. Men då ska man vara tydlig
              på en punkt, tycker jag. Vill man driva den linjen på allvar tycker
              jag att man också måste vara beredd att kräva större förändringar
              i hela studiestödssystemet. Då får vi ändra princip för hur vi
              lägger upp stödet för studier.
            </seg>
            <seg n="34724e84">
              Nu har vi ett system där studiemedel ges efter studietid. Vill
              man generellt frångå den principen borde man skapa ett peng-per-poäng-system.
              Men låt oss i så fall vara ärliga och konstatera att det kräver
              och förtjänar mer av utredning och beredning än en 18 rader lång
              reservation längst bak i ett betänkande. Det är inte riktigt seriöst.
              Men vi ska absolut ta den debatten.
            </seg>
            <seg n="cddc83f2">
              Min poäng är att vi inte för all framtid ska låsa oss vid att
              vi har det absolut bästa systemet i dag. Men nu har vi löst det
              akuta problemet. Sedan får vi fortsätta diskutera framöver om
              vi ska göra om upplägget eller fundamentet i systemet totalt.
            </seg>
            <seg n="144f3a54">
              Herr talman! Jag ska väldigt kort ta upp de andra delarna som
              berörs i det här betänkandet och som inte har varit uppe så mycket.
              Vi förlänger preskriptionstiden i fråga om studielånen och inför
              en skyldighet för låntagare att uppge en aktuell adress. Det handlar
              egentligen också om tydligheten. Man ska veta vad som gäller,
              och man ska självfallet inte kunna undgå sina studielån bara för
              att man befinner sig på en adress utomlands som man inte vill
              uppge.
            </seg>
            <seg n="c83d6f83">
              Jag tycker att den röda tråden är att vi gör det något tydligare.
              Man vet vad som gäller. Sedan får vi fortsätta diskussionen om
              systemet och hur det ska se ut framöver.
            </seg>
          </u>
          <note n="7a8036f4">
            I detta anförande instämde Camilla Waltersson Grönvall (M).
          </note>
          <note type="speaker" n="50239ed4">
            Anf. 54 JABAR AMIN (MP) replik:
          </note>
          <u who="jabar_amin_a483d5" xml:id="i-d6383f3d392b4096-1" n="f1ed92ca">
            <seg n="132a8595">
              Herr talman! Jag skulle vilja ställa en enkel fråga till Oskar
              Öholm.
            </seg>
            <seg n="5569d121">
              Om er proposition är så genialisk, så bra och så god, varför
              avstyrker CSN den? Varför har alla remissinstanser kritiserat
              den? Varför kritiserar studentkårerna den högljutt? Varför går
              representanter för massor av utbildningar ut och säger att den
              inte skapar flexibilitet, att den inte skapar legitimitet och
              att den inte skapar förtroende?
            </seg>
            <seg n="a64081ea">
              Jag har en enkel fråga, herr talman: Om den är så bra, hur kan
              det komma sig att alla kritiserar den? Jag är tacksam om Oskar
              Öholm kunde svara på den enkla frågan.
            </seg>
          </u>
          <note type="speaker" n="5c50c0ee">
            Anf. 55 OSKAR ÖHOLM (M) replik:
          </note>
          <u who="oskar_oholm_e34444" xml:id="i-53e1338ee9fd00a2-1" n="76912e96">
            <seg n="fffab0e7">
              Herr talman! Om det här var en proposition som handlade om att
              vi skulle se över hur vi i framtiden skulle byta inriktning på
              vårt studiestödssystem skulle frågan från Jabar Amin kanske vara
              mer relevant, tycker jag. Om vi skulle diskutera hur vi kan göra
              förändringar som gör det möjligt att skapa helt andra utbildningar
              och efter helt andra regler än dem som finns i dag skulle man
              kunna diskutera på det sättet.
            </seg>
            <seg n="437b73b6">
              Den här propositionen handlar inte om det. Den här propositionen
              handlar först och främst om att lösa ett akut problem som har
              uppstått för att det har blivit en krock i regler mellan utbildningar
              som av en tradition har haft ett visst upplägg och vårt studiestödssystem
              som inte tillät det upplägget. Det blev problematiskt för studenter.
            </seg>
            <seg n="b09f5668">
              Nu löser vi problemet för studenterna, ser till att de som har
              fått återkrav kan få dem strukna och ser till att inte fler studenter
              hamnar i den problematiken.
            </seg>
            <seg n="3570733a">
              Jag har, som sagt, full respekt för att man kan argumentera för
              att vi kanske borde gå över till ett peng-per-poäng-system, men
              det är faktiskt inte det vi diskuterar. Men vill man göra det
              låt oss i så fall ta den diskussionen! kan jag bara konstatera
              att det inte på något sätt är en ny debatt. Senast för ett par
              år sedan hade vi en parlamentarisk studiesocial utredning som
              gick igenom hur ett studiestödssystem i framtiden skulle se ut.
              I den utredningen debatterade vi, även med representanter från
              Miljöpartiet, just peng-per-poäng-systemet. Åtminstone i den utredningen,
              för två år sedan, slog vi fast att ett peng-per-poäng-system inte
              var speciellt attraktivt för Sverige, framför allt eftersom det
              inte gav några effekter på genomströmningen. Man visste inte vart
              kostnaderna skulle ta vägen. Man var dessutom bekymrad över att
              det skulle kunna öka den sociala snedrekryteringen till högskolan.
            </seg>
            <seg n="39f468b3">
              Miljöpartiet var helt överens med alla andra partier om detta
              för två år sedan. Därför är min fråga, herr talman, tillbaka till
              Jabar Amin: Vad är det som har gjort att Miljöpartiet har bytt
              åsikt sedan dess? Det vore intressant att höra.
            </seg>
          </u>
          <note type="speaker" n="65bf8b43">
            Anf. 56 JABAR AMIN (MP) replik:
          </note>
          <u who="jabar_amin_a483d5" xml:id="i-d6383f3d392b4096-2" n="f1ed92ca">
            <seg n="ff52552f">
              Herr talman! Det var inget svar på min fråga. Det är sant att
              vi har ett akut problem, och vi måste lösa det.
            </seg>
            <seg n="d934a2ab">
              Regeringen lägger fram en proposition. Vi har som tradition i
              detta land att vi skickar ut det på remiss, lyssnar på remissinstanser,
              bejakar deras åsikter och lyssnar på fackmyndigheter och på dem
              som berörs. Den myndighet som arbetar med den här frågan, CSN,
              avstyrker den här propositionen. De som berörs, studenterna, kritiserar
              den högljutt. Remissinstanserna säger: Den är usel.
            </seg>
            <seg n="29fa80f4">
              Varför går ni vidare? Var finns ödmjukheten inför alla berörda?
              Varför lyssnar ni inte på denna massiva kritik?
            </seg>
          </u>
          <note type="speaker" n="a96958ba">
            Anf. 57 OSKAR ÖHOLM (M) replik:
          </note>
          <u who="oskar_oholm_e34444" xml:id="i-53e1338ee9fd00a2-2" n="76912e96">
            <seg n="3efa92bf">
              Herr talman! Jag tycker faktiskt att jag både i mitt anförande
              och i min första replik försökte signalera ödmjukheten. Vi är
              inte färdiga. Förhoppningsvis blir vi aldrig det. Vi har inte
              det perfekta systemet. Det är därför vi har de här debatterna.
              Vi ska fundera på: Hur kan vi göra förbättringar? Hur kan vi göra
              förenklingar? Hur kan vi se till att vi har ett stöd för studenter
              som är lätt att överblicka och där man vet vad som gäller och
              där det är tydligt för alla inblandade?
            </seg>
            <seg n="7f9034fd">
              Jag är inte alls säker på att det upplägget vi har i dag kommer
              att vara det som gäller för all framtid. Men låt oss i så fall
              fortsätta den diskussionen!
            </seg>
            <seg n="b7440cf1">
              Jag har inte blivit övertygad om ett peng-per-poäng-system, som
              faktiskt är det som Jabar Amin nu förespråkar, även om han inte
              är beredd att säga det. Men vill han helt och hållet byta huvudprincip
              för studiestödet behövs det, som sagt, mer än 750 tecken i en
              reservation.
            </seg>
            <seg n="99e56618">
              Sedan är det klart att jag skulle ha förstått remissinstansernas
              kritik om detta hade varit den sista proposition som någonsin
              lades fram om studiestödet i Sverige. Det är det inte. Det här
              är en proposition som ser till att lösa ett akut problem för de
              studenter som fått återkrav på sitt studiemedel trots att de läst
              på heltid och upplevt sig ha gjort allting rätt. Det problemet
              är faktiskt löst. Det hoppas jag att till och med Jabar Amin är
              beredd att se.
            </seg>
            <seg n="42c9bac3">
              Låt oss fortsätta diskussionen om huruvida vi ska byta princip!
              Men det är inte det som den här debatten handlar om.
            </seg>
          </u>
          <note type="speaker" n="e1dd45f9">
            Anf. 58 NINA LUNDSTRÖM (FP):
          </note>
          <u who="nina_lundstrom_9605bf" xml:id="i-2740449682b3c435-0" n="136867be" next="i-9a0f9b9e96602d1d-0">
            <seg n="8ae40ae9">
              Herr talman! Jag vill börja med att yrka bifall till förslaget
              i utskottets betänkande och avslag på motionerna.
            </seg>
            <seg n="c9c18817">
              Sverige har ett av världens mest generösa studiestödssystem.
              Studiestödssystemet är en viktig del i att möjliggöra studier
              inom högre utbildning på högskolor och universitet, oavsett socioekonomisk
              bakgrund. Studiemedelssystemet ska vara sammanhållet, effektivt
              och enkelt att överblicka för den enskilde. Det ska också vara
              samhällsekonomiskt hållbart över tid och ha hög rättssäkerhet.
              Sverige behöver välutbildad arbetskraft för ekonomisk tillväxt.
            </seg>
            <seg n="cfe2db8c">
              Det är viktigt att göra vissa korrigeringar i studiestödssystemet.
              Den proposition som vi just nu diskuterar innehåller också åtgärder
              för att förbättra det rådande systemet.
            </seg>
            <seg n="85b44981">
              Den första frågan handlar om återkraven, det vill säga studiemedel
              för annan tid än studietid i vissa undantagsfall. Den andra frågan
              handlar om skyldighet att lämna uppgift om aktuell adress. Den
              tredje frågan handlar om förlängd preskriptionstid för studiestödsfordringar.
            </seg>
          </u>
          <note n="dbf98b8d">
            Två motioner har väckts med anledning av propositionen. Därutöver
            behandlas en motion från den allmänna motionstiden.
          </note>
          <u who="nina_lundstrom_9605bf" xml:id="i-9a0f9b9e96602d1d-0" n="136867be" prev="i-2740449682b3c435-0">
            <seg n="5c80c38b">
              Herr talman! Bakgrunden till propositionens första förslag är
              det arbete med efterkontroll som många redan har nämnt i debatten
              och som CSN genomförde under våren 2010. Efterkontrollen resulterade
              i att vissa studerande blev skyldiga att betala tillbaka delar
              av sitt studiemedel, eftersom de bland annat hade bedrivit studier
              i mindre omfattning än vad studiemedel hade lämnats för.
            </seg>
            <seg n="f420f228">
              Studiemedel får lämnas för varje vecka som en studerande bedriver
              studier på minst halvtid. Studierna måste dock pågå under en sammanhängande
              tid om minst tre veckor. Vidare får studiemedel bara lämnas för
              en sådan del av studietiden som omfattas av den kursplan eller
              motsvarande som gäller för utbildningen. Omfattningen av utbildningen
              ska anges i högskolepoäng, där heltidsstudier under ett normalstudieår
              om 40 veckor motsvarar 60 högskolepoäng.
            </seg>
            <seg n="5c97c4c0">
              Med anledning av den uppkomna situationen för de studerande avsåg
              man att belysa den komplexitet som finns. Regeringen gav CSN i
              uppdrag att se över vilken ökad flexibilitet som kan rymmas inom
              dagens studiemedelssystem. CSN svarade i november 2010 med en
              rapport där det framgår att det saknas utrymme för flexibilitet
              utan lag- och förordningsändringar. Det är dem som vi debatterar
              i dag med anledning av propositionen.
            </seg>
            <seg n="dc983c7c">
              Utskottet ser positivt på att regeringen nu lämnat förslag som
              kommer att få betydelse för den berörda gruppen studenter. Det
              handlar om en begränsad grupp som fått vidkännas återkrav av studiestöd
              och blivit återbetalningsskyldiga trots att de läst det antal
              poäng som krävs. Propositionens förslag att studiemedel ska få
              lämnas för annan tid än då den studerande bedriver studier är
              rimligt, anser utskottsmajoriteten.
            </seg>
            <seg n="807fe233">
              Men för att inte skapa incitament för lärosäten att förkorta
              sina utbildningar är regeringens förslag begränsat till högskolestudier
              på utbildningsprogram som före den 1 januari 2010 haft ett upplägg
              som innebär att ett normalstudieår motsvarar mindre än 40 veckor
              men minst 36 veckor. Kvaliteten behöver värnas, och att man fastslår
              de 36 veckorna syftar till detta. Regeringen kommer att följa
              utvecklingen. Jag är alldeles övertygad om att ledamöterna i utskottet
              och riksdagen kommer att följa utvecklingen, så att också detta
              mål nås.
            </seg>
            <seg n="098470e0">
              Herr talman! Jag ska också kort beröra de två andra förslag som
              finns i propositionen och som också är viktiga för att värna studiestödssystemet.
            </seg>
            <seg n="1dc3405b">
              Det andra förslaget handlar om att låntagare ska lämna uppgift
              om adress till CSN, för att CSN ska kunna kräva in det lån som
              man har tagit.
            </seg>
            <seg n="3044299c">
              Det tredje förslaget i propositionen avser preskriptionstiden
              för en fordran som avser återbetalning av studielån eller återkrav
              av studiestöd enligt studiestödslagen. Det föreslås att denna
              ska förlängas så att fordran preskriberas 25 år efter tillkomsten,
              om inte preskriptionen avbryts dessförinnan.
            </seg>
            <seg n="d1dea595">
              CSN arbetar med att driva in de skulder som finns utomlands.
              I de fall CSN inte har någon aktuell adress till låntagaren eller
              den återbetalningsskyldige för återkrav är dagens preskriptionsregler
              inte tillräckliga.
            </seg>
            <seg n="2498ba06">
              Enligt nuvarande bestämmelser preskriberas hela skulden, det
              vill säga inte bara de återbetalningsbelopp som har förfallit
              till betalning, om CSN inte lyckas kontakta låntagaren eller den
              återbetalningsskyldige för återkrav inom en tioårsperiod från
              det att den sista utbetalningen av studiestöd skedde. De obetalda
              studiestödsfordringar som riskerar att preskriberas inom den närmaste
              tiden uppgår till betydande belopp.
            </seg>
            <seg n="eb1bc01a">
              Därför, herr talman, är förslaget att preskriptionstiden för
              studiestödsfordringar förlängs till 25 år och att detta även ska
              gälla studiestödsfordringar enligt 1973 års lag. Det finns ett
              starkt allmänt intresse av att en studiestödsfordran betalas av
              låntagaren.
            </seg>
            <seg n="486da4b3">
              Herr talman! Som sagt har Sverige ett av världens mest generösa
              studiestödssystem, och med dessa ändringar kan stödet både förbättras
              och värnas.
            </seg>
            <seg n="093511fe">
              Jag tänkte ta mig friheten att beröra andra förändringar som
              är nog så viktiga för dem som studerar. Jag tänker exempelvis
              på det som sker om ett par veckor, den 1 juli, när lånedelen höjs
              med 460 kronor, vilket också är en viktig fråga för studerande.
              Jag tänker också på fribeloppet, som höjdes 2011 till 136 400
              kronor. Det vi diskuterar i dag i form av en proposition är en
              viktig fråga för studenterna, men så också de övriga frågorna.
            </seg>
            <seg n="fdb753f2">
              Slutligen vill jag önska utskottet, utskottskansliet, kammarkansliet
              och herr talmannen en mycket trevlig midsommar och sommar.
            </seg>
          </u>
          <note n="10352244">
            I detta anförande instämde Roger Haddad (FP).
          </note>
          <note type="speaker" n="da11ad67">
            Anf. 59 JABAR AMIN (MP) replik:
          </note>
          <u who="jabar_amin_a483d5" xml:id="i-d6383f3d392b4096-3" n="f1ed92ca">
            <seg n="dd5888dc">
              Herr talman! Nina Lundström representerar Folkpartiet, som har
              direkt ansvar för utbildningspolitiken och därmed den lapptäckespolitik
              som vi ser nu. Jag har ett par frågor till Nina Lundström.
            </seg>
            <seg n="a51c66e1">
              Varför ska de här förändringarna inte gälla alla utbildningar?
              Varför ska de bara gälla utbildningar efter 2010? Tror ni inte
              att det skapar olika villkor och olika förutsättningar för universiteten?
            </seg>
            <seg n="40a61d71">
              Betydligt viktigare, och principiellt av central betydelse, är
              den fråga som jag ställde till Oskar Öholm lite tidigare om varför
              regeringen inte lyssnar på den massiva kritiken från dem som berörs
              studentkårer, studenter, representanter för olika fack, fackmyndigheter,
              CSN och remissinstanserna. Återigen: Var finns ödmjukheten? Man
              borde tänka: Nej, det här var inte bra. Det var inte det som vi
              tänkte. Vi måste förbättra detta i enlighet med den sakliga kritik
              som har kommit från alla dessa instanser.
            </seg>
          </u>
          <note type="speaker" n="57f52ad0">
            Anf. 60 NINA LUNDSTRÖM (FP) replik:
          </note>
          <u who="nina_lundstrom_9605bf" xml:id="i-b48f616ee3fa5cf4-0" n="136867be">
            <seg n="0be679c4">
              Herr talman! Jag börjar med frågan om tiden efter 2010. Detta
              beskrivs tydligt i betänkandet och i propositionen. Frågan handlar
              om hur man ska värna kvaliteten, så att man inte får konsekvenser
              för kommande utbildningar. Jag tror att Jabar Amin också har hört
              de synpunkter som i andra sammanhang brukar komma kring undervisningstid
              och möjligheten att få undervisning. Det handlar om de timmar
              som finns tillgängliga men också tiden för undervisning. Det intressanta
              är att Jabar Amin och Miljöpartiet pekar ut några problemformuleringar
              i sin motion, men inte har några alternativ. Det finns inga förslag.
              Motfrågan skulle kunna vara: Hur tänker Miljöpartiet värna kvaliteten
              i utbildningen och försäkra sig om att undervisningstiden finns
              tillgänglig efter den här propositionen? Där finns det inte något
              svar från Miljöpartiet.
            </seg>
            <seg n="a190cf18">
              Vad gäller kritiken som Jabar Amin tar upp kan jag exempelvis
              notera se även redogörelsen i propositionen att i den del som
              handlar om de 36 veckorna har både Lärarnas Riksförbund och Naturvetarna
              tillstyrkt förändringen. Man anser att 36 veckor är en rimlig
              gräns så att det inte öppnas upp för försök med alltför flexibla
              och komprimerade studier. Det finns alltså remissinstanser som
              har tillstyrkt och som menar att detta också är en kvalitetsfråga.
            </seg>
            <seg n="afd1c101">
              Sedan finns det olika synpunkter på flexibiliteten i systemet.
              Det tycker jag att Oskar Öholm har varit väldigt tydligt inne
              på. Är det ett nytt system Miljöpartiet vill ha kan jag säga att
              det inte finns beskrivet i motionen. Här handlar det om att förbättra
              det system som vi har. Miljöpartiet är svaret skyldigt: Vad är
              det för system ni egentligen vill ha, om ni inte vill ha nuvarande
              system?
            </seg>
          </u>
          <note type="speaker" n="7a019d33">
            Anf. 61 JABAR AMIN (MP) replik:
          </note>
          <u who="jabar_amin_a483d5" xml:id="i-d6383f3d392b4096-4" n="f1ed92ca">
            <seg n="72cc2e36">
              Herr talman! Miljöpartiet har att ta ställning till den proposition
              och det betänkande som föreligger. Det är det vi diskuterar här.
              Vi diskuterar inte principer i allmänhet för studiemedel. Det
              är därför vi har inriktat oss på den punkten.
            </seg>
            <seg n="91ce2544">
              Av central betydelse för oss är förtroende och legitimitet för
              systemet. Jag är orolig när så många studenter, studentkårer,
              fackfolk och CSN alla säger att det system som regeringen vill
              komma med är dåligt. Ändå vill regeringen fortsätta med det. Jag
              är orolig över detta.
            </seg>
            <seg n="de70c4e1">
              Det andra är att vi väldigt noga har sagt hur vi vill förbättra
              för studenterna, bland annat genom att öka undervisningstiden,
              som ni nämnde i ert anförande. Men när vi har pratat om just de
              här frågorna, när vi har velat satsa mer pengar och mer resurser
              på undervisningstid och till och med garantera en viss siffra
              för den minsta tid en student har rätt till undervisning har ni
              inte velat gå med på det. Regeringen har inte velat gå med på
              det. Vi hade en sådan diskussion för bara ungefär en månad sedan,
              herr talman, där vi föreslog att vi skulle utöka undervisningstiden.
              Det är viktigt.
            </seg>
            <seg n="1a064ab7">
              Min fråga till Nina Lundström, herr talman, är återigen: Varför
              nonchalerar regeringen den massiva kritiken från dem som berörs?
            </seg>
          </u>
          <note type="speaker" n="901cf946">
            Anf. 62 NINA LUNDSTRÖM (FP) replik:
          </note>
          <u who="nina_lundstrom_9605bf" xml:id="i-b48f616ee3fa5cf4-1" n="136867be">
            <seg n="de3306bd">
              Herr talman! Jag nämnde att det finns remissinstanser som också
              har tillstyrkt delar av propositionen. Den frågeställning som
              remissinstanserna egentligen diskuterar handlar om hur flexibelt
              systemet ska vara.
            </seg>
            <seg n="13729724">
              Som CSN uttryckte det krävs det också förordnings- och lagändringar
              för att skapa förändringar i systemet. Det är ett steg som är
              viktigt att ta och som också ska följas upp.
            </seg>
            <seg n="3e156c96">
              När man som Jabar Amin och Miljöpartiet kritiserar ett förslag
              fullständigt blir jag faktiskt nyfiken på hur ni kommer att bidra
              till en annan typ av system.
            </seg>
            <seg n="d048b33e">
              Återigen, herr talman, vill jag peka på att om man läser Miljöpartiets
              motion kan man se att Miljöpartiet exempelvis anser att det är
              lärosätena själva som ska bedöma arbetsinsatsen och att studiemedelssystemet
              ska anpassas till högskoleutbildningarnas upplägg och inte tvärtom.
              Ni vill också att det ska finnas system efter 2010. Men det står
              ingenting om vilka förändringar ni ser framför er.
            </seg>
            <seg n="bd20c1bd">
              Jag tycker att en viktig frågeställning i detta är de studerandes
              villkor och deras möjlighet att ta ställning till ett transparent
              system. Jag kan inte förstå på vilket sätt studenterna får ett
              mer transparent, tydligt och rättssäkert system med er motion.
              Det finns problemformuleringar men inga förslag till lösningar.
              Det här systemet är så pass omfattande och viktigt att det gäller
              att diskutera principerna.
            </seg>
            <seg n="1f0521a3">
              Med dagens förslag görs det tre viktiga förändringar som också
              gör det mycket enklare för studenterna, inte minst för dem med
              återkrav. Jag är alldeles övertygad om att vi ska fortsätta att
              följa frågan och se till att ytterligare förbättra detta om det
              behövs. Men svaret fanns inte i Miljöpartiets motion.
            </seg>
          </u>
          <note type="speaker" n="983c0bab">
            Anf. 63 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-2268cc30a3c165f8-0" n="f21ad345">
            <seg n="89cfe53f">
              Herr talman! Vägen till framgång för ett land som Sverige är,
              som vi ofta har konstaterat i denna kammare, en välutbildad befolkning.
              Vi ska ha en så hög kunskapsnivå som möjligt. Vägen dit går givetvis
              inte minst via den högre utbildningen, att vi ger så många som
              möjligt chansen att förkovra sig och utvecklas genom att bedriva
              högre studier. Att det ger utveckling och nya möjligheter vet
              inte minst jag själv. Jag har studerat och jag studerar för övrigt
              vid ett lärosäte som inte är långt härifrån.
            </seg>
            <seg n="19859463">
              För att ge så många som möjligt chansen krävs det att Sverige
              har ett brett och generöst studiemedelssystem. Det är också bra
              att Alliansen nu ökar de totala studiemedlen till studenterna.
              Situationen för Sveriges studenter blir sakta man säkert bättre.
            </seg>
            <seg n="760caea7">
              Det finns få saker som är så svåra att konstruera som ekonomiska
              incitamentssystem som dessutom ska fungera hundraprocentigt. Ofta
              måste man göra en avvägning mellan generaliserbara principer och
              önskad flexibilitet. En av de frågor vi nu debatterar och diskuterar
              handlar om just detta, behovet av flexibilitet. Vi har sett ett
              större behov av flexibilitet i studiemedelssystemet, främst kopplat
              till några av de tekniska civilingenjörsutbildningarna där man
              läser in det antal högskolepoäng som motsvarar heltidsstudier
              på 36 veckor i stället för det mer vanliga 40 veckor.
            </seg>
            <seg n="1531a784">
              Nu öppnar vi i Alliansen upp för en större flexibilitet. Vi möjliggör
              för några av de här utbildningarna att fortsätta med det utbildningsupplägg
              som är inarbetat och som har fungerat.
            </seg>
            <seg n="74927c65">
              Jag tycker att det är viktigt att poängtera vad vi faktiskt fattar
              beslut om. Om vi bifaller propositionen kommer vi som lagstiftare
              bland annat att ändra 3 kap. 5 § i studiestödslagen. Tillägget
              som vi nu föreslår lyder så här: Regeringen eller den myndighet
              som regeringen bestämmer meddelar föreskrifter om att studiemedel
              får lämnas för annan tid än då den studerande bedriver studier.
            </seg>
            <seg n="790f237d">
              Det här är en bra formulering. Det innebär inte bara ett ökat
              inslag av flexibilitet och dialog här och nu utan även i framtiden.
            </seg>
            <seg n="0646a67a">
              Det är också bra att vi nu poängterar i propositionen att CSN
              och lärosätena gemensamt tar fram de exakta formerna för hur detta
              ska implementeras.
            </seg>
            <seg n="d32bca45">
              Herr talman! Det har framkommit viss kritik mot den här propositionen
              och att den trots sitt syfte inte i tillräckligt hög grad bidrar
              till just ökad flexibilitet. Jag måste säga att jag förstår vissa
              delar av den kritiken och de farhågorna. Det är ändå min tro att
              det här kommer att lösa sig i den dialog som regeringen vill se
              och som regeringen beskriver i propositionen. Det är givetvis
              som alltid viktigt att vi följer upp detta och att vi ser till
              att tillämpningen fungerar precis som det var tänkt.
            </seg>
            <seg n="69fe05ec">
              Herr talman! När det gäller den andra större punkten i den här
              propositionen och i det vi nu diskuterar vill jag poängtera att
              studielån är just ett lån. Det är en investering i sig själva
              som ett stort antal svenskar har gjort, gör och kommer att göra.
              Det är en investering i sig själv.
            </seg>
            <seg n="9fe59c40">
              För att respekten för studiestödssystemet ska bibehållas krävs
              det att det uppfattas som rättssäkert och rättvist. Rättvist är
              inte bara att man får studiemedel för heltid när man upplever
              sig ha läst heltid och följt reglerna, utan rättvisa uppstår också
              när man upplever att det är lika för alla när det gäller återbetalning.
              Det är bra att vi nu gör vissa justeringar i lagstiftningen så
              att vissa inte slipper betala lika enkelt som det har varit tidigare.
            </seg>
            <seg n="c24c7755">
              Med de orden, herr talman, tänker jag yrka bifall till propositionen
              och avslag på motionerna. Dessutom vill jag önska alla en trevlig
              sommar i den blomstertid som nu kommer.
            </seg>
          </u>
          <note type="speaker" n="82392297">
            Anf. 64 YVONNE ANDERSSON (KD):
          </note>
          <u who="yvonne_andersson_3449f2" xml:id="i-780e34b62429066d-0" n="bd68548b">
            <seg n="1f86cc6f">
              Herr talman! Det här är ett intressant betänkande, och jag yrkar
              med glädje bifall till utskottets förslag och avslag på reservationerna.
            </seg>
            <seg n="ac8d7dc7">
              Miljöpartisten Jabar Amin är den ende som har stått här och högljutt
              försökt att gå emot det här betänkandet i dag. Jag förstår att
              han har försvunnit från debatten. Det kan inte vara enkelt att
              bemöta historiens gång när man ser vad det här betänkandet de
              facto handlar om.
            </seg>
            <seg n="b0e02340">
              Det handlar om att vi från Alliansens sida naturligtvis vill
              att varje människa utifrån sin förmåga ska ha möjlighet att utbilda
              sig och ta vara på sina resurser. Det vill Socialdemokraterna
              också, som vi har hört tidigare i debatten. Vi vill att det ska
              finnas ett studiestödssystem som hjälper alla. Det har varit knöligt
              för till exempel människor som vill bilda familj under tiden de
              studerar. Man studerar, som bekant, på universitet ofta i den
              ålder när man också vill bilda familj. Vad gjorde Alliansen? Jo,
              2008 införde vi barntillägg. Vi har successivt infört förbättringar.
              Det tillsattes en parlamentarisk utredning för att se hur studiemedelssystemet
              skulle fungera. I utredningen representerades samtliga partier.
              Då gick Miljöpartiet inte emot något av detta.
            </seg>
            <seg n="be4005f9">
              Vad är det som sker i betänkandet? Man rättar till en svårighet
              som har uppstått på grund av det sätt varpå verksamheten av tradition
              har bedrivits på vissa tekniska högskolor. Man ser till att studenter
              får studiemedel för de studier som motsvarar heltid även om den
              sammanlagda tiden inte har varit totalt 40 veckor. Samtidigt talar
              man om att det inte går an att starta nya utbildningar som är
              kortare, utan i stället är det vad som tidigare har gällt som
              gäller för dessa utbildningar.
            </seg>
            <seg n="5f1c37c8">
              Det ska vara lite moral och etik i systemet. Man söker studiemedel
              för den tid man ska studera. Man söker studielån för den tid man
              ska studera. Om man inte studerar ska man naturligtvis betala
              åter. Det krävdes till viss del. Nu rättar staten till, och det
              sker en återbetalning. Det är bra. När staten gör fel mot den
              enskilde ska staten vara beredd att ta sitt ansvar. Jag är glad
              att regeringen visar vägen.
            </seg>
            <seg n="3f182ec1">
              Nästa del som är intressant är att man inte längre får en preskriberad
              lånebild efter tio år. Det ska inte löna sig att hålla sig borta,
              att inte uppge adress, att inte uppge namn och var man finns någonstans.
              Om man har tagit lån ska man självklart betala tillbaka. Jag är
              glad för att vi tar det steget. Det handlar om att hålla på moral
              och etik också i denna situation. Därför är detta en viktig del
              i sammanhanget. Nu är det 25 år. Då kan det av något skäl finnas
              en anledning att inte betala, och då kan det bli en preskription,
              men inte efter tio år.
            </seg>
            <seg n="f5ecdfe2">
              Herr talman! Det här betänkandet är en del i vårt arbete att
              säkra ordning och reda för pengar som går åt till studiemedel
              och för att säkra den enskildes möjlighet, de ungas möjligheter,
              att få bra utbildning av hög kvalitet. Det vill vi säkra.
            </seg>
            <seg n="baef3e20">
              Jag yrkar bifall till förslaget i betänkandet. Jag önskar talmannen
              och alla mina kamrater en god sommar och tackar för våra debatter
              här.
            </seg>
          </u>
          <note type="speaker" n="4958a803">
            Anf. 65 JABAR AMIN (MP) replik:
          </note>
          <u who="jabar_amin_a483d5" xml:id="i-d6383f3d392b4096-5" n="f1ed92ca">
            <seg n="4f0f7b89">
              Herr talman! Nu hade Yvonne Andersson inte en sådan tur. Man
              kan tydligen inte ens gå på toa för att man ska passa på borgerligheten.
              Tack och lov finns tv på många ställen, och man kan se och höra
              vad som sägs.
            </seg>
            <seg n="d0701a8e">
              Mina principiella invändningar, herr talman, mot regeringens
              proposition är två. I detta land finns en princip om att underlag
              till beslut skickas ut till dem som berörs, i detta fall studenter,
              studentorganisationer, fackfolk, myndigheter och andra remissinstanser.
              Mer eller mindre alla remissinstanser har hårt kritiserat detta
              system. Detta system handlar inte om folks adresser, som Yvonne
              Andersson försökte antyda nyss, utan det handlar om vilka villkor
              som skapas för studenter och för olika utbildningar. Reformen
              skapar en obalans mellan äldre och nyare utbildningar. Den skapar
              inte flexibilitet, och det är där kritiken kommer. Hur kan ni
              annars förklara att myndigheten CSN avstyrker propositionen? Studentorganisationerna
              skriker, fackfolk kritiserar reformen i artiklar och remissinstanserna
              visar tummen ned. Hur kan det komma sig att regeringen inte visar
              någon ödmjukhet inför denna massiva kritik?
            </seg>
          </u>
          <note type="speaker" n="fb61c6a0">
            Anf. 66 YVONNE ANDERSSON (KD) replik:
          </note>
          <u who="yvonne_andersson_3449f2" xml:id="i-780e34b62429066d-1" n="bd68548b">
            <seg n="9908fe21">
              Herr talman! Det var trevligt att Jabar Amin kom in i debatten
              igen.
            </seg>
            <seg n="004720e8">
              Det känns som att Jabar Amin inte tänker på den parlamentariska
              utredning som faktiskt har skett där Miljöpartiet tyckte att det
              här var ett bra system. Det är den utredningen som ligger till
              grund för propositionen. Det finns ingen som ska tycka till om
              regeringens proposition mer än vi i riksdagen. Det är vi i utskottet
              som svarar mot regeringens proposition. Det har vi gjort.
            </seg>
            <seg n="e31ed5ad">
              Det finns naturligtvis olika mål. Jag tror inte att någon student
              vill ha förstärkt preskriptionstid från 10 till 25 år. Om det
              råkar finnas studenter tyvärr rätt många som väljer att åka utomlands,
              inte uppge adress, och därför kostar svenska staten mycket pengar,
              är det väl bra att vi ser till att det finns moral och etik över
              hela linjen för alla de studenter som betalar.
            </seg>
            <seg n="3b5d3718">
              Därför är det här ett bra förslag. Jag är glad att vi håller
              i pengarna i landet. Det finns andra länder som vi hör mycket
              om i dessa dagar som inte håller i pengarna på det sättet. När
              Jabar Amin talar handlar det mycket om allt till alla hela tiden.
              Men det går inte an. Vi måste förvalta det vi har på ett bra sätt.
              Därför har det här förslaget tillkommit som innebär ordning och
              reda. Om jag har lånat ska jag betala tillbaka. Värre än så är
              det inte.
            </seg>
          </u>
          <note type="speaker" n="1823368f">
            Anf. 67 JABAR AMIN (MP) replik:
          </note>
          <u who="jabar_amin_a483d5" xml:id="i-d6383f3d392b4096-6" n="f1ed92ca">
            <seg n="208f082d">
              Herr talman! Vi pratar om studiemedelssystemet i allmänhet. Jag
              delar helt och hållet din kollega Oskar Öholms uppfattning. Han
              talade inledningsvis om att vi bland partierna i Sveriges riksdag
              i många stycken är överens, men när det kommer till olika förslag
              kan någon framföra kritik. I detta fall är vi på helt rätt sida.
              Vi har studenterna, studentkårerna, CSN och fackfolket på vår
              sida. Alla säger att just det förslag som regeringen lägger fram
              är felaktigt och skapar obalans. Det är därför jag inte kan förstå
              varför regeringen ändå går vidare med förslaget.
            </seg>
            <seg n="61565912">
              Även om det är vi i utskottet som tar fram underlaget till betänkande,
              som kommer hit och debatterar frågan, måste det ändå finnas en
              ödmjukhet att bejaka de synpunkter som kommer från de berörda.
            </seg>
            <seg n="a77abe59">
              Jag har aldrig fått så många mejl som jag har fått nu från studenter
              och studentkårer som kritiserar systemet. Om systemet är så bra,
              varför denna massiva kritik? Ni pratar om etik och moral. Ni menar
              helt enkelt att CSN, studentorganisationerna, fackfolk och remissinstanserna
              inte har sett detta. Det är bara regeringen som ser detta.
            </seg>
            <seg n="2f9fc2c2">
              Herr talman! Jag instämmer inte i åsikten. Jag tycker att regeringen
              gör helt fel. Det är synd att vi måste komma tillbaka till kammaren
              om ett tag för att rätta till regeringens fel.
            </seg>
          </u>
          <note type="speaker" n="593a7e01">
            Anf. 68 YVONNE ANDERSSON (KD) replik:
          </note>
          <u who="yvonne_andersson_3449f2" xml:id="i-780e34b62429066d-2" n="bd68548b">
            <seg n="358044a4">
              Herr talman! Jag tror inte att våra studentkårer kontaktar enbart
              Miljöpartiet. Också jag har information. Den massiva kritiken
              känner inte jag igen.
            </seg>
            <seg n="cf44a3af">
              Vi ska också komma ihåg att till exempel när heltidsstudier,
              40 poäng, översätts ska varje poäng motsvara något. Det är en
              rätt grannlaga uppgift att avgöra vilket kunskapsområde, vilken
              litteratur, 1 poäng i den och den utbildningen motsvarar. Sedan
              ska det översättas till heltidsstudier.
            </seg>
            <seg n="abc505fc">
              På samtliga lärosäten där den del som vi lägger fram ska aktualiseras
              vet rektorerna vad det innebär för utbildningen. Om man har garanterat
              att det är heltidsstudier ska studenterna få studiemedel för helhetsstudier.
              För mig är detta inte svårt. Däremot är det många gånger, menar
              jag, svårt för den enskilda studenten att se detta komplexa spel.
            </seg>
            <seg n="a2015993">
              Jag är övertygad om att det här kommer att bli en ordning som
              alla accepterar. Det kommer inte att bli nämnda obalans framöver.
              Men om vi vid utvärderingar och uppföljningar finner att det blir
              fel tar vi upp debatten igen.
            </seg>
          </u>
          <note n="344b51dc">
            Överläggningen var härmed avslutad.
          </note>
          <note n="f764f430">
            11 § Utvärdering av penningpolitiken 20082010
          </note>
          <note n="fce44ff3">
            Föredrogs
          </note>
          <note type="speaker" n="c58865c0">
            Anf. 69 JESSICA ROSENCRANTZ (M):
          </note>
          <u who="jessica_rosencrantz_3b5891" xml:id="i-578b6b1425a3f03d-0" n="cdb77989" next="i-ef18b23aa6373ef7-0">
            <seg n="462547e9">
              Herr talman! I finansutskottet har vi kommit fram till en ny
              ordning. Varje debatt inleder vi med en kort inledning för att
              sammanfatta ärendet. Därför tänker jag börja med att just sammanfatta
              bakgrunden och de huvudsakliga slutsatserna i betänkandet.
            </seg>
          </u>
          <note n="72e6fa3c">
            När den nya riksbankslagen 1999 trädde i kraft och Riksbanken
            fick en självständig roll gentemot riksdagen och regeringen beslutade
            finansutskottet att göra en årlig utvärdering av den förda penningpolitiken.
          </note>
          <note n="004286d6">
            Utskottet redovisar i detta betänkande sin utvärdering av penningpolitiken
            under den senaste treårsperioden, 20082010.
          </note>
          <u who="jessica_rosencrantz_3b5891" xml:id="i-ef18b23aa6373ef7-0" n="cdb77989" prev="i-578b6b1425a3f03d-0">
            <seg n="454a5a7a">
              Utskottets utvärdering bygger bland annat på Riksbankens rapport
              Underlag för utvärdering 2010 . Rapporten är fristående och utgör
              den första av de två skriftliga redogörelser som Riksbanken enligt
              riksbankslagen årligen ska avlämna till finansutskottet.
            </seg>
            <seg n="6f04e33d">
              I sitt betänkande tar finansutskottet bland annat upp frågor
              om den flexibla inflationspolitiken och om riskerna för eventuella
              målkonflikter mellan inflationsmålet och arbetet med finansiell
              stabilitet.
            </seg>
            <seg n="34c263d6">
              Dessa frågor kommer att mer på djupet behandlas av den externa
              och oberoende grupp för utvärdering av penningpolitiken som utskottet
              tillsatte våren 2010 och som kommer att redovisa sitt resultat
              nu till hösten. Utskottet avser att i samband med detta återkomma
              till dessa viktiga frågor.
            </seg>
            <seg n="fd6226d3">
              Utskottet konstaterar att utvärderingsperioden 20082010 har varit
              en historiskt extrem period då stora krav ställts på penningpolitiken.
              Utskottet berömmer, liksom tidigare, Riksbanken för den penning-
              och stabilitetsfrämjande politik som Riksbanken fört under finanskrisen.
            </seg>
            <seg n="3f7aaa82">
              Utskottet vidhåller att räntehöjningarna våren och sommaren 2008
              kan ifrågasättas, och utskottet konstaterar att Riksbanken kraftigt
              missbedömde styrkan i den ekonomiska nedgången 2009 samt styrkan
              i uppgången 2010. Detta var dock en missbedömning som Riksbanken
              delade med övriga prognosmakare.
            </seg>
            <seg n="58f50351">
              Inte heller förutsåg Riksbanken den kraftiga nedgången i inflationen
              under finanskrisen. Däremot ligger bankens inflationsprognoser
              för 2009 och framåt ganska väl i linje med den faktiska utvecklingen.
            </seg>
            <seg n="8862a5d4">
              I betänkandet finns en motivreservation från Vänsterpartiet,
              ska jag tillägga.
            </seg>
            <seg n="c37dd4f5">
              Det här är alltså en översiktlig sammanfattning av bakgrunden
              och även de huvudsakliga slutsatserna i betänkandet.
            </seg>
          </u>
          <note type="speaker" n="ab8e7303">
            Anf. 70 ULLA ANDERSSON (V):
          </note>
          <u who="ulla_andersson_c170b8" xml:id="i-8abb5d33290269a2-0" n="c201a19d">
            <seg n="2e5e8834">
              Herr talman! Det här är väl en dag då man nästan undrar var man
              är och vad man ska göra. Det har varit lite hektiskt inte bara
              i dag utan också under en lång tid. Men vi ska väl ta oss igenom
              också den här debatten det hoppas jag på ett gott sätt.
            </seg>
            <seg n="eb5e7f41">
              Jag instämmer i finansutskottets beröm till Riksbanken för dess
              hantering av finanskrisen bortsett från blundern med räntehöjningen
              alldeles före finanskrisen. Vi instämmer alltså i det beröm som
              Riksbanken får i utskottets betänkande och tycker att det berömmet
              är välförtjänt.
            </seg>
            <seg n="03171b4c">
              Vi i Vänsterpartiet har under en lång tid varit kritiska till
              en penningpolitik med enbart ett ensidigt inflationsmål som styråra.
              På senare tid har vi fått draghjälp i vår kritik då allt fler
              ekonomer och debattörer börjat ifrågasätta den nuvarande politiken.
              Vi anser att det är märkligt att utskottet inte tar upp det i
              sin utvärdering utan hänvisar till den större utvärdering som
              senare ska presenteras.
            </seg>
            <seg n="0bf498f1">
              Den här debatten har under en längre tid pågått på internationell
              nivå och även på nationell nivå. IMF:s chefsekonom är, kan man
              väl säga, en av de tyngre. Han har tagit upp och problematiserat
              nivåerna för inflationsmålen och menar att det här har försvårat
              stabilitetspolitiken.
            </seg>
            <seg n="7e0628d6">
              Per Lundborg, professor på Handelshögskolan, är en av dem som
              här hemma lyft fram debatten. Han menar att inflationsmålet bör
              höjas till 4 procent just utifrån stabilitetsfrågorna.
            </seg>
            <seg n="e08f61f4">
              Göran Zettergren, chefsekonom på TCO, menar att inflationsmålet
              bör kompletteras med ett sysselsättningsmål, och professor Calmfors
              har sagt att om inflationsmålet hade satts i dag hade det satts
              högre. Men detta tar finansutskottet, som sagt, inte upp i sin
              utvärdering.
            </seg>
            <seg n="c85e87fa">
              Finanskrisen visade tydligt att lågt satta och ensidiga inflationsmål
              resulterade i ett begränsat räntepolitiskt utrymme för centralbankerna.
              Under krisen sänkte centralbankerna snabbt styrräntorna ned mot
              nollnivån. Samtidigt var det tydligt att ekonomierna hade behövt
              ytterligare penningpolitisk stimulans genom, om det hade varit
              möjligt, att man hade sänkt räntan ännu mer.
            </seg>
            <seg n="1d13c2eb">
              Ett högre inflationsmål skapar en större fallhöjd i penningpolitiken
              och ger utökade möjligheter för centralbankerna att bedriva en
              expansiv räntepolitik. Därför menar Vänsterpartiet att dagens
              inflationsmål bör höjas från 2 procent till 3 procent.
            </seg>
            <seg n="e4295e58">
              Ett annat skäl till att många ekonomer har börjat ifrågasätta
              penningpolitiken är utvecklingen på arbetsmarknaden. Arbetslösheten
              har sedan krisen på 1990-talet legat på i genomsnitt 8 procent
              faktiskt på 8,8 procent.
            </seg>
            <seg n="94bd0388">
              Bara under en månad har arbetslösheten understigit 4 procent.
              En fjärdedel av de arbetslösa har en historia av långvarig arbetslöshet.
              Sysselsättningsgraden är fortfarande 8,8 procent lägre än under
              1990-talets början motsvarande en halv miljon människor. Även
              på sikt kan vi se att prognoserna är mörka.
            </seg>
            <seg n="63a61c33">
              Det är av central betydelse att penningpolitiken används för
              att motverka konjunktursvängningar eftersom stora fall i sysselsättning
              och produktion ofta får bestående effekter. Regeringen själv bedömer
              exempelvis att 30 procent av en initial konjunkturell arbetslöshetsuppgång
              blir varaktig, det vill säga övergår i strukturell arbetslöshet.
            </seg>
            <seg n="70c303fe">
              Finansutskottets tidigare stora utvärdering visar på samma sak.
              Man menade att Riksbanken genom den strama inflationspolitiken
              hade bidragit till att vi missade tiotusentals arbetstillfällen.
            </seg>
            <seg n="f0a6aa40">
              Den här bedömningen ligger i linje med utvecklingen av den svenska
              arbetslösheten. Den kraftiga ökningen av arbetslösheten i samband
              med den ekonomiska krisen i början av 1990-talet fick betydande
              långsiktiga effekter effekter som vi ännu lever med. Problemet
              är att Riksbanken inte delar denna uppfattning. Riksbankens tror
              nämligen inte att penningpolitiken har några bestående effekter
              på reala storheter som tillväxt och arbetslöshet. Allt fler ekonomer,
              bland annat TCO:s chefsekonom Göran Zettergren, har emellertid
              på senare tid påpekat att detta synsätt är uppenbart felaktigt.
            </seg>
            <seg n="13878f0a">
              Trots att Riksbanken inte tror att penningpolitiken har några
              långsiktiga effekter på den reala ekonomin har man på senare tid
              börjat kalla sin politik för flexibel inflationsmålspolitik. Med
              detta avses att penningpolitiken, utan att inflationsmålet åsidosätts,
              också ska syfta till att stabilisera resursutnyttjandet i ekonomin.
            </seg>
            <seg n="eed9e976">
              Ett vanligt mått på resursutnyttjande i ekonomin är det så kallade
              bnp-gapet, vilket visar på skillnaden mellan faktisk bnp och den
              nivå på bnp där ekonomin anses vara i jämvikt.
            </seg>
            <seg n="ae1cc0ef">
              Riksbanken har sedan inflationsmålet infördes emellertid inte
              varit speciellt framgångsrik med att stabilisera den svenska ekonomin
              kring fullt resursutnyttjande. Under åren 19932011 har det genomsnittliga
              bnp-gapet legat på 2,74 procent, vilket tyder på att penningpolitiken
              i genomsnitt har varit alldeles för stram.
            </seg>
            <seg n="a99f29e8">
              Ett annat tecken på att penningpolitiken varit för stram är att
              såväl KPI som den underliggande inflationen trendmässigt under
              perioden klart understigit inflationsmålet på 2 procent. En penningpolitik
              som trendmässigt understiger inflationsmålet får negativa konsekvenser
              på sysselsättningen eftersom realräntorna blir högre än vad som
              motiveras av konjunkturläget, vilket betyder att ekonomin blir
              åtstramande.
            </seg>
            <seg n="a8ff8218">
              Sammantaget visar detta att riksbankslagen behöver kompletteras
              med en explicit målvariabel för den reala ekonomin. Därför menar
              Vänsterpartiet att ett mål för sysselsättningen är det mest lämpliga
              målet för den reala ekonomin. Penningpolitiken bör understödja
              ett medelfristigt sysselsättningsmål om en sysselsättningsgrad
              på 80 procent för personer 1664 år. Detta mål ska inte vara underordnat
              målet om prisstabilitet, som det är i dag.
            </seg>
            <seg n="3b1e75c8">
              Styrningen av penningpolitiken behöver också demokratiseras.
              Det operativa ansvaret för penningpolitiken vilar i dag på Riksbankens
              direktion. Ledamöterna i direktionen utses av riksbanksfullmäktige.
              Riksbankslagen föreskriver att ledamöter av direktionen får inte
              söka eller ta emot instruktioner när de fullgör penningpolitiska
              uppgifter.
            </seg>
            <seg n="5de4c841">
              Riksbankslagen säger endast att Riksbanken har till uppgift att
              upprätthålla ett fast penningvärde. Den säger inget mer än så.
              Riksbanken har därför på egen hand bestämt att penningpolitiken
              ska styras av ett inflationsmål och att detta ska vara 2 procent
              samt att KPI, alltså konsumentprisindex, ska utgöra det mått som
              inflationsmålet baseras på.
            </seg>
            <seg n="2b185bf8">
              Först därefter har riksdagen i olika dokument sagt sig stå bakom
              utformningen av penningpolitiken. Detta har dock egentligen ingen
              praktisk betydelse eftersom riksbankslagen säger att ledamöter
              av direktionen inte får söka eller ta emot instruktioner när de
              fullgör penningpolitiska uppgifter.
            </seg>
            <seg n="f465d40c">
              Vi menar att denna ordning är orimlig. Det ska vara riksdagen
              som utformar de mer exakta målen för penningpolitiken. Detta ska
              inbegripa nivån på inflationsmålet, vilken målvariabel inflationsmålet
              ska baseras på samt mål för utvecklingen av den reala ekonomin.
              Utifrån dessa mål ska givetvis Riksbanken sedan självständigt
              utforma den löpande penningpolitiken. På detta sätt skapas en
              mycket tydlig ansvarsfördelning. De folkvalda i riksdagen de som
              ställs inför väljarna beslutar om policy, och Riksbanken verkställer.
            </seg>
            <seg n="97a557c1">
              Med det vill jag yrka bifall till vår motivreservation, herr
              talman.
            </seg>
          </u>
          <note type="speaker" n="49e5b57d">
            Anf. 71 BO BERNHARDSSON (S):
          </note>
          <u who="bo_bernhardsson_b292df" xml:id="i-76773de9e6f0b24c-0" n="27ed5289">
            <seg n="348bcba7">
              Herr talman! Jag ska börja med att konstatera att det råder hyggligt
              stor samstämmighet om det penningpolitiska ramverket och utvärderingen
              av penningpolitiken. Jag ska hålla mig kort men ändå göra några
              kommentarer med anledning av betänkandet och de diskussioner som
              pågår om penningpolitiken och dess roll och hur den ska se ut
              i framtiden.
            </seg>
            <seg n="e09ab82d">
              Vi kan, vilket vi redan har fått klart för oss, se tillbaka på
              en ovanligt dramatisk period med en finanskris vars efterverkningar
              håller Europa i ett järngrepp. Vi kan även konstatera det är också
              redan gjort att Riksbanken hanterade krisen väl. Man beslutade
              om stora sänkningar av reporäntan, samtidigt som man och det var
              inte minst viktigt genomförde en omfattande utlåning till banksystemet.
              Utlåningen var helt nödvändig för att säkra de svenska bankernas
              likviditet.
            </seg>
            <seg n="64642825">
              Riksbankens politik bidrog alltså sammantaget till att dämpa
              nedgången i ekonomin. Den räddade faktiskt de svenska bankerna
              och bidrar nu till att underlätta återhämtningen i ekonomin.
            </seg>
            <seg n="d367e848">
              Finanskrisen reser eller stryker i varje fall under en rad frågor
              som rör Riksbankens roll och dess förhållande till andra institutioner
              och politikområden. Det gäller till exempel vilken hänsyn en centralbank
              ska ta till kreditgivningen, risken för finansbubblor och tillgångspriserna
              när penningpolitiken utformas. Det gäller vilket ansvar Riksbanken
              bör ha för den övergripande finansiella stabiliteten i ekonomin
              och hur rollfördelningen mellan Riksbanken och andra myndigheter
              ska se ut.
            </seg>
            <seg n="ff6ca7e4">
              Finanspolitiska rådet diskuterade här i sin rapport om den ekonomiska
              politiken den utvärdering av penningpolitiken som utskottet självt
              har beslutat. Det ska självklart också ägna sig åt dessa frågor.
              Till bilden hör naturligtvis att ett utökat ansvar för Riksbanken
              kan leda till målkonflikter mellan inflationsmålet och uppgiften
              att vidmakthålla finansiell stabilitet.
            </seg>
            <seg n="dfafdcec">
              Riksbanken bedriver redan sedan några år en så kallad flexibel
              inflationsmålspolitik, vilket innebär att penningpolitiken ska
              ta hänsyn inte bara till inflationen utan också till den reala
              ekonomiska utvecklingen, resursutnyttjandet och sysselsättningen.
              En av de allra viktigaste variablerna när det gäller resursutnyttjande
              är naturligtvis i vilken mån man använder arbetskraftspotentialen
              i ett samhälle.
            </seg>
            <seg n="12bb441c">
              Herr talman! Det framgår vid det här laget av mitt resonemang
              ja, det framgår på många andra sätt att penningpolitiken inte
              bedrivs på en isolerad ö. Det finns risk för målkonflikter, och
              delvis är de ofrånkomliga. Det finns i detta sammanhang skäl och
              det är egentligen det som är min poäng i detta inlägg; man behöver
              bara en poäng i ett inlägg att understryka det ansvar som åvilar
              regeringen och riksdagen när det gäller att underlätta Riksbankens
              arbete.
            </seg>
            <seg n="a8ccae46">
              Om regering och riksdag vidtar tillräckligt kraftfulla åtgärder
              via en aktiv arbetsmarknadspolitik där man har hög kvalitet på
              åtgärderna och där utbildning spelar en stor roll kan man nämligen
              förhindra att flaskhalsar uppstår på arbetsmarknaden. Därmed kan
              räntehöjningar skjutas upp eller bli mindre än de annars skulle
              bli. Med andra ord är det viktigt att se de övriga politiska möjligheterna
              att pressa ned arbetslösheten och göra räntehöjningar onödiga.
            </seg>
            <seg n="f338ab8c">
              Om, med ett liknande resonemang, regering och riksdag tillräckligt
              kraftfullt använder de politiska instrument som finns för att
              se till att bostadsförsörjningen fungerar, dämpar kreditgivningen
              och bromsar ökningen av tillgångspriser med andra instrument som
              är tillgängliga politiskt slipper Riksbanken ta till räntevapnet
              för att hantera åtminstone det problemet. Då kan räntehöjningar
              senareläggas, bli mindre eller kanske till och med onödiga. Nackdelen
              med att använda penningpolitiken för att förhindra finansbubblor
              eller dämpa tillgångsprisernas utveckling är naturligtvis att
              detta slår generellt mot investeringar och jobbutveckling.
            </seg>
            <seg n="f873ea93">
              Detta är min poäng, som jag tyckte att det kändes viktigt att
              föra fram i denna diskussion: Penningpolitiken är ingen isolerad
              ö. I vad mån Riksbanken behöver använda penningpolitiken hänger
              väldigt intimt samman med vad regering och riksdag gör med hjälp
              av andra politiska instrument för att få ned arbetslösheten och
              matcha tillgång och efterfrågan på arbetsmarknaden för att se
              till att det blir en bra utveckling på bostadsmarknaden och så
              vidare.
            </seg>
            <seg n="be7e527d">
              Med dessa kommentarer vill jag yrka bifall till förslaget i betänkandet.
            </seg>
          </u>
          <note type="speaker" n="33780e02">
            Anf. 72 GÖRAN PETTERSSON (M):
          </note>
          <u who="goran_pettersson_017250" xml:id="i-4216a45e0bb21f09-0" n="d360979e">
            <seg n="cde597a8">
              Herr talman! Riksbanken har sedan 1999 en självständig ställning
              gentemot riksdag och regering, och banken fattar självständigt
              de penningpolitiska besluten. Det är riksdagen och dess finansutskott
              som har uppgiften att utvärdera penningpolitiken. Penningpolitiken
              har en central roll i svensk ekonomisk politik, och det är därför
              viktigt att utvärderingen bidrar till att genomlysa och utveckla
              penningpolitiken men också till att öka förståelsen för penningpolitiken
              och hur den samverkar med finanspolitiken.
            </seg>
            <seg n="afc09b79">
              När jag ser tillbaka på mina fem år i finansutskottet kan jag
              konstatera att utskottets utvärderingar har utvecklats vad gäller
              både djup och bredd. Det är bra. Utskottets offentliga utfrågningar
              av riksbankschefen har även de utvecklats på ett positivt sätt
              och blir mer och mer kvalificerade där de relevanta frågorna ställs.
              Utskottets betänkande rekommenderas till läsning för alla som
              önskar en initierad men kortfattad beskrivning av den förda penningpolitiken
              för 20082010.
            </seg>
            <seg n="03db2bf1">
              Penningpolitiken har blivit lite av en kvällstidningsprodukt.
              Man kan ibland på löpsedlar läsa om kommande penningpolitiska
              beslut och liknande. Vill man ha en kortkurs, Penningpolitik för
              dummies, kan man läsa utskottets betänkande.
            </seg>
            <seg n="4a3bba62">
              Jag kommer att kort beröra några av de ämnen som behandlas i
              betänkandet.
            </seg>
            <seg n="2262f0ad">
              Precis som tidigare talare vill jag trycka på att 20082010 var
              en extrem period. Perioden präglades av mycket tvära kast som
              i vissa fall utlöstes av enskilda händelser. Under sådana förlopp
              är det väldigt svårt att göra prognoser. Prognoser bygger ofta
              på att det fortsätter i en trend och att det är långsiktiga förlopp.
              När långsiktiga förlopp avbryts av en enskild händelse som leder
              till ett tvärt kast i kurvan blir med en naturlighet alla prognoser
              skeva. Det var det som hände Riksbanken. När man läser betänkandet
              kan man se, grafiskt visat, hur bedömningarna och prognoserna
              fallit enormt fel under vissa delar av perioden.
            </seg>
            <seg n="af49e124">
              Riksbanken har under perioden vidtagit extraordinära åtgärder
              för att säkra det svenska finansiella systemet. Man har försett
              systemet med såväl svensk som utländsk likviditet. Det har som
              sagt varit extraordinära åtgärder, åtgärder som har legat i utkanten
              av vad vi kanske trodde var möjligt eller hade förutsett att Riksbanken
              över huvud taget skulle kunna vidta. Men dessa åtgärder har bidragit
              till utvecklingen i Sverige. Jag skulle vilja påstå att utan dessa
              åtgärder skulle krisen i Sverige ha fått ett helt annat utfall.
              Det har i vissa fall varit brandkårsutryckningar med extraordinära
              åtgärder som har varit mycket lyckosamma.
            </seg>
            <seg n="491c5a51">
              När de gäller de enskilda räntebeslut som fattats under perioden
              är det lätt med facit i hand att ha alla de rätta svaren och kommentera
              vilka beslut Riksbanken borde ha fattat. Men det är viktigt att
              inse att när Riksbanken fattar sina beslut har man inte möjligheten
              att ha facit i hand och se hur den historiska utvecklingen blir,
              utan Riksbanken har att agera dels på fundamenta, dels efter de
              förväntningar som råder. Efterklokhet är troligtvis den mest exakta
              vetenskapen, men det är en vetenskap med ringa värde.
            </seg>
            <seg n="d6316954">
              Jag vill särskilt rikta uppmärksamhet på det beslut som Riksbanken
              tog i september 2008 och som har både fått mycket uppmärksamhet
              och ådragit sig rätt mycket kritik. Det var ett beslut som Riksbanken
              tog om att fortsätta att höja räntan. 14 dagar senare kom kraschen
              i Lehman Brothers.
            </seg>
            <seg n="74a54c55">
              Många har framfört att det var ett oklokt beslut, att Riksbanken
              borde ha haft känslan av vad som skulle komma. Jag vill då påminna
              om att den stämning som rådde i ekonomin då var att man såg framför
              sig ökade inflationsförväntningar och överhettningstendenser i
              ekonomin. Jag tror inte att vi till fullo kan se vilka konsekvenser
              det räntebeslutet fick. Jag tror att det hade den positiva effekten
              att det bidrog till en viss avkylning av marknaden.
            </seg>
            <seg n="0b5e0a99">
              En annan fråga som har varit uppe är den oenighet som rått i
              direktionen under senaste tiden. Vid de senaste mötena har direktionen
              varit oenig om de penningpolitiska besluten. Jag kan konstatera
              att det finns ett syfte med att vi har ett flertal i direktionen.
              Det är sex ledamöter i direktionen. Om alla tyckte lika i alla
              frågor hade det inte funnits behov av att ha sex chefer och vice
              chefer. Det visar på styrkan i ett kollektivt beslutsfattande.
            </seg>
            <seg n="b4df23a0">
              Riksbanken har under de senaste åren gått över till en flexibel
              inflationsmålspolitik där man tar hänsyn till både inflationen
              och utvecklingen inom den reala ekonomin. Det är komplicerat.
              Det finns invändningar mot att styra mot flera mål samtidigt.
              Då ska man vara på det klara med att inflationsmålet är överordnat
              de andra målen.
            </seg>
            <seg n="48754c57">
              Det här är en fråga som förtjänar ytterligare utredning. Därför
              är det glädjande att den oberoende utredning som professorerna
              Goodhart och Rochet arbetar med och som kommer att redovisas i
              månadsskiftet augusti-september kommer att belysa just frågan
              om den flexibla inflationsmålspolitiken. De kommer också att titta
              på frågan om finansiell stabilitet. Utskottet kommer att få anledning
              att återkomma i frågan.
            </seg>
            <seg n="b3d82352">
              Det är bra att det finns en bred uppslutning i riksdagen för
              penningpolitiken. Jag vill avsluta med några kommentarer till
              Vänsterpartiets reservation.
            </seg>
            <seg n="18f1380c">
              Ulla Andersson framför i sitt anförande önskemålet om att höja
              inflationsmålet. När utskottet genomförde den större utredningen
              2006, också den en oberoende utredning, tittade man på denna fråga.
              Man studerade frågan med ett visst djup. Det finns vissa teoretiska
              motiv för det som Ulla Andersson framför om att ha ett högre inflationsmål.
              Men man landade ändå i att nackdelarna övervägde. En nackdel som
              framfördes väldigt tungt var att en ändring i sig skickar en signal
              att det finns en osäkerhet om penningpolitiken. Stabilitet har
              ett egenvärde i penningpolitiken och även samordningen med andra
              länder.
            </seg>
            <seg n="37b82905">
              Ulla Andersson för också fram begreppet demokratiseras. Där finns
              en komplikation. Vi har en oberoende riksbank där vi har bestämt
              i vår riksbankslag hur den ska fungera. De operativa besluten
              tas på tjänstemannanivå. Det går givetvis att tycka att om den
              processen inte är politiserad är den inte demokratisk. Jag tycker
              att man kan jämföra med en annan del inom staten, domstolarna.
              Där är det vi i riksdagen som beslutar om lagarna, men det skulle
              vara oss främmande att lägga oss i hur domstolarna dömer efter
              lagen.
            </seg>
            <seg n="4844f50b">
              Demokratiseringen är inte en svartvit fråga, men den indelning
              som vi har haft nu under drygt tio år har tjänat oss väl. Vi ser
              i många länder där politiken tränger längre ned i tjänstemannabeslut
              att det leder till komplikationer.
            </seg>
          </u>
          <note type="speaker" n="6e8a3183">
            Anf. 73 ULLA ANDERSSON (V) replik:
          </note>
          <u who="ulla_andersson_c170b8" xml:id="i-8abb5d33290269a2-1" n="c201a19d">
            <seg n="6b7031fc">
              Herr talman! Göran Pettersson säger i sitt inlägg att det kan
              vara komplicerat att styra mot flera mål. Det pågår i Riksbanken
              en debatt om detta. Vi vet att den tidigare utvärderingen tog
              upp, precis som Göran Pettersson sade, och problematiserade den
              frågan. Om de allra flesta i världen klarar av det är det lite
              märkligt om ett tjugotal inte skulle klara av det. USA är till
              exempel ett land där man har dubbla mål. Jag tror inte att de
              har så stora problem med just den utformningen.
            </seg>
            <seg n="7c476fe0">
              Vi är bekymrade av två olika anledningar. En är att när man har
              så låga realräntor som man får när man har ett lågt inflationsmål
              ger det väldigt lite fallhöjd. Om vi hade haft en större fallhöjd
              när finanskrisen kom hade Riksbanken kunnat stimulera ekonomin
              i än större utsträckning, vilket hade tjänat väldigt många företag
              väl, då man hade kunnat få lägre räntor på sina lån. Det hade
              också kunnat förhindra att en mängd människor blev uppsagda. Den
              tidigare stora utvärderingen som finansutskottet gjorde, som du
              också hänvisade till Göran, visar också att det som var den stora
              problematiken var att Riksbanken hade fört en för stram penningpolitiken,
              vilket innebar att den strukturella arbetslösheten ökade. Det
              säger också regeringen själv.
            </seg>
            <seg n="e147c4da">
              Vi menar att det är ett problem just utifrån de två perspektiven
              att vi får för lite fallhöjd, att det blir för lite stabilitet
              och att vi har haft för ensidigt fokus på inflationen, vilket
              får till konsekvens att vi får en högre strukturell arbetslöshet.
            </seg>
            <seg n="37db5a72">
              Tittar vi på utfallet med en arbetslöshet på i genomsnitt 8 procent
              sedan början av 90-talet måste vi inse att det finns ett problem.
              Då kanske det är flera olika verktyg som vi behöver titta på,
              men de måste tåla att diskuteras och föras upp. Den debatten pågår
              också väldigt mycket nu, och jag är glad att Göran Pettersson
              tog upp den. Den pågår väldigt mycket internationellt men även
              här i Sverige, och den borde ta större plats även här i riksdagen.
            </seg>
          </u>
          <note type="speaker" n="e181681c">
            Anf. 74 GÖRAN PETTERSSON (M) replik:
          </note>
          <u who="goran_pettersson_017250" xml:id="i-4216a45e0bb21f09-1" n="d360979e">
            <seg n="7d476c95">
              Herr talman! Jag välkomnar att vi har mer debatt och tränger
              in i de här frågorna. Jag sade i mitt anförande att vi skulle
              öka förståelsen för penningpolitiken, och det tror jag faktiskt
              att vi delvis gör genom vårt arbete i utskottet. Nu får vi utredningen
              vid månadsskiftet augusti/september. Den kommer kanske att leda
              till en förnyad diskussion i de här frågorna.
            </seg>
            <seg n="99750aa5">
              Dock kan jag inte lämna att det är en unik situation att få stå
              här och debattera med en vänsterpartist i Sveriges riksdag och
              konstatera att när jag väljer vägen som Sverige, Sveriges riksbank
              och Stefan Ingves och svenska finansutskottet har valt står min
              vänsterpartistiska opponent på samma sida som Federal Reserve,
              som USA. Det är den penningpolitik som exemplifieras av Alan Greenspan,
              en ärkerepublikansk finanspolitiker. Jag måste hålla mig lite
              i bordet och fundera om jag har fel eller om det kan vara som
              så att man inte ska utgå från att det alltid är så enkelt som
              att moderaten tycker som amerikanen och ja, jag vet inte vad en
              vänsterpartist tycker.
            </seg>
          </u>
          <note type="speaker" n="1fa98bcb">
            Anf. 75 ULLA ANDERSSON (V) replik:
          </note>
          <u who="ulla_andersson_c170b8" xml:id="i-8abb5d33290269a2-2" n="c201a19d">
            <seg n="75bbf5cf">
              Herr talman! Det var ett lite småmysigt inlägg, tycker jag.
            </seg>
            <seg n="32ad00bd">
              Jag kan säga att Alan Greenspan inte tillhör mina favoriter.
              Jag kan lugna dig med det, Göran Pettersson. Det är snarare ni
              som har hyllat honom genom åren, och nu ser vi konsekvenserna
              av den politiken.
            </seg>
            <seg n="2aea73cf">
              Det som jag var ute efter var att påvisa att det är mer normalt
              med dubbla mål för en riksbank än att ha ett ensidigt inflationsmål.
              IMF:s chefsekonom har också lyft upp problematiken att det blir
              för lite fallhöjd vid stora ekonomiska kriser. ECB sänkte ju räntan
              till en procent, och deras regelverk medger ingen lägre sänkning.
              Räntan var nästan noll. Direktionen i Sveriges riksbank har haft
              en stor diskussion om att vi skulle gå ned till noll eller kanske
              till och med ha en negativ ränta. Det är alltså flera olika debatter
              som pågår. Därför tycker jag att det är viktigt att också lyfta
              upp den här.
            </seg>
            <seg n="e0b2ca2a">
              Jag tycker att vi borde diskutera konsekvenserna för sysselsättningen
              i mycket större utsträckning, för penningpolitiken har påverkan
              på sysselsättningen, framför allt den strukturella arbetslösheten,
              vilket också regeringen lyfter fram. Även om Riksbanken har utvecklat
              och förbättrat sin analys av arbetsmarknaden genom åren finns
              det en lång väg att gå.
            </seg>
            <seg n="88ae45b9">
              Vi ser att det är ett stort negativt bnp-gap. Vi ser också att
              Riksbanken hela tiden har hamnat under inflationsmålet. Detta
              tillsammans har bidragit till att försvåra nya investeringar men
              också att få människor i arbete. Därför är detta värt en särskild
              debatt.
            </seg>
            <seg n="f4f43d87">
              Till sist tycker jag att det är en rimlig ordning att Riksbanken
              fastställer målen som ska styra penningpolitiken och att Riksbanken
              självständigt verkställer besluten. Vi fastställer lagar, och
              då borde vi också kunna fastställa målen för penningpolitiken.
              Vi är valda av folket och borde kunna avsättas. En riksbanksdirektion
              kan inte avsättas av någon, vilket gör det problematiskt ur ett
              demokratiperspektiv.
            </seg>
          </u>
          <note type="speaker" n="1d3980bb">
            Anf. 76 GÖRAN PETTERSSON (M) replik:
          </note>
          <u who="goran_pettersson_017250" xml:id="i-4216a45e0bb21f09-2" n="d360979e">
            <seg n="e8e86d18">
              Herr talman! Jag vet inte om detta replikskifte har tjänat som
              en cliffhanger för att lyssna på den fortsatta penningpolitiska
              utvärderingen förhoppningsvis.
            </seg>
            <seg n="8d036a67">
              Jag tycker att det är spännande att vi kan tala om dessa komplexa
              frågor och inte vara låsta i olika blocktillhörigheter.
            </seg>
            <seg n="d9d98029">
              Jag delar uppfattningen att det är problematiskt att inflationsmålet
              ger så lite dynamik. Men det var också en fråga som den förra
              utredningen studerade ganska ingående. Man vägde för- och nackdelar
              och kom fram till att nackdelarna bland annat skulle innebära
              en förändring som skickade en signal som var olycklig men också
              att det inflationsmål som Sveriges riksbank hade valt sammanföll
              med andra centralbankers i området, alltså ECB med flera, när
              det gällde nivån och att det i sig var en fördel.
            </seg>
            <seg n="da45b9a5">
              Det här är en fråga som vi kommer att återkomma till. Och historiskt
              sett har sådana här sanningar inte varit eviga, utan de ändras
              över tid. För att hänvisa till vad Bo Bernhardsson sade är svensk
              penningpolitik inte en isolerad ö. Den har ofta att förhålla sig
              till ett antal andra länder.
            </seg>
          </u>
          <note type="speaker" n="fb301885">
            Anf. 77 CARL B HAMILTON (FP):
          </note>
          <u who="carl_b_hamilton_f30000" xml:id="i-cc84934fc0e4f954-0" n="56927c9a" next="i-040916905eadab79-0"/>
          <note n="28548949">
            Herr talman! Jag yrkar bifall till utskottets förslag till beslut.
          </note>
          <u who="carl_b_hamilton_f30000" xml:id="i-040916905eadab79-0" n="56927c9a" prev="i-cc84934fc0e4f954-0">
            <seg n="ccf72c26">
              Jag ska börja med att säga det som Bo Bernhardsson sade, att
              Riksbanken i allt väsentligt har hanterat krisen väl. Jag vill
              också understryka att Riksbanken har gjort det trots att den kris
              som uppstod inte riktigt var den kris som man hade förväntat sig.
              Riksbanken var flexibel i den meningen att man lyckades hantera
              stabilitetsproblemen med de instrument man hade tillsammans med
              regeringen.
            </seg>
            <seg n="b27f9800">
              Det som dock skapade problem, som vi har diskuterat bland annat
              vid en hearing i finansutskottet, var att stabilitetsproblemen
              var gränsöverskridande och att de framför allt drabbade Lettland.
              När man skrev riksbankslagen hade man inte den här typen av situation
              i åtanke, men Riksbanken har trots detta hanterat den uppkomna
              situationen på ett bra sätt.
            </seg>
            <seg n="d53cc013">
              Det är riktigt, som har diskuterats här och jag ska inte upprepa
              det, att det finns flera olika mål och att man kan diskutera ganska
              länge hur målen ska förhålla sig till varandra. Det som jag tycker
              är viktigt under den här perioden är att gå in på lite av de problem
              som Bo Bernhardsson var inne på. Vi har nu haft väldigt stora
              stabilitetsproblem. Det är ett faktum att penningpolitiken är
              beroende av det som andra agenter i ekonomin gör, det vill säga
              framför allt regeringen, men också av de åtgärder som vidtas i
              andra länder.
            </seg>
            <seg n="73ca7d3f">
              Keynes är inte död, även om han avled för länge sedan. Regeringen
              har drivit en mycket tydlig keynesiansk politik under delar av
              denna kris, och det har naturligtvis påverkat och delvis ändrat
              Riksbankens förutsättningar att driva sin politik. Samspelet mellan
              regering och riksbank blir ett ömsesidigt hänsynstagande. Då kan
              man fråga sig, som också Bo Bernhardsson var inne på, hur dessa
              två ska utvärderas gentemot varandra. Det vill säga: Vi har i
              riksbankslagen, i Sverige och i andra länder tanken att det ska
              vara ganska enkelt att utvärdera vad en centralbank gör. Man tittar
              på inflationstakten, om centralbanken lyckades hålla den någorlunda
              eller inte. Lyckades de med det var de framgångsrika.
            </seg>
            <seg n="f53f3a79">
              Men här har vi en mer komplicerad uppgift. Vi har ett mycket
              betydelsefullt mål som har tillkommit, nämligen stabiliteten.
              Det blir naturligtvis svårare, och där har Ulla Andersson rätt,
              att utvärdera en centralbank om man har flera mål som ibland delvis
              kan stå i motsats till varandra. Då är det en självständig direktion
              i Centralbanken som driver denna politik trots att den kan få
              ganska politiska inslag, till skillnad från om man bara sitter
              och stirrar på inflationstakten och försöker rätta räntan så att
              inflationstakten ligger i linje med målet.
            </seg>
            <seg n="5ce29a2e">
              Ur riksdagens synpunkt riksdagen har ju också att titta på de
              konstitutionella aspekterna är det väldigt viktigt att vi funderar
              igenom väldigt noga hur vi ska utvärdera Riksbanken i framtiden.
              Det är ett problem inte bara i Sverige utan i alla länder som
              har mer eller mindre självständiga centralbanker.
            </seg>
            <seg n="5266c08d">
              Ulla Andersson sade inget om hur det var innan vi hade en självständig
              centralbank i Sverige, andra europeiska länder, Australien, Nya
              Zeeland och så vidare. Levde vi då i himmelriket? Var det ett
              penningpolitiskt paradis? Inte alls. När riksdagsmajoriteter och
              regeringar styrde räntan efter valkonjunkturen och inte efter
              den ekonomiska konjunkturen ledde det till stora och så småningom
              svårhanterliga problem. Det fortplantade sig inte bara över valdagen
              utan lång tid därefter.
            </seg>
            <seg n="d59e44f9">
              Man har att välja mellan olika system. Ingetdera är perfekt.
              Dock är det system vi har i Sverige och i många andra industriländer
              det mindre dåliga.
            </seg>
          </u>
          <note n="344b51dc">
            Överläggningen var härmed avslutad.
          </note>
          <note n="a3dd1032">
            12 § Utvecklingen inom den kommunala sektorn 2010
          </note>
          <note n="fce44ff3">
            Föredrogs
          </note>
          <note type="speaker" n="b135683f">
            Anf. 78 JÖRGEN ANDERSSON (M):
          </note>
          <u who="jorgen_andersson_b53b44" xml:id="i-2b3d2c780725edc2-0" n="7d5101a5" next="i-d808835786ec4218-0"/>
          <note n="16b9588a">
            Herr talman! I finansutskottets betänkande FIU34 behandlar finansutskottet
            skrivelsen 2010/11:102 Utvecklingen inom den kommunala sektorn
            .
          </note>
          <u who="jorgen_andersson_b53b44" xml:id="i-d808835786ec4218-0" n="7d5101a5" prev="i-2b3d2c780725edc2-0">
            <seg n="257a2850">
              Skrivelsen utgör regeringens årliga redovisning av ekonomin och
              verksamheterna i kommuner och landsting. Redovisningen avser i
              huvudsak förhållandena till och med verksamhetsåret 2010.
            </seg>
            <seg n="4ee2998e">
              I skrivelsen lämnar regeringen en översiktlig redovisning av
              hur ekonomin och verksamheterna har utvecklats de senaste åren
              i kommuner och landsting. Redovisning av den kommunala ekonomin
              innefattar i huvudsak resultatutvecklingen, sysselsättningsutvecklingen
              och utvecklingen av statliga bidrag till kommunsektorn.
            </seg>
            <seg n="a4b35772">
              Redovisningen av utvecklingen i den kommunala verksamheten omfattar
              i huvudsak utvecklingen inom de obligatoriska verksamheterna vård,
              skola och omsorg. Redovisningen syftar till att beskriva hur dessa
              verksamheter utvecklats i förhållande till de nationella mål som
              regering och riksdag har formulerat.
            </seg>
            <seg n="59b0a3b3">
              I samband med skrivelsen har två motioner väckts. Den ena är
              skriven av ett flertal socialdemokrater och handlar om stöd till
              kommunala sektorn. Den andra är skriven av sverigedemokrater och
              handlar om slopande av SFI-bonusen.
            </seg>
            <seg n="9abdd64a">
              Inga reservationer är anmälda.
            </seg>
            <seg n="4a5129dc">
              Herr talman! Låt oss efter denna inledning lämna över ärendet
              för debatt.
            </seg>
          </u>
          <note type="speaker" n="fe3ae289">
            Anf. 79 PIA NILSSON (S):
          </note>
          <u who="pia_nilsson_f6a18a" xml:id="i-ddbe20341013f075-0" n="5da48923">
            <seg n="9e0f8d46">
              Herr talman! Jag skulle vilja utbringa ett fyrfaldigt leve och
              framföra mina stora gratulationer till Sveriges kommuner och landsting
              för ett alldeles förträffligt finansiellt resultat för år 2010.
            </seg>
            <seg n="54006a4c">
              Överskottet överträffade alla prognoser och landade på 19 miljarder
              kronor, vilket var en klar förbättring jämfört med 2009. Förklaringen
              lyder tillfälligt höjda statsbidrag i form av ett konjunkturstöd
              men också en återhållsam kostnadsutveckling.
            </seg>
            <seg n="df0bd3b2">
              Bilden ser dock lite annorlunda ut om man rensar bort det tillfälliga
              konjunkturstödet, som de facto håller på att avvecklas. Resultatet
              skulle då landa på mer blygsamma 8 miljarder, och 72 kommuner
              och 5 landsting skulle ha redovisat underskott.
            </seg>
            <seg n="c30f78ff">
              En utvärdering visar att många inte är odelat positiva till den
              här typen av tillfälliga stöd, som kan innebära försämrade planeringsförutsättningar
              långsiktigt.
            </seg>
            <seg n="6266dd7e">
              Kommunerna har dock sammantaget under perioden 20062010 uppvisat
              positiva resultat, men med relativt stora variationer. Så många
              som 109 av landets kommuner och 12 av landets landsting har haft
              negativt resultat ett eller flera år under den här perioden, så
              2 miljarder finns fortfarande kvar som ackumulerat underskott.
              Det är pengar som måste återställas.
            </seg>
            <seg n="bdccd057">
              Herr talman! Att kommuner och landsting har ett ansvar för en
              långsiktigt hållbar ekonomi är förstås oerhört väsentligt, för
              att inte säga helt avgörande, för att garantera den generella
              välfärden.
            </seg>
            <seg n="8620edb2">
              För 2010 uppgick det finansiella resultatet till 2,9 procent
              som andel av skatteintäkter och generella statsbidrag. Det får
              ses som ett mycket bra resultat.
            </seg>
            <seg n="8bb38e54">
              Efter den finansiella djupfrysningen ser vi nu hur den ekonomiska
              återhämtningen tinar upp alltmer. Det betyder att många kommuner
              och landsting kan andas ut en smula efter att ha kommit ur denna
              kris, mer eller mindre med hjärtat i halsgropen.
            </seg>
            <seg n="c42df838">
              Herr talman! Resultatet på 19 miljarder kan tyckas strålande,
              åtminstone vid första anblick. Syftet med denna skrivelse är dock,
              som vi hörde, att redovisa utvecklingen av de obligatoriska verksamheterna
              som skola, vård och omsorg och beskriva hur de har utvecklats
              i förhållande till de nationella mål som riksdag och regering
              har beslutat.
            </seg>
            <seg n="74455ba6">
              Då händer det saker. Då förändras bilden. Skenet mattas plötsligt
              av när verklighetens brister klibbar sig fast likt en fet hinna
              på de gnistrande miljardprismorna.
            </seg>
            <seg n="f80206bf">
              Det handlar om en verklighet där våra elever inte når kunskapsnivåerna
              i grundskolan. Det handlar om en verklighet där demensboenden
              är underbemannade. Det handlar om en verklighet där allt fler
              söker ekonomiskt bistånd för att klara sitt uppehälle. Det är
              Sverige år 2010 jag talar om.
            </seg>
            <seg n="adf878ea">
              Herr talman! Lika tillgång till utbildning och likvärdig utbildning
              är viktiga fundament i skollagen liksom att elever som behöver
              särskilt stöd också ska få det. Alla elever ska oavsett social
              bakgrund och ekonomiska förutsättningar ges samma möjligheter
              att uppnå målen.
            </seg>
            <seg n="b346a95f">
              Hur såg verkligheten ut 2010? För första gången på fem år sjönk
              det genomsnittliga meritvärdet. Andelen elever som inte klarar
              grundskolan är den högsta sedan gymnasiebehörighet infördes 1998.
            </seg>
            <seg n="1c135a7e">
              Enligt den senaste PISA-studien, som mäter kunskaper i läsförståelse,
              matematik och naturkunskap, hade de svenska resultaten försämrats
              inom samtliga områden. Studien visar, herr talman, att de svaga
              eleverna har blivit fler och att klyftorna mellan skolor och elever
              har ökat.
            </seg>
            <seg n="f45e1147">
              Hur kan det bli så här i ett Sverige som sägs styras av ordning
              och reda, hårda kunskapskrav och regelbundna kunskapstester?
            </seg>
            <seg n="e871c314">
              Skolbarnsomsorgen är ett annat sorgligt kapitel. Tillsammans
              med förskoleverksamheten ska den bidra till goda uppväxtvillkor
              genom att stödja och stimulera barns utveckling och lärande.
            </seg>
            <seg n="79b3c079">
              Hur såg verkligheten ut 2010? Den granskning som Skolinspektionen
              genomförde förra året är ingen rolig läsning. Den visar med all
              tydlighet på att det pedagogiska uppdraget får stå tillbaka på
              grund av de stora barngrupperna, som har ökat med 30 procent sedan
              2005. Personalen hinner inte med, och de flesta barn slutar på
              fritids redan före årskurs 4.
            </seg>
            <seg n="5520040e">
              Herr talman! Ännu ett i raden av verksamhetsområden med påfallande
              brister är äldreomsorgens särskilda boenden. Det är en boendeform
              som ska vara bemannad med personal dygnet runt och där man ska
              känna trygghet och ha möjlighet att påkalla hjälp dygnet runt
              via larm.
            </seg>
            <seg n="e568750c">
              Hur såg verkligheten ut 2010? Enligt Socialstyrelsen lämnas demenssjuka
              personer inlåsta nattetid utan uppsikt vid sex av tio demensboenden.
              Det är skrämmande, säger Socialstyrelsen, att en så stor del av
              Sveriges demenssjuka inte ges ordentlig trygghet och säkerhet.
              Det är en mycket vårdkrävande grupp som behöver närhet till personal
              dygnet runt.
            </seg>
            <seg n="e46ebb6d">
              Hur, herr talman, kan det bli så här i ett Sverige som sägs värna
              om en värdig, högkvalitativ och tillgänglig äldreomsorg?
            </seg>
            <seg n="e1d1c0a3">
              Det kanske mest anmärkningsvärda bristområdet av alla är det
              som omfattar kommunernas ekonomiska bistånd, det vi i vardagstal
              kallar socialbidrag. Nästan 5 procent av svenska folket har någon
              gång det senaste året tvingats söka ekonomiskt bistånd för att
              ha råd med hyra, mat och kläder. Närmare 12 miljarder kronor betalades
              ut. Enligt Socialstyrelsen är arbetslösheten den främsta orsaken.
              Hälften av biståndsmottagarna saknar en arbetslöshetsförsäkring.
              Minst lika allvarligt är att många sjukskrivna tvingas ansöka
              om bistånd på grund av att de saknar sjukpenning.
            </seg>
            <seg n="7574cc19">
              Hur kan det bli så här i ett Sverige som sägs styras av arbetslinjens
              särställning och ett minskat utanförskap?
            </seg>
            <seg n="d0cb2e0a">
              Herr talman! Så här ser de bistra och karga rummen ut för många
              människor i Sverige i dag, långt från de gnistrande kristallkronornas
              salar. Grattis än en gång, Sveriges kommuner och landsting, till
              ett fantastiskt glädjande besked om ett finansiellt resultat på
              19 miljarder. Det finns dock mycket oroväckande smolk i denna
              glädjebägare. Tonerna från det fyrfaldiga levet klingar en aning
              falskt när facit visar att allt fler elever inte når kunskapsnivåerna,
              att allt fler demensboenden är underbemannade och att allt fler
              tvingas söka ekonomiskt bistånd för att klara sitt uppehälle i
              Sverige i dag. Sverige kan bättre.
            </seg>
          </u>
          <note n="22ecd302">
            Jag yrkar bifall till motionen och reservation nr 1.
          </note>
          <note n="835c8742">
            I detta anförande instämde Ulla Andersson (V).
          </note>
          <note type="speaker" n="114c48d9">
            Anf. 80 ULLA ANDERSSON (V):
          </note>
          <u who="ulla_andersson_c170b8" xml:id="i-8abb5d33290269a2-3" n="c201a19d">
            <seg n="be933ad9">
              Herr talman! Det pratas ofta om att vi i framtiden inte har råd
              med välfärden. Visst behöver det planeras inför utmaningarna,
              men framför allt handlar det om att se till att få ett folk i
              arbete och om politisk vilja.
            </seg>
            <seg n="235e7222">
              Det stora problemet är, som jag ser det, hur vi ska få människor
              att vilja jobba i välfärden i framtiden. Om medelinkomsten är
              20 700 kronor för en heltidsarbetande kommunalare, det vill säga
              alla de som tar hand om våra äldre och våra barn, vem vill då
              jobba med det? Vi låter dem ta ansvar för våra guldklimpar, för
              våra ögonstenar. Vi låter dem ta ansvar för våra far- och morföräldrar
              och för våra föräldrar så att de får ett bra liv. De tar ansvar
              på ett föredömligt sätt, men med skamligt låg lön och alltför
              ofta med för lite resurser. De kämpar och sliter men plånboken
              blir inte tjockare för det. Orsaken är ett bristande politiskt
              ansvarstagande. De kvinnor som med sitt slit bär välfärden på
              sina axlar får ta det ekonomiska ansvaret.
            </seg>
            <seg n="86d40a8e">
              Finansminister Anders Borg tycker, till skillnad från de allra
              flesta, att lönerna är för höga och därför behöver sänkas. Han
              anser att ingångslönen på 16 070 kronor för dem som jobbar i förskolan
              och äldreomsorgen är för hög. Därför har han uppmanat kommunpolitikerna
              att hålla tillbaka lönerna. Borgs ideologiska bas har väl aldrig
              varit så synlig som med det uttalandet. Högavlönade män ska belönas,
              men hårt arbetande kvinnor i välfärden ska ha sänkta löner. I
              framtiden kanske han till och med vill se mer av det avlönade
              professionella arbete som sker i förskolor, hemtjänst med mera
              ske gratis i hemmet.
            </seg>
            <seg n="e544360d">
              Om inte frågan om de låga lönerna i välfärden kommer upp på dagordningen
              och därmed höjs hjälper det inte vad vi gör i fråga om finansieringen
              av välfärden i framtiden eftersom ingen kommer att vilja jobba
              där.
            </seg>
            <seg n="0c776312">
              Herr talman! De senaste två åren har vi förlorat 40 000 välfärdsarbetare
              i kommuner och landsting. Det får konsekvenser. 20 procent av
              alla småbarn går i barngrupper med 21 barn eller fler. På fritids
              har varje pedagog hand om 31 barn. I tv har vi de senaste dagarna
              tagit del av hur äldres omsorg missköts eftersom personalen inte
              hinner med. De vågar inte anmäla missförhållandena för då förlorar
              de jobben. Dementa lämnas ensamma på nätterna. Landsting efter
              landsting säger upp anställda.
            </seg>
            <seg n="40d5b934">
              Regeringen kunde ha räddat de här jobben men valde att i stället
              sänka skatten. Under regeringens tid har skatterna sänkts med
              tio gånger mer än vad skolan har fått i resurstillskott.
            </seg>
            <seg n="74d622b0">
              Jag skulle tro att det är jag som ensam representant för Vänsterpartiet
              som kommer att ta upp och kritisera privatiseringen av välfärden.
              Det är självklart inte bra eftersom en majoritet av svenska folket
              ifrågasätter vinster i välfärden. Inte ens borgerliga väljare
              vill ha vinster i välfärden. Sex av tio säger nej, visar en undersökning.
              Glädjande nog har ett flertal tidningar börjat granska privatiseringarna,
              framför allt hur riskkapitalbolagen agerar. Det är både nödvändigt
              och bra. Vinsterna motsvarade år 2008 lönerna för 20 000 anställda
              lärare, sjuksköterskor med flera.
            </seg>
            <seg n="78351691">
              Vi ser nu hur privatiseringarna ökar i rasande takt. 25 procent
              av gymnasieeleverna går i en privat gymnasieskola, oftast driven
              av ett aktiebolag eller riskkapitalbolag. Kommunernas köp av utbildning
              från bolag har ökat med 300 procent på åtta år. Köp av vård och
              omsorg från bolag har ökat med 100 procent under samma tid medan
              köp från stiftelser och liknande i princip ligger stilla. I dag
              drivs drygt 15 procent av äldreomsorgen privat och 40 procent
              av vårdcentralerna. Det är en oligopolistisk struktur, det vill
              säga att det är ett fåtal bolag som dominerar. Inom privat omsorg
              ägs tre av de fyra största bolagen av riskkapitalbolag. Inom handikappomsorg
              är det fem stora dominerande aktörer alla fem ägs av riskkapitalbolag.
              En allt större andel av den privata sjukvården domineras av fyra
              stora bolag. De har 57 procent av omsättningen. Två av dem ägs
              av riskkapitalbolag; ett av dem är till salu. Det blir troligtvis
              ett riskkapitalbolag som köper det.
            </seg>
            <seg n="163652ca">
              Inget av de bolag som blivit uppköpta inom sjukvården av ett
              riskkapitalbolag har efter uppköpet betalat skatt i Sverige. Riskkapitalbolagens
              intäkter kommer till 98 procent från dina och mina från allas
              skattepengar men de vägrar att själva betala skatt och använder
              avancerad skatteplanering för att slippa. Genom stora internlån
              mellan sina egna bolag, med skyhög ränta motiverat med att risken
              är så stor inom välfärden, dras sedan räntan av mot vinsten. Vinsten
              skapas bland annat genom färre anställda. När vi besökte Uppsala
              nyligen fick vi höra att hälften av undersköterskorna hade blivit
              uppsagda när ett privat bolag övertog den landstingsdrivna vårdcentralen.
            </seg>
            <seg n="fd891146">
              De vinster som blir när man säger upp anställda används till
              att köpa upp nya bolag för att bilda större vårdkedjor, effektivisera
              och, efter fem till sju år, sälja med skyhög avkastning. Det finns
              exempel på försäljningar som har givit 350 procents avkastning
              till och med mer än så. Upplägget är att under kort tid äga, effektivisera,
              bygga ut och undgå skatt. Allt är finansierat med våra skattepengar.
              Det är vid själva försäljningen som de stora vinsterna görs. En
              del partier vill förhindra vinstutdelning om inte kvaliteten hålls.
              Men när det är riskkapitalbolag som är aktörer görs ingen eller
              knappt någon utdelning under den tid de äger eftersom alla pengar
              används till att köpa upp nya bolag och nya verksamheter. Det
              är, som jag sade, vid försäljningen vinsten görs. Att införa ett
              förbud mot att ta ut vinst om inte kvaliteten hålls är bara ett
              hål i maskineriet. Ett sådant förbud har ingen betydelse för ett
              riskkapitalbolag.
            </seg>
            <seg n="47bf02d6">
              Välfärdssektorn är ju lönsam. Maud Olofsson har skällt på elbolagen
              hela vintern för de höga priserna; elbolagen har 15 procents avkastning
              på eget insatt kapital. Borg skäller på bankerna; de har 20 procents
              avkastning på eget insatt kapital. Utbildning har 23 procent,
              sjukvård 25 procent och äldreomsorg 33 procent. Men det säger
              inte Borg eller Maud något om för det är precis det de vill. Alltmer
              av våra skattepengar ska gå till privata vinster i stället för
              till barnens utbildning, omsorg om handikappade eller sjukas vård
              och äldres omsorg.
            </seg>
            <seg n="d8d6a89d">
              Det händer något när vi går från en behovsstyrd välfärdssektor
              till en efterfrågestyrd. Låt oss ta sjukvården som ett exempel.
              När vi går från en demokratiskt behovsstyrd sjukvård till en vinstdriven
              sjukvård får det faktiskt konsekvenser. Den senaste tiden har
              rapporterna om ojämlikheterna i den svenska sjukvården duggat
              tätt. Rika och friska människor besöker vårdcentralerna oftare
              än sjuka och fattiga. Men det är även så att människor med hög
              utbildning och inkomst får en bättre behandling och bättre mediciner
              än vad andra får. Vi går mer och mer mot ett försäkringsbaserat
              och vinstdrivande sjukvårdssystem. Det påverkar oss, det påverkar
              demokratin och det påverkar kostnaderna. Och vad innebär det egentligen
              att allt fler relativt friska människor kommer först i vårdkön?
            </seg>
            <seg n="7697c049">
              Jag brukar lyssna på Ekot . För några månader sedan kunde jag
              höra en intervju där en tidigare offentliganställd sjuksköterska,
              numera privatanställd, beskriva hur det pågående systemskiftet
              i sjukvården påverkar en multisjuk äldre.
            </seg>
            <seg n="1aafd656">
              Tidigare, när vårdcentralen drevs i offentlig regi, fick den
              multisjuka äldre komma på ett längre besök då man gick igenom
              allt. Sedan ringde vårdcentralen hem och berättade om provresultaten.
              När den privata vårdcentralen nu har tagit över fick samma kvinna
              i stället komma tre gånger för samma undersökning. Inte ens provresultaten
              fick hon via telefon, eftersom vårdcentralen får betalt per läkarbesök.
            </seg>
            <seg n="816d65c8">
              Privatiseringarna har också inneburit att relativt friska människor
              uppmanas besöka sjukvården. Tidigare uppmanades man att stanna
              hemma någon dag och försöka kurera sig själv. Men nu ska man komma
              på en gång, eftersom vårdcentralen får betalt per läkarbesök.
              Det har till och med gått så långt att även offentliga vårdcentraler
              nu funderar på om de också ska kalla in relativt friska människor
              till vårdcentralerna så att även dessa vårdcentraler kan konkurrera
              på lika villkor. Det är nämligen genom att behandla relativt friska
              människor som man tjänar snabba pengar. Men det är också så man
              upprätthåller kundunderlaget.
            </seg>
            <seg n="8bf8416a">
              Det som också har framkommit är att alltmer av arbetsuppgifterna
              utförs av läkare i stället för av annan personal eftersom många
              system bygger på att man får betalt per läkarbesök. Vi bygger
              alltså ett ineffektivare och dyrare system.
            </seg>
            <seg n="a41f1020">
              I socialt privilegierade områden växer svampar upp ur jorden.
              På Östermalm, där det bor 65 000 människor, har man tolv vårdcentraler
              och 194 specialister. I Botkyrka, där det bor 83 000 människor,
              har man sex vårdcentraler och fem specialister. I Husby och Akalla
              förlorade man sin vårdcentral.
            </seg>
            <seg n="bb4595cb">
              Vi har också hört om vårdrådgivning där man får betalt per samtal.
              Därför hålls samtalen så korta som möjligt.
            </seg>
            <seg n="47fe3eea">
              I dag får försäkringskunder gå före i kön och en halv miljon
              människor har privat sjukförsäkring. Visst är det rätt långt kvar
              tills vi har ett sjukvårdssystem som det som man har i USA, men
              vi tar steg efter steg på vägen dit. Russinen plockas ur kakan,
              vårdkedjor bryts sönder och psykosociala team och förebyggande
              arbete blir satta på undantag. Vård prioriteras för dem som har
              minst behov. Det blir allt tydligare att det inte längre är behoven
              som styr utan i allt större utsträckning vinsten. Vården har blivit
              en vara och inte en rättighet.
            </seg>
            <seg n="2ca66d4f">
              Välfärden, där sjukvården är en central del, är en säker och
              riskfri investering. Financial Times beskriver den som oberoende
              av konjunkturer. Och visst är det så att vi ramlar och bryter
              benen, blir sjuka och gamla oavsett om vi har finanskris eller
              inte och oavsett om Tokyobörsen har ett bra stängningsindex eller
              inte.
            </seg>
            <seg n="72a019a1">
              Vinster motsvarande 10 000 sjuksköterskelöner tas ut ur sjukvården
              varje år. Självklart finns det då intressen som gärna ser en allt
              större andel privat sjukvård i framtiden. Vårdföretagarna vill
              att hälften av all sjukvård ska drivas privat inom fyra år. Det
              jobbar de för, det kan jag lova. Men då har vi också ett annat
              Sverige med en tydlig högerriktning i vårt välfärdssystem där
              vi inte längre har vård efter behov utan efter plånbok.
            </seg>
          </u>
          <note type="speaker" n="79a989e8">
            Anf. 81 GÖRAN PETTERSSON (M):
          </note>
          <u who="goran_pettersson_017250" xml:id="i-4216a45e0bb21f09-3" n="d360979e">
            <seg n="947c1b5d">
              Herr talman! I dag debatterar vi utvecklingen inom den kommunala
              sektorn. Det är ett ämne som skiljer sig lite från de ämnen som
              vi brukar debattera här i kammaren. Normalt sett när vi debatterar
              här i kammaren finns det ett gäng som tillhör regeringsunderlaget
              och som är de som bestämmer. Sedan finns det ett gäng som är i
              opposition.
            </seg>
            <seg n="2b2141da">
              När vi nu tittar på utvecklingen i den kommunala sektorn är läget
              lite annorlunda. Våra kommuner och landsting är inte homogena.
              Man kan säga att Sverige är delat i två grupper. Den ena gruppen
              styrs av någon form av borgerlig majoritet, och den andra styrs
              av någon konstellation av de rödgröna partierna. Detta gör att
              när vi talar om hur måluppfyllelsen är ute i kommuner och landsting
              faller detta ansvar ibland på ett moderat kommunalråd, ibland
              på ett socialdemokratiskt och ibland kanske till och med på ett
              centerpartistiskt. Jag vet inte om det kanske finns något miljöpartistiskt
              och vänsterpartistiskt kommunalråd också som har gjort något fel
              här i världen.
            </seg>
            <seg n="35c08bf9">
              Det gör att när vi tar till dessa brösttoner och talar om problemen
              har vi en del hemläxor att göra när det gäller dem som tillhör
              våra egna partier.
            </seg>
            <seg n="e60a979d">
              Det är viktigt att vi har en tydlig ansvarsfördelning mellan
              stat, kommun och landsting. Vi brukar ofta lyfta fram det kommunala
              självstyret. Det kommunala självstyret innebär att vi har gjort
              en arbetsfördelning mellan oss och att många av de viktigaste
              besluten när det gäller välfärdssektorn fattas på lokal nivå inom
              kommuner och landsting.
            </seg>
            <seg n="c13bfd52">
              Kommuner och landsting har mycket långtgående befogenheter. Till
              skillnad från i många andra länder har de beskattningsrätt på
              förvärvsinkomster, vilket innebär att de nästan trycker sina egna
              pengar. De bestämmer själva hur de vill balansera skattesidan
              mot de resurser som finns.
            </seg>
            <seg n="b0f527df">
              År 2010 har varit ett extremt år. Vi talade om det när vi diskuterade
              penningpolitik här tidigare i dag. Men det har varit ett extremt
              år för kommuner och landsting också. Det har varit ett mycket
              osäkert läge och tvära kast. När vi nu i efterhand tittar på de
              beslut som är tagna här i riksdagen kan vi, när vi ser det ekonomiska
              utfallet, konstatera att det tillfälliga konjunkturstöd som gavs
              var väl tilltaget. En mycket stor del av det har nu gått direkt
              in på resultatsidan. Men när detta beslut togs var detta svårt
              att bedöma, och jag tycker att det var ett riktigt beslut som
              vi tog att ge detta tillfälliga konjunkturbidrag.
            </seg>
            <seg n="1ac3d2ee">
              Nu pågår en utredning där man vill undersöka kommuners och landstings
              möjligheter att få en ökad flexibilitet att hantera konjunkturer.
              Denna utredning kommer att redovisas i september. Jag hoppas att
              den kommer att ge ökade möjligheter för kommuner och landsting
              att spara under de goda åren för att ha en buffert som de kan
              använda under de dåliga åren. Då bygger kommunerna upp sin egen
              robusthet att kunna jämna ut över konjunkturen. Det tror jag blir
              en fördel.
            </seg>
            <seg n="e448e962">
              Det är trots allt så att det inte går åt mindre resurser till
              sjukvård, omsorg och skola för att det är lågkonjunktur. Det är
              verksamheter som i stort sett är konjunkturoberoende. Därför måste
              vi ha ett finansiellt system för kommuner och landsting så att
              det jämnar ut sig.
            </seg>
            <seg n="fd2f8a22">
              Ulla Andersson tog i sitt inlägg upp det klassiska ämnet som
              vi en gång om året brukar tala om, när det ärendet är uppe, nämligen
              antalet anställda i kommuner och landsting. Antalet anställda
              i kommuner och landsting är i dag mindre än 2006. Samtidigt har
              medelarbetstiden per anställd ökat. Det är alltså fler som gått
              upp i anställningstid, vilket jag tror att nästan alla partier
              i kammaren är för eftersom det innebär att man bereds möjlighet
              att arbeta fler timmar. Man kan gå från halvtid till trekvartstid
              och så vidare.
            </seg>
            <seg n="e25cc0fc">
              Dessutom har ett antal verksamheter lagts ut i enskild regi.
              Det innebär inte att de anställda försvunnit, men i stället för
              att vara anställda av Åmåls kommun är de nu anställda av AB Åmål
              Välfärdstjänster. Därmed försvinner man ur den statistiken. Det
              är i dag radikalt färre sjukskrivna än 2006. I och med att färre
              i kommuner och landsting är sjukskrivna minskar behovet av vikarier
              och liknande, vilket slår igenom i anställningsstatistiken. Det
              som dessutom kraftigt slår igenom i statistiken är utfasningen
              av de så kallade plusjobben. Plusjobben var en arbetsmarknadspolitisk
              åtgärd, men den slog igenom i statistiken. I dag heter åtgärderna
              någonting annat och finns kanske inte i just kommuner och landsting.
            </seg>
            <seg n="8faf5ae9">
              Ytterligare en sak tas upp i rapporten beträffande anställningar
              och löner, nämligen löneskillnaderna. Vi talar ofta i kammaren
              om löneskillnader mellan män och kvinnor. I rapporten finns en
              liten ljusglimt. Löneskillnaderna mellan män och kvinnor i kommuner
              och landsting har minskat under det senaste året. Fortfarande
              finns dock en besvärande stor löneskillnad, men trenden är god.
            </seg>
            <seg n="b166cd1f">
              Det finns många fler saker i betänkandet och i rapporten att
              tala om, men för tids vinnande tänkte jag överlämna till min allianskollega
              Anders Sellström att utveckla fördelarna med ökad valfrihet och
              tillgänglighet inom välfärdssystemet och i stället avsluta med
              att yrka bifall till utskottets förslag i betänkandet.
            </seg>
          </u>
          <note type="speaker" n="c5ebafec">
            Anf. 82 PIA NILSSON (S) replik:
          </note>
          <u who="pia_nilsson_f6a18a" xml:id="i-ddbe20341013f075-1" n="5da48923">
            <seg n="7e117d44">
              Herr talman! Inte med ett ord nämnde Göran Pettersson verksamheten
              inom skola, vård och omsorg, åtminstone inte när det gäller statens
              ansvar. Han tryckte med emfas på det kommunala självstyret, som
              om staten, regeringen, inte har ett ansvar. Det förvånar mig.
            </seg>
            <seg n="eed2be7c">
              Jag skulle därför vilja veta hur Göran Petterssons analys ser
              ut vad gäller det som kanske sticker ut mest bland de avvikande
              eller bristfälliga områdena, nämligen att 422 000 människor i
              vårt land någon gång det senaste året uppburit eller tvingats
              ansöka om socialbidrag. Hur kan det komma sig? Det är 6 procent
              fler än för ett år sedan. Likaså har antalet biståndsmånader och
              därmed kostnaden ökat.
            </seg>
            <seg n="6d82f4f9">
              Detta sker i tider när finansiella rekord överskrider alla prognoser
              och vi befinner oss i en riktig tigerekonomi. Vilken analys gör
              Göran Pettersson? Anser Göran Pettersson att regeringen behöver
              vidta några specifika åtgärder för att hejda den negativa utvecklingen?
            </seg>
          </u>
          <note type="speaker" n="af9b3c44">
            Anf. 83 GÖRAN PETTERSSON (M) replik:
          </note>
          <u who="goran_pettersson_017250" xml:id="i-4216a45e0bb21f09-4" n="d360979e">
            <seg n="835fe73d">
              Herr talman! För att börja med skola och omsorg kan jag säga
              att det, framför allt vad gäller skolan, är ett delat ansvar mellan
              staten och kommunen. Staten har gjort stora förändringar inom
              skolan. I år genomförs några av de största förändringarna i skolan
              sedan, skulle jag tro, införandet av den allmänna skolplikten.
              Det är reformer som har långsiktig verkan och fokuserar mycket
              mer på kunskap i skolan. Jag tror inte att vi nu ser resultatet
              av de reformerna.
            </seg>
            <seg n="faa5a721">
              Det är kommunerna som har huvudansvaret för skolan. Jag är själv
              skolpolitiker, och de brister som finns i skolan i min hemkommun
              faller tyngre på oss kommunpolitiker än på rikspolitiker. Där
              finns en sådan uppdelning.
            </seg>
            <seg n="2af8aa51">
              När det gäller biståndssidan ser jag flera anledningar till vad
              statistiken visar. Vi har haft en lågkonjunktur, och vi vet att
              biståndsdelen har en eftersläpning till följd av konjunkturen.
              Det följer ganska väl konjunkturmönstret. Det finns givetvis också
              en del jag tror att den är mindre än den konjunkturella där vi
              sett åtstramningar i ett antal socialförsäkringssystem, vilket
              slår igenom. Den stora förändringen på biståndssidan är emellertid
              konjunkturell.
            </seg>
          </u>
          <note type="speaker" n="6dfbf94a">
            Anf. 84 PIA NILSSON (S) replik:
          </note>
          <u who="pia_nilsson_f6a18a" xml:id="i-ddbe20341013f075-2" n="5da48923">
            <seg n="e8926251">
              Herr talman! Det är det nationella målet som vi nu ska försöka
              utvärdera. Skrivelsen ska ge vid handen hur det står till. Det
              måste naturligtvis finnas ett stort och starkt regeringsansvar.
              Jag tycker mig skönja en tendens från Göran Petterssons sida att
              glida undan och i stället kräva att kommunerna ska ta det yttersta
              ansvaret. Göran Pettersson nämnde till exempel kunskapsnivåerna.
            </seg>
            <seg n="65220634">
              När det gäller det ekonomiska biståndet är det oroväckande. Det
              måste kännas rent pinsamt för Göran Pettersson och hans kolleger
              att i en tigerekonomi, när alla kurvor sägs peka uppåt socialbidragskurvan
              kanske också pekar uppåt 422 000 svenskar ska behöva ansöka om
              bistånd. Jag tolkar det som ett regeringsmisslyckande vad gäller
              arbetsmarknadspolitiken, socialförsäkringspolitiken och sjukförsäkringspolitiken.
              Det är en konsekvens av regeringens politik.
            </seg>
          </u>
          <note type="speaker" n="3a52c621">
            Anf. 85 GÖRAN PETTERSSON (M) replik:
          </note>
          <u who="goran_pettersson_017250" xml:id="i-4216a45e0bb21f09-5" n="d360979e">
            <seg n="da6f1b6f">
              Herr talman! Jag tror att vi lever i lite olika verkligheter.
              Om vi lyfter blicken och tittar ut över vår egen kontinent Europa
              kan vi konstatera att det är en kontinent med ett antal länder
              med allvarliga ekonomiska problem. Att tro att vi är ur krisen
              är helt fel. Världen har gått igenom en svår kris. Konsekvenserna
              i Sverige var dramatiska. Däremot har återhämtningen varit förvånansvärt
              rask och robust. Det innebär dock inte att vi lever i den bästa
              av tider. Vi lever i en mycket skör ekonomi som håller på att
              återhämta sig från en av de djupaste lågkonjunkturerna sedan 30-talet.
              Det finns en eftersläpning i förhållande till konjunkturen när
              det gäller biståndsdelarna. Det vi ser är alltså ett ganska naturligt
              konjunkturmönster.
            </seg>
            <seg n="48b7ead2">
              Låt oss, återigen, titta ut över kontinenten och jämföra med
              situationen i andra länder. Om Pia Nilsson gick till sina partikamrater
              i andra europeiska länder tror jag att alla, med undantag av Norge,
              rakt av skulle byta med oss och ta över det svenska läget.
            </seg>
          </u>
          <note type="speaker" n="9229e6b8">
            Anf. 86 ULLA ANDERSSON (V) replik:
          </note>
          <u who="ulla_andersson_c170b8" xml:id="i-8abb5d33290269a2-4" n="c201a19d">
            <seg n="9adc0809">
              Herr talman! Göran Pettersson försöker få det att framstå som
              att 40 000 anställda inte har försvunnit under de senaste två
              åren, men så är det. Det är inte Vänsterpartiet som räknat fram
              den siffran utan instanser som Göran Pettersson borde lita på.
              Dels är det regeringens egna siffror, dels bygger det på KI:s
              och Kommunalarbetarens siffror.
            </seg>
            <seg n="3e0daa6e">
              Vi kan konstatera att den kommunala konsumtionen upprätthållits
              under året trots att det är 40 000 färre anställda. Den tolkning
              man kan göra av resultatet är inte att den ökade medelarbetstiden
              kan förklara den upprätthållna konsumtionen, utan snarare har
              en större andel gått till privata vinster. Det är rätt tydligt
              om vi tittar på utvecklingen. Köp av privata bolag inom utbildning
              hade ökat med 300 procent på åtta år.
            </seg>
            <seg n="119f6f9a">
              Jag skulle vilja fråga Göran Pettersson, som är på högerkanten
              i politiken och tycker att vinster inom sjukvård och välfärd är
              bra och eftersträvansvärt, om det verkligen är ekonomiskt för
              medborgarna. Vi har tolv vårdcentraler på Östermalm, och jag skulle
              tro att de som bor där är friskast i Helsingfors. I Botkyrka,
              där det finns mer socialt utsatta områden och bor fler människor,
              har vi sex vårdcentraler. På Östermalm finns 194 specialister.
              I Botkyrka finns fem.
            </seg>
            <seg n="199137e9">
              Är det ekonomiskt lönsamt för medborgarna att mer och mer av
              våra skattepengar går till vinster och till vård av relativt friska
              människor medan människor i socialt utsatta områden får allt sämre
              vård? Stora summor har förts över från Rinkeby vårdcentral till
              exempelvis Östermalm. I Rinkeby har man definitivt sämre hälsa
              än på Östermalm.
            </seg>
            <seg n="4fd4c207">
              Upp till försvar av de privata vinsterna i välfärden, Göran Pettersson!
              Jag har svårt att förstå hur du ska klara av det, men gör ett
              försök!
            </seg>
          </u>
          <note type="speaker" n="f68151c5">
            Anf. 87 GÖRAN PETTERSSON (M) replik:
          </note>
          <u who="goran_pettersson_017250" xml:id="i-4216a45e0bb21f09-6" n="d360979e">
            <seg n="7982a96b">
              Herr talman! Det är alltid bra när förväntningarna inte är för
              höga.
            </seg>
            <seg n="7073212b">
              Vi kan börja med de 40 000. Jag vill hänvisa till utskottets
              betänkande, s. 20, där man för resonemanget om minskningarna med
              40 000 i den kommunala sektorn. Utskottet skriver: Utskottet vill
              här understryka att förändringen i sysselsättningen förklaras
              dels av att medelarbetstiden per anställd ökat, dels av att den
              arbetsmarknadspolitiska åtgärden plusjobb fasats ut samtidigt
              som det blivit vanligare att privata företag tillhandahåller tjänster
              som finansieras av kommunsektorn. Mellan 2006 och 2010 har den
              kommunfinansierade sysselsättningen i näringslivet ökat med ca
              8 000 sysselsatta per år. Ni får själva göra multiplikationen
              fyra gånger åtta.
            </seg>
            <seg n="f6fb4f1b">
              Vinster är någonting som sticker ut. Man säger på något sätt
              att om någonting går med vinst är den verksamheten sämre. Då kan
              man fundera så att om någonting går med förlust, innebär det att
              det är en bra verksamhet? Om man tittar på andra verksamhetsområden
              brukar det vara så att verksamheter som är bra också har möjligheter
              att ta ut någon vinst, medan verksamheter som år efter år går
              med förlust sällan brukar kännetecknas av att de levererar kvalitetstjänster
              och liknande.
            </seg>
            <seg n="00b15ab4">
              Jag vill dock ge Ulla Andersson rätt när hon i sitt anförande
              framförde att vissa skatteregler i dag inte är helt bra. Där kommer
              det att ske en företagsskatteöversyn så att det inte ska vara
              möjligt att med olika typer av skatteteknisk planering flytta
              vinster från Sverige till andra länder, där man beskattar dem
              avsevärt lägre.
            </seg>
          </u>
          <note type="speaker" n="b6dc8f36">
            Anf. 88 ULLA ANDERSSON (V) replik:
          </note>
          <u who="ulla_andersson_c170b8" xml:id="i-8abb5d33290269a2-5" n="c201a19d">
            <seg n="ee5619a5">
              Herr talman! Det är till och med så att regeringen värnar och
              kramar om de här skattesmitarna och ger dem styrelseuppdrag i
              statliga bolag, så det är väl något som Göran Pettersson gillar.
            </seg>
            <seg n="b5bef1cb">
              Jag gillar inte att pengar förs ut ur Sverige och inte beskattas.
              Lever man till 98 procent på skattepengar och över huvud taget
              inte betalar en enda krona i skatt är det ett helt ruttet och
              galet system. De här bolagen har satt i system att vara bidragsberoende,
              och jag tycker att det är en märklig ordning.
            </seg>
            <seg n="c4b14974">
              I sjukvården togs det ut vinster motsvarande 10 000 sjuksköterskelöner.
              Jag tycker att om det blir pengar över i sjukvården borde dessa
              gå tillbaka till sjukvården för att fler människor ska få en bättre
              behandling, kanske kortare vårdköer och så vidare. Tycker man
              att sjukvården är så pass bra att man inte behöver pengarna där
              kan man ju föra över dem till skolan eller äldreomsorgen eller
              till och med tillbaka till skattebetalarna i form av sänkta skatter.
            </seg>
            <seg n="573a7fe3">
              Om vi har ett system där man tjänar pengar på sjuka människor,
              vem är då intresserad av att arbeta förebyggande? Tittar vi på
              vad som har hänt i den privatiserade sjukvården ser vi att det
              förebyggande arbetet har förfallit totalt. Ett privat bolag tjänar
              inga pengar på förebyggande arbete, och därför är man inte heller
              intresserad av det. Däremot tjänar man väldigt mycket pengar på
              relativt friska människor som man bjuder in till läkarbesök fast
              det kanske egentligen inte behövs.
            </seg>
            <seg n="ac0c05e3">
              Detta går dina och mina skattepengar till, medan människor med
              svårare besvär får allt svårare att få tid och möjligheter till
              ett sammanhängande besök.
            </seg>
            <seg n="0ac248ff">
              Jag tycker att det är ett stort problem att vi får en snedvridning
              som innebär att det blir en överetablering av privata vårdcentraler
              i vissa bostadsområden medan andra områden, där man har mycket
              större behov, inte alls får samma tillgänglighet till sjukvård
              och att pengar i allt större utsträckning går till mer väletablerade
              områden. Det är en felaktig utveckling. Den behovsstyrda sjukvården
              är numera en vinstdrivande sjukvård.
            </seg>
          </u>
          <note type="speaker" n="7e8f04c6">
            Anf. 89 GÖRAN PETTERSSON (M) replik:
          </note>
          <u who="goran_pettersson_017250" xml:id="i-d2f2ab2c65f5b8c0-0" n="d360979e" next="i-925433092b214e62-0">
            <seg n="c8e4c33c">
              Herr talman! Det är härligt när vi tycker lite olika. Det är
              bra för demokratin.
            </seg>
            <seg n="8b0736b9">
              När det gäller vinster har vi i grunden olika syn. Vi tror på
              olika samhällsmodeller. Jag tycker att man kan ta exemplet Kooperativa
              Förbundet och Ica. Kooperativa Förbundet har inte varit vinstdrivande,
              medan Ica har varit det. Då kan man fundera över vilken organisation
              som har varit framgångsrik och levererat bäst kvalitet och tillgänglighet
              och sådana saker.
            </seg>
            <seg n="a483545a">
              När det gäller var vårdcentralerna ligger tror jag att det är
              ett tankefel att göra en alltför stark koppling mellan vårdcentralens
              placering och bostaden och att de ska sammanfalla. Jag skulle
              vilja ge ett annat exempel. I de två gamla församlingarna Jacob
              och Clara i Helsingforss city bor knappt en enda permanentboende
              människa i dag. Däremot är det den yta i Helsingfors där det ligger
              flest affärer. Då kan man fundera över hur sjutton det kan vara
              så. När ingen bor där, hur kan det då vara någon i affärerna?
              Jo, det är nämligen så att människor inte alltid är i sin bostad.
              Man är på sin arbetsplats och liknande, och när man är vid arbetsplatsen
              går man in och handlar.
            </seg>
            <seg n="41e5fead">
              Så ser också många människor det när de ska gå till tandläkaren.
              Det är mer praktiskt att gå till tandläkaren i anslutning till
              arbetsplatsen än i anslutning till bostaden. I många fall är det
              likadant med vårdcentraler. Man kan gå ifrån jobbet någon timme
              och gå till vårdcentralen.
            </seg>
            <seg n="b245a132">
              När man slaviskt kopplar ihop detta och räknar med att där bostäderna
              är, där ska också all den kommunala servicen vara, tror jag inte
              att man tittar på individernas användning och beteende. Fördelen
              just med en ökad valfrihet är att det blir mer medborgarfokus
              på utformningen snarare än att det blir stora övergripande system.
            </seg>
          </u>
          <note n="d9d21c66">
            Anf. 90 GUNNAR ANDRÉN (FP):
          </note>
          <note n="7b393f91">
            Herr talman! Ärade publikum! Utvecklingen inom den kommunala
            sektorn 2010 finns det något mer fascinerande ämne att diskutera
            denna dag, den 21 juni 2011?
          </note>
          <u who="goran_pettersson_017250" xml:id="i-925433092b214e62-0" n="d360979e" prev="i-d2f2ab2c65f5b8c0-0">
            <seg n="f0f4b7be">
              Staten, det är jag, sade en gång Ludvig XIV. Kommunen, det är
              vi, skulle man med ännu större rätt kunna säga i dag. Jag vet
              inte hur Ludvig XIV beskattade sina medborgare, men jag kan konstatera
              att i genomsnitt tar vi från riksdagen och kommunerna ut 31 kronor
              och 56 öre av varje beskattad hundralapp av varje svensk. 31 kronor
              och 56 öre är jättemycket pengar, och det är klart att svenska
              folket vill ha valuta för dem. Man får behålla lite drygt 78 kronor
              av varje hundralapp man tjänar.
            </seg>
            <seg n="8c2b18d2">
              Vi har en bra kommunal sektor i Sverige, inklusive landstinget.
              Jag tror att alla vi som sitter här har kortare eller längre,
              en del mycket lång, kommunal erfarenhet bakom oss och vet hur
              man ska sköta kommuner. Vi vet vad som behövs och att det behövs
              olika saker i olika delar av landet. Förutsättningarna är så väldigt
              olika i olika delar av landet, inte minst på sjukvårdssidan.
            </seg>
            <seg n="e85312ac">
              Det här gör att man ska närma sig även den kommunala sektorn
              med viss försiktighet. Det är en jätteskillnad mellan Helsingforss
              kommun och Sveriges minsta kommun i Västerbotten med ungefär 3
              000 invånare.
            </seg>
            <seg n="4843acfd">
              Likväl ska man kunna bo var som helst i landet och ha en god
              service. Av den anledningen tillsatte den här regeringen, liksom
              många andra tidigare regeringar från 1916 och framåt, en utjämningskommitté
              som nyligen har lämnat sitt betänkande. Jag tillhörde dem som
              hade äran eller möjligen bördan att vara medlem i denna kommitté.
              Det är ett bra sätt, herr talman, att skaffa sig fiender på många
              ställen i landet, kan jag lova. Få äro nöjda.
            </seg>
            <seg n="5032ce18">
              Nu är betänkandet ute för remissbehandling, och avsikten är att
              Utjämningskommitténs betänkande ska träda i kraft den 1 januari
              2013, i den mån det kommer att genomföras. Kommittén föreslår
              ganska få ändringar, vill jag till protokollet anteckna. Likväl
              finns det anledning att med hänsyn till en del andra förutsättningar
              än när den tillsattes fundera kring om allt ska genomföras. Jag
              tillhör dem som inte anser det.
            </seg>
            <seg n="d52c5d7e">
              Det är nämligen på det sättet att de verkligt stora förändringarna
              i den kommunala sektorn har att göra med två saker. Det ena är
              demografin. När vi befinner oss i den här delen av landet måste
              vi ändå konstatera att i Helsingforss län har det flyttat in 72
              000 människor under de två senaste åren. Det är som en större
              svensk stad. I nästan alla andra kommuner, framför allt i inlandet,
              är det i stället minskningar.
            </seg>
            <seg n="13aefa4c">
              Förutsättningarna är demografiskt mycket olika, och detta måste
              man väga in. Man kan inte överge de kommuner som har befolkningsminskningar.
              Vi måste också ta hänsyn till att kommuner som expanderar har
              särskilda krav på sig, inte minst på bostads- och kommunikationsområdet.
              Företagsamheten klarar sig nog bra, för det är oftast väldigt
              driftiga och välutbildade människor som flyttar från inlandet
              och andra städer till de större städerna.
            </seg>
            <seg n="0745b3c9">
              Något annat som också slår igenom hårt i kommunernas ekonomi
              är sysselsättningsgraden eller, som vi ibland brukar säga, arbetslösheten.
              Vi måste konstatera att under 2010 finns det problem, precis som
              Pia Nilsson säger, men i huvudsak har vi i jämförelse med andra
              länder klarat sysselsättningen oerhört bra. Det har varit en grund
              för att kunna behålla god välfärd.
            </seg>
            <seg n="49ca6d33">
              Några av oss har haft tillfälle att vara ute i en del andra länder
              i Europa och notera de oerhörda brister som uppkommer när man
              får sviktande sysselsättning. Ta Spanien som ett exempel med 25
              procents arbetslöshet. Det är ofattbara förhållanden.
            </seg>
            <seg n="1de3a08d">
              Kommunerna tar som sagt tillsammans med landstingen in 31 kronor
              och 56 öre på varje beskattad hundralapp. Man kan då fråga sig:
              Är de statliga bidragen betydelsefulla? Mitt svar är absolut ja.
              De är väldigt betydelsefulla både för inkomstutjämningen och för
              kostnadsutjämningen. Om vi inte hade haft dessa bidrag hade den
              sociala servicen inte kunnat upprätthållas på många håll, samtidigt
              som kommunalskatten hade kunnat bli väldigt ojämn utan ett relativt
              långtgående utjämningssystem. Jag tillhör dem som är för utjämningssystemet.
            </seg>
            <seg n="7c35e081">
              Som ett kuriosum vill jag få fört till protokollet att varje
              kommun i dagens läge är garanterad 115 procent av medelskattekraften.
              Någon kanske frågar sig: Varför just 115 procent? Det frågade
              jag mig också när jag satt i Utjämningskommittén. Jag vill gärna
              få fört till protokollet att denna procentsats inte är något av
              Gud givet, utan det var så mycket som pengarna räckte till i 1993
              års utjämningskommitté. Det är viktigt att komma ihåg detta, för
              det är en fråga om var man lägger gränsen. Man kan diskutera den.
              115 procent, som också gäller för alla landsting, är ingen given
              procentsats, utan det kan diskuteras var den ska ligga. Den kanske
              i dag borde ligga något högre än 1993.
            </seg>
            <seg n="297be936">
              Låt mig till slut ta upp några frågor som Ulla Andersson diskuterade.
              Gustav Möller, socialdemokratisk partisekreterare och socialminister
              under många år, sade vid något tillfälle en sak som var mycket
              klok han sade säkert många kloka saker nämligen: Varje förslösad
              krona är en stöld från folket.
            </seg>
            <seg n="61831947">
              När Ulla Andersson diskuterar effektiviteten i privatiseringen
              måste hon också ta upp andra saker. Jag har diskuterat detta med
              Ulla Andersson tidigare också, och jag har frågor på det här.
              Vad är det som är problemet är det privatiseringarna eller den
              bristande utvecklingen inom den offentliga sektorn? Mitt svar
              är entydigt: Anledningen till att sjuksköterskor och andra söker
              sig till den privata sektorn när det uppstår alternativ är att
              de uppfattar att den service dessa företag ger är bättre. Den
              tillfredsställer bättre deras egna behov och också kundernas.
              Det är därför vi har fått en sådan här utveckling.
            </seg>
            <seg n="230b9b88">
              Jag måste nu få fråga Ulla Andersson: Vad är det ni vill förbjuda
              vill ni förbjuda vinsterna, företagen eller valfriheten för kunderna?
              Det är väldigt viktigt att få klarhet om vad ni vill förbjuda.
              Det sänder en tydlig signal till medborgarna om vad Vänsterpartiet
              har för ideologi.
            </seg>
            <seg n="a91f0ddf">
              Allra sist: Jag råkar vara bosatt i Helsingforss län. Därför
              vet jag något även om Botkyrka, som ju har nämnts flera gånger
              i debatten. Vi är flera debattörer här i dag som är bosatta i
              Helsingforss län. Antalet vårdcentraler i Botkyrka har fördubblats
              sedan Vårdval Helsingfors infördes. Detta säger något om det tidigare
              systemet, som Ulla Andersson vill gå tillbaka till. Det har alltså
              blivit dubbelt så många vårdcentraler sedan vårdvalet infördes
              i Botkyrka.
            </seg>
            <seg n="8a89e731">
              Ulla Andersson talade också om hur många specialister det bor
              på Östermalm. Enligt en uppgift som jag inte kan garantera är
              korrekt men som jag vid ett tillfälle har hört är var fjärde psykiater
              i Helsingfors bosatt på Östermalm. Det är en hög andel. Man bör
              dock utifrån detta kanske inte dra alltför långtgående slutsatser
              om det mentala tillståndet hos dem som bor på Östermalm.
            </seg>
          </u>
          <note type="speaker" n="0dab49b9">
            Anf. 91 ULLA ANDERSSON (V) replik:
          </note>
          <u who="ulla_andersson_c170b8" xml:id="i-9577e50ad3c66b0d-0" n="c201a19d" next="i-77b01b33930aaae4-0">
            <seg n="58c00f97">
              Herr talman! Det är kanske inte så konstigt att en folkpartist
              inte kan citera Gustav Möller. Gustav Möller sade att varje ineffektivt
              använd skattekrona är en stöld från den fattiga delen av befolkningen.
              Det kan du ha med dig i framtiden, Gunnar Andrén.
            </seg>
            <seg n="c87c826e">
              Jag menar att just vinster och riskkapitalbolag i välfärden är
              stöld av skattebetalarnas pengar. Medborgarna betalar skatt för
              att den ska gå till vård och omsorg av sjuka, äldre och personer
              med funktionsnedsättning. Vi betalar skatt för att barnen ska
              få den bästa utbildningen. Vi betalar skatt för att barn ska få
              den bästa omsorgen och utvecklingen. Nu ser vi att en allt större
              andel av dina och mina skattepengar inte går till det utan i stället
              går till vinster.
            </seg>
            <seg n="a0f98ab6">
              Vi kan se att inom alla dessa sektorer har antalet anställda
              minskat. Det är en lägre personaltäthet, för det är ett sätt att
              effektivisera verksamheten och därmed skapa utrymme för att ta
              ut en vinst. Klasserna är större i de privata friskolorna. Det
              är många färre bland lärarna som har utbildning i de privata gymnasieskolorna,
              som nästan alla drivs av aktiebolag eller riskkapitalbolag, är
              ungefär hälften av lärarna utbildade. Det är där man plockar hem
              pengarna.
            </seg>
            <seg n="32d76ae9">
              Om inte skattepengarna ska gå till det de är avsedda för menar
              jag att skattebetalarna ska ha tillbaka dem. Jag tycker att det
              är slöseri att det ska vara vinster motsvarande 20 000 anställda
              i välfärdssektorerna och att riskkapitalbolag ska kunna föra ut
              dina och mina skattepengar utan att ens skatta för dem. Det är
              bolag som vi över huvud taget inte har någon insyn i.
            </seg>
            <seg n="118ca214">
              Riskkapitalbolag bygger sina kedjor på att bygga bolag efter
              bolag. Man kan ha sju bolag i en kedja varav det bara är ett som
              bedriver verksamhet. De andra sex är enbart till för att föra
              pengar mellan de olika bolagen för att på så vis undgå skatt i
              olika länder. Och som Göran Pettersson sade är man totalt konjunkturoberoende.
              Det är en helt riskfri sektor, och jag tycker att det är slöseri
              med skattepengar. Använd skattepengarna där de ska användas, det
              vill säga till vård och omsorg om sjuka och gamla och till barnens
              utbildning.
            </seg>
          </u>
          <note n="479c0d07">
            Anf. 92 GUNNAR ANDRÉN (FP) replik:
          </note>
          <u who="ulla_andersson_c170b8" xml:id="i-77b01b33930aaae4-0" n="c201a19d" prev="i-9577e50ad3c66b0d-0">
            <seg n="768fff32">
              Herr talman! Jag hoppas att Ulla Andersson i nästa replik kan
              svara på om hon tycker att det är bra eller dåligt att antalet
              vårdcentraler i Botkyrka har fördubblats sedan Vårdval Helsingfors
              infördes. Det tycker jag är en viktig fråga.
            </seg>
            <seg n="0b653151">
              Jag ska gärna svara på den andra frågan, och det blir med en
              motfråga: Var ligger slöseriet? Jag är också irriterad, vilket
              Ulla Andersson vet, över de väldigt höga vinster som riskkapitalbolagen
              tar ut. Men vad är lösningen på detta? Ulla Andersson måste precisera
              vad hon ska förbjuda. Ska hon förbjuda vinsterna, ska hon förbjuda
              företagandet och företagsformerna eller ska hon förbjuda valfriheten?
            </seg>
            <seg n="e252e7a4">
              Mitt svar är ett helt annat. Lösningen för den offentliga sektorn
              och jag beklagar om jag citerade Gustav Möller något fel, men
              innebörden blev densamma ligger i att vi får mer valfrihet och
              mer möjligheter för sjuksköterskor, läkare och andra yrkeskategorier
              inom den offentliga sektorn att bli mer konkurrenskraftiga. Det
              är det som är lösningen.
            </seg>
            <seg n="6df3237f">
              Ulla Andersson är med rätta irriterad över vinstnivåerna. Det
              är jag också. Men min lösning är inte att någonting ska förbjudas,
              vilket ni tydligen föreslår, utan jag menar att vi måste ha bättre
              förhållanden inom den offentliga sektorn så att varje krona där
              inte tas från den fattige.
            </seg>
          </u>
          <note type="speaker" n="06240344">
            Anf. 93 ULLA ANDERSSON (V) replik:
          </note>
          <u who="ulla_andersson_c170b8" xml:id="i-9577e50ad3c66b0d-1" n="c201a19d" next="i-77b01b33930aaae4-1">
            <seg n="0fd74ad7">
              Herr talman! Det är klart att vi måste utveckla den offentliga
              sektorn. De anställda måste få större inflytande, och de som är
              i verksamheterna måste få större möjligheter att påverka.
            </seg>
            <seg n="e6bfb885">
              Gunnar Andrén talar om valfrihet. Hur ska en patient kunna göra
              en bedömning av om den insats som läkaren gör verkligen är den
              bästa? Det har patienten inte kompetens till. Hur ska föräldrar
              kunna göra ett val när de vet att det bygger på ett system med
              betygsinflation? Är skolan bäst, eller använder man betygen för
              att locka och attrahera elever? Det finns ett riskmoment i hela
              systemet.
            </seg>
            <seg n="0c54748a">
              Jag vill gärna ha valfrihet. Men då ska det handla om att de
              äldre kan välja vilken insats de ska ha i hemtjänsten och vad
              de ska få utfört. Det är inte valfrihet att välja mellan olika
              bolag. Man kan ta LOV som man nu inför i kommun efter kommun.
              Fyra av tio bolag har inte ens kollektivavtal för sina anställda.
              Om man tittar på Helsingfors avsätter tre av tio bolag inte ens
              pensionspengar för sina anställda.
            </seg>
            <seg n="83b24d8f">
              Man kan också se att det öppnas bolag efter bolag, men alla utmynnar
              i ett och samma bolag. Det är ingen valfrihet. Man tror att man
              väljer olika bolag, men alla hör samman i ett och samma bolag.
              Det är en avkastning på dina och mina skattepengar på 33 procent.
              Näringslivet i stort har en avkastning på 20 procent.
            </seg>
            <seg n="6317f32b">
              Det är helt galet. Det är 33 procent i avkastning på äldre människor.
              På Östermalm där jag har min övernattningslägenhet skickade Attendo
              ut ett brev till de anställda och grattade dem till den lyckade
              insatsen att de äldre på boendet hade blivit sämre så att man
              fick mer betalt av landstinget.
            </seg>
            <seg n="1ddeacb9">
              Det blir fel i hela systemet när vinsten är det drivande och
              inte omsorgen om de äldre. Det är behoven som ska styra vår gemensamma
              välfärd. Det finns mycket att utveckla. Men när vi får in privata
              bolag där vinstintresset är det drivande får vi ett helt annat
              fokus.
            </seg>
            <seg n="a987b9e4">
              Det är då vi får vårdcentraler som dyker upp på Östermalm. Jag
              förstår inte varför människor som är relativt friska ska ha allra
              flest vårdcentraler och ha så mycket resurser till vård när man
              behöver mycket mer vårdresurser i andra delar av Helsingfors.
              Då är det något galet med systemet, Gunnar Andrén.
            </seg>
          </u>
          <note n="a7a4a0dd">
            Anf. 94 GUNNAR ANDRÉN (FP) replik:
          </note>
          <u who="ulla_andersson_c170b8" xml:id="i-77b01b33930aaae4-1" n="c201a19d" prev="i-9577e50ad3c66b0d-1">
            <seg n="0364ae7d">
              Herr talman! Alla ni som nu lyssnade noga på Ulla Andersson kunde
              höra att hon med exemplarisk noggrannhet undvek att förklara vad
              det är hon vill förbjuda. Ingenting av det jag frågade om svarade
              hon på, om det var vinstnivån, företagsformen, valfriheten eller
              vad det var.
            </seg>
            <seg n="22e2b710">
              Hon tar ett bra exempel med skolan. Så sent som i går stängde
              Skolinspektionen två skolor i Danderyd respektive Helsingfors
              för att de inte uppfyllde de krav man hade. Det var jättebra gjort.
            </seg>
            <seg n="758fbcc7">
              Det är inte lätt att välja. Här hade någon valt skolor som uppenbarligen
              inte uppfyller de krav som Skolinspektionen ställer. Då ska man
              inte äga rätt att driva skolorna vidare. Det får någon annan göra.
            </seg>
            <seg n="326730b8">
              Jag håller absolut inte med Ulla Andersson om att vanliga människor
              inte skulle kunna bestämma vilken vårdform de vill gå till. Om
              de inte är nöjda med den vård de får har de möjligheten att gå
              till någon annan. Det är själva finessen med valfriheten.
            </seg>
            <seg n="bbbf822c">
              Om Ulla Andersson inte är nöjd med de varor som Ica tillhandahåller
              får hon gå till Coop i stället. Det är jättebra. Det är lite annorlunda
              med vårdfrågor. Men det är i princip samma sak. Har man bara en
              sorts vårdgivare, landstinget, finns det bara landstinget att
              gå till. Det är vad ni värnar om. Denna monopolism är inte bra.
            </seg>
            <seg n="11af2861">
              Ulla Andersson svarade inte någonting på frågan om det är bättre
              med fler privata vårdcentraler i Botkyrka än som det var tidigare
              före Vårdval Helsingfors med den fördubbling som det innebar.
              Det behöver bli många fler i Botkyrka. Det håller också jag med
              om. Men det är en förbättring. Jag bor i den delen, och jag vet
              hur det är.
            </seg>
          </u>
          <note type="speaker" n="2cb5a231">
            Anf. 95 ANDERS SELLSTRÖM (KD):
          </note>
          <u who="anders_sellstrom_d0c3af" xml:id="i-5628a7e2cc3d4cc8-0" n="7cff1f6f">
            <seg n="dc38f5b8">
              Herr talman! Jag var i budgetfullmäktige i Umeå i går, och vi
              har här hamnat i en fortsättning på den debatten. Då trivs man
              som gammal kommunpolitiker.
            </seg>
            <seg n="f2759396">
              Hur vet vi att de statsbidrag som betalas ut verkligen når sina
              mål? Hur vet vi att kommunerna använder de generella statsbidragen
              mer till det de absolut ska göra och mindre till det de inte behöver
              hålla på med? Det är inte så enkelt att svara på dessa frågor.
              Därför behövs det ytterligare fördjupningar och ytterligare kunskapsinhämtning
              för att på ett bättre sätt belysa träffsäkerheten och måluppfyllelsen
              med statsbidragen. Jag ställer mig därmed bakom finansutskottets
              betänkande och yrkar avslag på reservationerna.
            </seg>
            <seg n="a6a55d55">
              I huvudsak är det skola, vård och omsorg som statsbidragen ska
              användas till. Kommunsektorn har även en stor frihet att själv
              råda över de resurser som kommer från staten. Även om spelreglerna
              styrs upp av lagar och regler får vi aldrig glömma det lokala
              politiska ansvaret.
            </seg>
            <seg n="078c1fea">
              Det kommunala självstyret innebär att det i första hand är den
              lokala nivån som ansvarar för att verksamheterna som ska bedrivas
              också utförs på det mest kvalitativa och effektiva sättet till
              gagn för medborgarna.
            </seg>
            <seg n="fe678d38">
              Vi kan alltid diskutera hur mycket som ska beslutas på statlig
              nivå respektive kommunal nivå och utifrån det reglera ansvarsfrågan.
              Min ståndpunkt är att den kommunala nivån i allt väsentligt vet
              bättre hur resurserna ska disponeras lokalt utifrån det uppdrag
              den är ålagd att utföra.
            </seg>
            <seg n="6c513fe5">
              Vi i riksdagen ska inte gå in och detaljstyra på ett sätt som
              minskar den lokala nivåns möjligheter att pricka rätt. Tydliga
              ramar men med möjlighet till lokala anpassningar är vägen till
              den bästa måluppfyllelsen. Sedan får vi aldrig glömma bort att
              det är upp till medborgarna att i varje val till kommunen, landstinget
              eller regionen att ta ansvar för vem som ska styra och hur det
              ska gå till.
            </seg>
            <seg n="30086dcf">
              Med detta sagt blir jag förundrad över den socialdemokratiska
              reservationen som i allt väsentligt ger sig på den lokala nivåns
              sätt att sköta sina åtaganden. I reservationen vänder man sig
              inte i huvudsak mot statsbidragen som orsak till den kvalitetsbrist
              i verksamheterna man utmålar. Nej, man anklagar egentligen sin
              egen politik i många fall och sina egna socialdemokratiska politikers
              tillkortakommanden i de kommuner, i de landsting och i de regioner
              man styr i. På område efter område lyfter man fram frågor som
              ska hanteras och beslutas av den lokala nivån.
            </seg>
            <seg n="937f3fb0">
              Kommunsektorn visade ett överskott 2009 på 13,4 miljarder och
              2010 på 18,5 miljarder. Enligt Sveriges Kommuner och Landsting
              är prognoserna för innevarande år ett överskott på 15,4 och för
              2012 ett överskott på 9 miljarder. Det är inte i första hand en
              resursfråga avseende statsbidragens storlek vi ska tala om här.
            </seg>
            <seg n="601a43ea">
              Antingen är ni socialdemokrater emot det kommunala självstyret
              eller så behöver ni ge era kommunpolitiker en uppsträckning för
              att de inte sköter det de är satta att sköta. Varför använder
              inte era socialdemokratiska kommunpolitiker, era landstingspolitiker
              eller regionpolitiker de resurser som bevisligen finns för att
              just komma till rätta med det ni påstår i er reservation inte
              fungerar i kommunsektorn?
            </seg>
            <seg n="4276f469">
              I nästa andetag blandar ni in statligt gjorda skattesänkningar
              som jobbskatteavdraget och den sänkta skatten på pensioner som
              en bov i dramat. På vilket sätt påverkar jobbskatteavdragen den
              kommunala ekonomin, Pia Nilsson? Den påstådda inverkan på den
              kommunala ekonomin som ni insinuerar existerar ju inte.
            </seg>
            <seg n="1bed3454">
              Det ni skulle kunna påstå, vilket också skulle vara sant, är
              att jobbskatteavdragen ökar antalet timmar i ekonomin, och därmed
              ökar skatteintäkterna i kommunsektorn. Men det budskapet står
              inte att läsa i er reservation, vilket i sig vore underligt men
              inte desto mindre sant.
            </seg>
            <seg n="d892f455">
              Herr talman! Kristdemokraterna ser flera positiva effekter, förutom
              dem jag nyss nämnt angående statsbidragen, som sammantaget ger
              goda förutsättningar för kommunsektorn att bedriva en bra verksamhet.
            </seg>
            <seg n="6f4f6560">
              Inom hälso- och sjukvården har tillgängligheten förbättrats under
              2010. Hösten 2010 fick 92 procent av patienterna ett läkarbesök
              inom vårdgarantins stipulerade sju dagar. Detta förhållande gäller
              fortfarande våren 2011 enligt en färsk rapport från Sveriges Kommuner
              och Landsting. Jämför detta med hösten 2006 då var fjärde, 25
              procent av patienterna, fick vänta längre. Tala om en höjning
              av kvaliteten!
            </seg>
            <seg n="2c2327fe">
              Det stora lyftet gällande väntetiderna i vården kom i samband
              med införandet av kömiljarden. Sedan vårdvalssystemet infördes
              har 233 nya vårdcentraler kommit till. Det är en ökning med 23
              procent.
            </seg>
            <seg n="5dd3de18">
              I och med införandet av de nationella kvalitetsregistren och
              öppna jämförelser har ett systematiskt förbättringsarbete skett.
              SKL, Sveriges Kommuner och Landsting, genomför årliga patientenkäter
              för att mäta den patientupplevda kvaliteten.
            </seg>
            <seg n="3e9b4d82">
              Vi kan konstatera att patienterna 2010 upplevde en bättre kvalitet
              på samtliga områden jämfört med 2009. Jämför vi med mätningarna
              2006, då 74 procent upplevde att de fick vård i tid, ser vi att
              den dagsaktuella siffran nu är uppe i 80 procent. Det är en klar
              förbättring sedan det socialdemokratiska styret.
            </seg>
            <seg n="17eea1db">
              Regeringen och SKL, Sveriges Kommuner och Landsting, arbetar
              nu vidare för att ytterligare patientfokusera tillgängligheten
              och kvaliteten. Ytterligare ekonomiska incitament är ett av verktygen
              för att just nå de här målen.
            </seg>
            <seg n="7924fd80">
              Inom socialtjänstens område fokuserar regeringen bland annat
              på kunskapsutveckling genom utveckling av statistik och kvalitetsindikatorer.
              LOV, lagen om valfrihetssystem, utvecklar också den kommunala
              verksamhetsuppföljningen på grund av att de som har infört eller
              förbereder ett införande av LOV har behövt genomföra noggranna
              analyser av kostnadsläget, effektiviteten och kvaliteten i den
              egna verksamheten.
            </seg>
            <seg n="9ddb7565">
              Nyss fick jag besked om att röda Gävle kommun i kommunfullmäktige
              i går beslutade att införa LOV. Det är någonting att bita i för
              Vänsterpartiets Ulla Andersson, som tyvärr inte sitter kvar här
              i kammaren längre!
            </seg>
            <seg n="d6aea9db">
              Det pågår med andra ord mycket av kvalitetsutveckling i den kommunala
              sektorn. En del har hunnit längre än andra. Regeringen har sett
              till att det i dag finns långt fler verktyg att tillgå för kommuner,
              landsting och regioner i deras strävan mot ökad kvalitet i framför
              allt kärnverksamheterna. Det är jag som kristdemokrat glad över.
            </seg>
            <seg n="5cea9bcc">
              Men vad som gör mig bekymrad är den syn som riksdagspolitikerna
              i det socialdemokratiska partiet har på den kommunala nivåns förmåga
              till ansvarstagande och vilja att förbättra. Det skulle vara mycket
              intressant att höra reaktionen från socialdemokratiska politiker
              runt om i vårt land som i och med den socialdemokratiska reservationen
              faktiskt står först i ledet att bära skulden för de skrivningar
              den innehåller.
            </seg>
          </u>
          <note type="speaker" n="8648e6df">
            Anf. 96 PIA NILSSON (S) replik:
          </note>
          <u who="pia_nilsson_f6a18a" xml:id="i-ddbe20341013f075-3" n="5da48923">
            <seg n="62dfd9c4">
              Herr talman! Det är nästan så att jag uppfattar Anders Sellström
              som oförskämd. I stället för att se sanningen i vitögat efter
              fem års styre av en borgerlighet som har högervridit de flesta
              verksamheter i kommuner och landsting lägger Anders Sellström
              ansvaret på socialdemokrater. Förvisso är vi ansvarsfulla, och
              har alltid så varit. Men vi kan inte ta ansvar för Anders Sellströms
              och hans kollegers sätt att styra Sverige. Det har ni gjort nu
              sedan 2006.
            </seg>
            <seg n="e8e488e5">
              Att vi skulle lägga skulden på kommunerna i vår motion jag vet
              inte, men det låter som att en viss potentat har läst Bibeln.
              Det här handlar om att regeringens politik får genomslag ned till
              kommuner och landsting. Det visar skrivelsen med all tydlighet.
              Jag utgår ifrån att Anders Sellström har läst den. Det har jag
              gjort. Jag lyfte fram några exempel, och jag försökte belysa några
              av verksamheterna. Men det har Anders Sellström valt att inte
              kommentera. Han menar snarare att socialdemokratin har kommit
              till korta före 2006.
            </seg>
            <seg n="90f0e001">
              Ta ansvar för den politik som ni bedriver så blir det här en
              mycket mer konstruktiv diskussion!
            </seg>
          </u>
          <note type="speaker" n="df7ef864">
            Anf. 97 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-5628a7e2cc3d4cc8-1" n="7cff1f6f">
            <seg n="98e891a3">
              Herr talman! Vi tar ansvar för vår politik på riksnivå. Vi tar
              också ansvar för den politik som förs på lokal nivå. Men vad Socialdemokraterna
              och du, Pia Nilsson, gör är att inte se till att dina socialdemokratiska
              kommunalråd i Umeå, i Malmö, i Norrköping, i Piteå och i Luleå
              gör vad de ska göra. Trots stora överskott i sin egen sektor och
              trots prognostiserade överskott för innevarande år använder de
              inte de resurser de har tack vare statsbidrag, tack vare ökade
              skatteintäkter och tack vare att arbetslösheten sjunker till att
              just åtgärda det du i din reservation påstår är felaktigt. Hur
              är detta möjligt?
            </seg>
            <seg n="a341f591">
              Hur är det möjligt att Socialdemokraterna står och skyller på
              regeringen i en sådan fråga? Regeringen och riksdagen har via
              statsbidrag och andra verktyg sett till att möjligheterna finns
              att upprätthålla den nivå man ska ha. Det är kommunerna och landstingen
              ålagda att sköta. Men ni tar inte det ansvaret.
            </seg>
            <seg n="ad6e9f56">
              Det var likadant i budgetfullmäktigedebatten i Umeå som jag var
              med på i går. Man skjuter ifrån sig. Man skjuter på regeringen.
              Och så sitter man med en börs där överskottet i år redan pekar
              på plus 200 miljoner. Hur är det möjligt att kommunalrådet, S-märkta
              Lennart Holmlund i Umeå, inte får riksdagspolitikern Pia Nilssons
              hjälp att sköta sina kommunala åtaganden?
            </seg>
          </u>
          <note type="speaker" n="f7c19fab">
            Anf. 98 PIA NILSSON (S) replik:
          </note>
          <u who="pia_nilsson_f6a18a" xml:id="i-ddbe20341013f075-4" n="5da48923">
            <seg n="5bf40cf8">
              Herr talman! Det ska jag tala om för dig, Anders Sellström, kristdemokrat
              som du är! Om jag skulle sitta här och styra Sverige, vilket jag
              hoppas snart blir verklighet, skulle jag se till att Lennart Holmlund
              fick den hjälp han behövde.
            </seg>
            <seg n="6c2faea0">
              Vi försökte redan förra året anslå mer medel, men i det här fallet
              visade det sig att de pengar som din regering faktiskt anslog
              kom för sent. Man har inte lyckats omsätta det tillfälliga konjunkturstödet
              till verksamhet i den utsträckning man borde, utan man har lagt
              det på något slags resultat.
            </seg>
            <seg n="a0e210a6">
              Sveriges Kommuner och Landsting visar i sin rapport i maj att
              om man tar bort stödet hamnar vi i ett helt annat läge. Då är
              det 8 miljarder plus. 72 kommuner och 5 av landets 21 landsting
              visar ett negativt resultat. Då blir bilden lite mer nyanserad
              och kanske till och med mer rättvisande. Det glömmer Anders Sellström
              att nämna någonting om.
            </seg>
            <seg n="c88103cf">
              Det måste väl ändå vara så, Anders Sellström, att när regeringen
              fattar beslut om försämrade arbetslöshetsförsäkringar och försämrad
              sjukförsäkring får det effekter. Det kommer att märkas i kommuner
              och landsting. Om inte Anders Sellström inser det blir jag djupt
              oroad.
            </seg>
            <seg n="710eaed8">
              Låt oss se på kurvan för ekonomiskt bistånd, som pekar rakt uppåt
              eller hur man nu vill betrakta den. Det har aldrig varit så många
              som har tvingats ansöka om ekonomiskt bistånd i det Sverige där
              Kristdemokraterna har ett stort ansvar. Kristdemokraterna och
              Anders Sellström ingår i en allians om fyra. Svär dig inte fri
              från det ansvaret! Det hoppas jag verkligen inte att du gör.
            </seg>
          </u>
          <note type="speaker" n="7f0b4855">
            Anf. 99 ANDERS SELLSTRÖM (KD) replik:
          </note>
          <u who="anders_sellstrom_d0c3af" xml:id="i-5628a7e2cc3d4cc8-2" n="7cff1f6f">
            <seg n="4445d359">
              Herr talman! Du ger regeringen en eloge i replikskiftet här,
              Pia Nilsson, genom att tala om att regeringen har tagit det ansvar
              den skulle ta i krisens spår, nämligen att se till att det kommer
              mer statsbidrag till kommuner och landsting. Det är det vi har
              gjort. Så tack till SKL! Men du ska också tacka regeringen för
              att detta har skett och för att vi inte har hamnat i det läge
              som du nu påstår att vi skulle ha gjort om inte tillfälliga statsbidrag
              hade kommit till!
            </seg>
            <seg n="f4145400">
              Men det förändrar inte situationen. År 2009 hade man rejäla överskott.
              Det är likadant 2010, 2011 och 2012. Så ser prognosen ut. Resurserna
              och verktygen har regeringen gett till kommunsektorn att använda
              sig av. Nu är det den lokala nivån som också ska använda pengarna
              för att uppfylla sina åtaganden. Och det gör man; jag har just
              berättat hur kvaliteten har ökat på både vårdens och socialtjänstens
              område när det gäller patientupplevelsen. För medborgarnas del
              har alltså kvaliteten ökat. Det kan du inte gå emot. Det visar
              mätningar som SKL har gjort.
            </seg>
            <seg n="87d1169b">
              Någonstans händer det saker, men det händer kanske lite för sakta
              ute i kommunsektorn på grund av den kris som vi har haft. Det
              kan vi hålla med om. Göran Pettersson har också talat om att vi
              har en eftersläpning på vissa delar som inte hänger med när konjunkturen
              svänger.
            </seg>
            <seg n="423b47e2">
              Verktygen finns. Men vad gör dina kommunalråd i Norrköping, Umeå,
              Luleå, Piteå, Malmö och Göteborg? De tar inte sitt ansvar, Pia
              Nilsson. Jag tycker att du ska gå tillbaka och tala lite med dem
              så att de fullföljer det ansvar de är ålagda.
            </seg>
          </u>
          <note type="speaker" n="ff8fec7f">
            Anf. 100 RICHARD JOMSHOF (SD):
          </note>
          <u who="richard_jomshof_d1023a" xml:id="i-f5b4182c865781d8-0" n="54c93c65">
            <seg n="5e0e0625">
              Herr talman! Försöksverksamheten med prestationsbaserad stimulansersättning
              inom sfi, så kallad sfi-bonus, permanentades i september 2010.
              Sfi-bonusen innebär att en elev som får godkända resultat erhåller
              en ersättning på upp till 12 000 kronor utöver övrig ersättning
              som en sfi-studerande är berättigad till.
            </seg>
            <seg n="e1559d63">
              Herr talman! Att människor som på ett eller annat sätt utmärker
              sig och presterar mer än vad som rimligen kan förväntas av dem
              också premieras för detta är något som i grund och botten är mycket
              bra.
            </seg>
            <seg n="c095b881">
              Det sänder däremot ut helt fel signaler att dela ut en bonus
              till någon som endast har åstadkommit vad som kan förväntas av
              honom eller henne. Ett normalt företag delar till exempel inte
              ut bonus till en anställd för att denne har kommit i tid till
              jobbet.
            </seg>
            <seg n="d9b2f2ea">
              På samma sätt är det både olämpligt och orimligt att vårt samhälle
              ska lägga sig på en så pass låg ambitionsnivå att staten och kommunerna
              delar ut sfi-bonusar till invandrare som enbart har fullgjort
              sina skyldigheter.
            </seg>
            <seg n="217d005f">
              Herr talman! Den 12 maj 2009 kunde vi i Dagens Nyheter läsa om
              den så kallade sfi-bonusen som då var på väg att införas på prov
              i några svenska kommuner. En av dessa var Helsingforss kommun
              där det dåvarande moderata socialborgarrådet Ulf Kristersson försvarade
              beslutet med att man hade stora problem med att folk hoppar av.
            </seg>
            <seg n="6d6eb4f6">
              Frågan jag då ställer mig är: Om man nu tillåts stanna i Sverige,
              många gånger utan några som helst flyktingskäl, och serveras en
              livslång försörjning på svenska skattebetalares bekostnad, borde
              vi då inte kunna kräva att man lär sig språket eller i varje fall
              gör vad man kan för att lära sig språket i det land där man ska
              tillbringa resten av sitt liv? Jag menar att något är mycket fel
              om viljan till integration ska vara beroende av storleken på mutan
              som staten och kommunerna tillhandahåller.
            </seg>
            <seg n="be3ee4f8">
              Herr talman! Vi ska naturligtvis kräva att den som tillåts stanna
              i Sverige gör allt för att bli en del av det svenska samhället
              och allt för att lära sig vårt språk. Detta innebär naturligtvis
              att man ska närvara på den sfi-undervisning som erbjuds. Om man
              inte ens kan förmå en nyanländ att göra en så enkel sak, undrar
              i varje fall jag vad personen då över huvud taget har i vårt land
              att göra.
            </seg>
            <seg n="952d7545">
              I samma DN-artikel som jag nämnde tidigare väljer den rödgröna
              oppositionen att kalla förslaget för kränkande och orättvist.
              Och visst är sfi-bonusen kränkande och orättvis, fast inte mot
              invandrarna, som förmodligen de rödgröna menade, utan mot det
              svenska folket. Jag tycker att den inte minst är kränkande mot
              till exempel alla de fattigpensionärer som trots ett helt arbetsliv
              i Sverige lever på eller strax över existensminimum. Den är också
              kränkande mot alla de ensamstående föräldrar som gör allt för
              att deras barn ska få mat på bordet. Varför inte ge dessa människor
              en bonus för deras många gånger heroiska insats i stället för
              att stoppa dessa pengar rakt ned i fickorna på nyanlända som uppenbarligen
              inte ens vill vara i vårt land?
            </seg>
            <seg n="015ccc1e">
              Jag kan också ställa mig själv frågan: Är det dessa människor
              som allas vår Maud Olofsson menar när hon pratar om nybyggare
              som vårt land behöver och som ska befolka vårt land från norr
              till söder? Är det detta Maud Olofsson menar? I så fall bör vi
              vara mycket oroliga.
            </seg>
            <seg n="264c0a18">
              Jag kan konstatera att svensk invandrings- och integrationspolitik
              många gånger är ett stort skämt, och det är bara att beklaga.
              Jag hoppas att de övriga partierna i sjuklövern någon gång vaknar
              upp. Det svenska folket börjar göra det, och det gläder mig.
            </seg>
            <seg n="688aaf0c">
              Herr talman! Jag yrkar bifall till reservation 2 som innebär
              att alla sorters bonusar inom sfi-systemet avskaffas med omedelbar
              verkan.
            </seg>
          </u>
          <note n="344b51dc">
            Överläggningen var härmed avslutad.
          </note>
          <note n="56632583">
            13 § Investeringsfondsfrågor
          </note>
          <note n="fce44ff3">
            Föredrogs
          </note>
          <note type="speaker" n="28f96449">
            Anf. 101 JÖRGEN ANDERSSON (M):
          </note>
          <u who="jorgen_andersson_b53b44" xml:id="i-2b3d2c780725edc2-1" n="7d5101a5" next="i-d808835786ec4218-1">
            <seg n="ad240c31">
              Herr talman! Det är ett enigt utskott som står bakom betänkandet
              FiU38 om investeringsfondsfrågor. Därför är debatt överflödig.
              Men, herr talman, låt mig ändå, inte minst ur ett informativt
              perspektiv, kort redogöra för detta ärende eftersom det faktiskt
              innebär ett viktigt beslut.
            </seg>
            <seg n="1c12ad71">
              I betänkandet behandlar utskottet regeringens proposition 2010/11:135
              som i sin tur syftar till att genomföra ett EU-direktiv, det så
              kallade UCITS IV-direktivet eller Undertakings for Collective
              Investment in Transferable Securities, om en anpassning och harmonisering
              av lagar rörande fondförvaltning. Bortsett från de förändringar
              som här föreslås ska tidigare direktiv fortsätta vara tillämpligt.
            </seg>
            <seg n="dca52bd8">
              Syftet med direktivet är att anpassa lagstiftningen och författningen
              till fondbolagens verksamhet i och med utvecklingen och förändringen
              av de finansiella marknaderna under de senaste decennierna.
            </seg>
            <seg n="26ee9489">
              Syftet är också att harmonisera lagstiftningen mellan EES-länderna
              och stärka den inre marknaden inom verksamheter för kollektiva
              investeringar genom flera förenklingar och förändringar som föreslås
              underlätta gränsöverskridande verksamhet samtidigt som kostnadseffektiviseringar
              möjliggörs.
            </seg>
            <seg n="4562dcfa">
              En anpassning och harmonisering sker för tillståndsgivning, tillsyn
              och kontroll, marknadsföring, kundupplysning och insyn. En anpassning
              sker för att utländska fondbolag ska kunna verka på den svenska
              marknaden och för att svenska fondföretag ska kunna verka internationellt.
            </seg>
            <seg n="22b78dd6">
              Konsekvenserna torde bli en förbättrad konkurrens dels genom
              allmänt bättre förutsättningar för en effektivare verksamhet,
              dels genom att det öppnas för fler aktörer, vilket i förlängningen
              bör komma konsumenterna till del.
            </seg>
            <seg n="092cd67b">
              En annan viktig del av förändringarna till nytta för konsumenten
              är en bättre konsumentinformation som blir fullt harmoniserad
              genom förordningen. Konsumenterna ska bättre kunna värdera produkten
              och erbjudandet genom ett standardiserat faktablad med grundläggande
              information om fonden, till exempel vilken riskprofil fonden har.
            </seg>
          </u>
          <note n="67e24824">
            Direktivet ska antas före den 30 juni, och förändringarna föreslås
            träda i kraft den 1 augusti 2011 i dessa delar. De delar där nya
            kapitaltäckningsregler och stora exponeringar berörs i enlighet
            med proposition 2010/11:110 föreslås träda i kraft den 31 december
            innevarande år.
          </note>
          <u who="jorgen_andersson_b53b44" xml:id="i-d808835786ec4218-1" n="7d5101a5" prev="i-2b3d2c780725edc2-1">
            <seg n="e956fda1">
              Herr talman! Detta är ett bra beslut med önskvärda harmoniseringar
              och anpassningar för fondföretagens gränsöverskridande verksamhet.
              Det är ett bra beslut som ger fondföretagen ny och enklare access
              till större marknader. Det är ett bra beslut för konsumenterna
              som får fler erbjudanden att välja på och framför allt en bättre
              information om erbjudandet.
            </seg>
            <seg n="a62c4d0c">
              Därför vill jag med detta yrka bifall till utskottets förslag
              till beslut.
            </seg>
          </u>
          <note n="344b51dc">
            Överläggningen var härmed avslutad.
          </note>
          <note n="8b9561f8">
            14 § Ramverk för finanspolitiken
          </note>
          <note n="fce44ff3">
            Föredrogs
          </note>
          <note type="speaker" n="75a69ec4">
            Anf. 102 ANN-CHARLOTTE HAMMAR JOHNSSON (M):
          </note>
          <u who="ann-charlotte_hammar_johnsson_545fc4" xml:id="i-e60c09845c5b6d10-0" n="f78af987">
            <seg n="e4d06a69">
              Herr talman! I detta betänkande, FiU42, behandlar finansutskottet
              ramverk för finanspolitiken. Ramverket består av ett antal principer
              som fungerar som verktyg för att nå de ekonomiska målen och se
              till att finanspolitiken blir långsiktigt hållbar och transparent.
            </seg>
            <seg n="ec2aa565">
              Skrivelsen är ett led i arbetet med att göra ramverket tydligare,
              öppnare och stramare för att kunna säkerställa långsiktigt hållbara
              finanser. Ramverket omfattar ett budgetpolitiskt ramverk som innehåller
              överskottsmål, utgiftstak för staten, krav på kommuner och landsting
              och stramare budgetprocess.
            </seg>
            <seg n="46b5d76f">
              Det finns också principer för stabiliseringspolitiken där penningpolitiken
              utgör ett huvudnummer. Det finns principer för statliga ingripanden
              på finansmarknaden och rollfördelning hos myndigheter. Det finns
              också principer om öppenhet och transparens. Ramverket ska vara
              styrande, och politiken ska gå att följa upp.
            </seg>
            <seg n="f4d997b9">
              Herr talman! I betänkandet finns en reservation från Sverigedemokraterna
              och en motivreservation från Vänsterpartiet. Med det lämnar jag
              över ärendet till debattörerna.
            </seg>
          </u>
          <note type="speaker" n="e501cfd4">
            Anf. 103 JOHNNY SKALIN (SD):
          </note>
          <u who="johnny_skalin_3e2441" xml:id="i-4a4d9d4325a94eb2-0" n="24395ba6">
            <seg n="f5b57fc8">
              Herr talman! Ett öppet, stramt och tydligt regelverk i syfte
              att säkerställa långsiktigt hållbara statsfinanser kan utgöra
              ett viktigt delfundament utöver de styrande, folkvalda politikernas
              huvudansvar, inte minst därför att det kan stärka både skattebetalarnas
              och marknadens förtroende för statens förvaltning. På samma sätt
              kan en transparent och sammanfattad redovisning av det finansiella
              ramverkets funktion med en särskild belysning av de delar som
              inte är lagstadgade, utan som i stället utgörs av en godtycklig
              praxis, givetvis förstärka allmänhetens förtroende för både hur
              den svenska finanspolitiken utformas och hur den har utformats.
              Det måste emellertid tilläggas att en sådan form av skrivelse
              varken kan eller bör ersättas av en kontinuerlig beskrivning och
              förklaring av finanspolitikens utformning.
            </seg>
            <seg n="5bdb83b2">
              Vår- och höstpropositioner, liksom följdmotioner till dessa,
              fyller härmed en mycket viktig funktion vad gäller att förklara
              och motivera den bedrivna finanspolitiken. Det är det aktiva handlandet
              och begripliga beskrivningar av varför man handlar på det sätt
              som man gör tillsammans med resultatet av den förda politiken
              som i första hand bygger upp förtroendet hos allmänheten.
            </seg>
            <seg n="bd61f294">
              Men allmänhetens förtroende byggs inte minst också upp genom
              att det byggs upp en förståelse för regelverkets konstruktion.
              Att då hänvisa till ett snårigt, otydligt, abstrakt och byråkratiskt
              EU gör att skrivelsens syfte att skapa ökad transparens och förståelse
              i stället snarare riskerar att skapa förvirring och frustration,
              en frustration över att politikens mål känns luddiga och svårbegripliga,
              särskilt i spåren av att så många betydande EU-länder själva inte
              uppfyller de av EU uppdiktade målen.
            </seg>
            <seg n="726821bd">
              För att finanspolitiska ramverk i längden ska uppnå acceptans
              och förståelse menar jag att det är viktigt att målen utgår från
              den verklighet som människor lever i. I Sverige är det de svenska
              medborgarna som ska bestämma och definiera denna verklighet. Ramverket
              för finanspolitiken ska därför inte ha som delmål att öka trovärdigheten
              för att Sverige uppfyller kraven i någon luddig stabilitets- och
              tillväxtpakt, eller för den delen det kommande EU-direktivet om
              nationella budgetpolitiska ramverk.
            </seg>
            <seg n="2a226d94">
              I stället ska ramverket beskriva och förtydliga finanspolitikens
              utformning utifrån de svenska förhållandena och intressena och
              utifrån det bästa för Sveriges ögon, precis som det ankommer på
              en suverän och självständig nation. I denna ansats blir detta
              betänkandes EU-överton av den orsaken överflödig.
            </seg>
          </u>
          <note n="fce4b94a">
            Jag yrkar därför bifall till SD:s reservation nr 1.
          </note>
          <note type="speaker" n="44e386a2">
            Anf. 104 ULLA ANDERSSON (V):
          </note>
          <u who="ulla_andersson_c170b8" xml:id="i-9577e50ad3c66b0d-2" n="c201a19d" next="i-77b01b33930aaae4-2">
            <seg n="56d65422">
              Herr talman! För ett litet, exportberoende land som Sverige är
              starka offentliga finanser en förutsättning för en stabil makroekonomisk
              utveckling. Vi menar att det finns goda skäl för finanspolitiska
              ramverk som främjar budgetdisciplin, starka offentliga finanser
              och en politik för full sysselsättning. Ramverken bör utgöra en
              avvägning mellan å ena sidan tydlighet och fasthet och å andra
              sidan flexibilitet och handlingsfrihet. Frågan om budgetdisciplin
              måste vara självklar.
            </seg>
            <seg n="56718f92">
              Ekonomiska ramverk kan emellertid inte ha som enda syfte att
              säkerställa ordning och reda i de offentliga finanserna. Full
              sysselsättning ska vara det övergripande målet samtidigt som varje
              utgift noga måste vägas mot de behov som ska prioriteras och hur
              det ska finansieras. Därför krävs det ett alternativt ramverk
              för finans- och penningpolitiken.
            </seg>
            <seg n="7e899741">
              Vänsterpartiet har utifrån ett demokratiperspektiv men också
              utifrån svårigheterna att föra en effektiv ekonomisk politik för
              full sysselsättning, ökad jämlikhet och stärkt välfärd kritiserat
              ramverken. Detta är naturligtvis inte enbart ramverkens fel, men
              vi menar att den nuvarande utformningen av ramverken försvårar,
              i stället för att underlätta, en politik för full sysselsättning.
            </seg>
            <seg n="47d7f656">
              Arbetslösheten har sedan krisen på 90-talet legat på i genomsnitt
              8 procent. Bara under en enda månad har arbetslösheten understigit
              4 procent. En fjärdedel av de arbetslösa har i dag en historia
              av långvarig arbetslöshet. Sysselsättningsgraden är i dag fortfarande
              ca 8,8 procentenheter lägre jämfört med vad den var under 90-talets
              början, vilket motsvarar hela 520 000 människor. Även på sikt,
              enligt de prognoser vi tar del av, ser det rätt mörkt ut för arbetslösheten
              och sysselsättningen.
            </seg>
            <seg n="97ebcbd0">
              Vänsterpartiet har fått stark kritik för våra invändningar mot
              den nuvarande utformningen av ramverken för finans- och penningpolitiken.
              Det centrala i kritiken har gått ut på att vi därigenom skulle
              företräda en oansvarig ekonomisk politik. Men låt oss se bakåt,
              så ser vi att Vänsterpartiet har tagit stort ansvar i den ekonomiska
              politiken.
            </seg>
            <seg n="efa1644a">
              Vi stod bakom över 90 procent av budgetsaneringen efter 90-talskrisen.
              Därefter gjorde vi upp med den dåvarande socialdemokratiska regeringen
              om en rad budgetar som sammantaget förde Sverige tillbaka till
              överskott i de offentliga finanserna, vilket resulterade i en
              kraftigt fallande statsskuld. År 1994 ställde vi oss bakom överskottsmålet
              eftersom vi menade att en central uppgift för den ekonomiska politiken
              var att snabbt få ned statsskulden till hanterbara nivåer.
            </seg>
            <seg n="726a96fe">
              Vänsterpartiets bidrag till de starka offentliga finanser som
              den borgerliga regeringen ärvde efter valet 2006 var med andra
              ord högst påtagligt.
            </seg>
            <seg n="15017039">
              Men starka finanser är en sak; det övergripande målet för den
              ekonomiska politiken måste vara att sätta människor i arbete.
              De ramverk som omgärdar finans- och penningpolitiken bör utvärderas
              också från denna huvuduppgift. Och här kan vi konstatera att den
              ekonomiska politiken inte lyckats, vilket allt fler anser. Allt
              fler ansluter sig nu till den kritik vi tidigare framfört. Vi
              har fått bundsförvanter, både till höger och till vänster, i vår
              kritik.
            </seg>
            <seg n="e96cc667">
              Men i Vänsterpartiet måste vi dock självkritiskt tillstå att
              vi tidigare borde ha formulerat ett alternativt ekonomiskt ramverk
              och inte enbart kritiserat det rådande. Vi har tagit ett steg
              till i ansvarstagande och nu utarbetat ett alternativt ramverk
              som underlättar en politik för full sysselsättning för den ekonomiska
              politiken. Vårt förslag bygger på sju delar.
            </seg>
            <seg n="a88bec6a">
              Herr talman! Hög arbetslöshet är ett slöseri med samhällets resurser.
              De ekonomiska ramverken ska stödja, inte försvåra, en ekonomisk
              politik för full sysselsättning, jämlikhet och välfärd för alla.
            </seg>
          </u>
          <note n="1e09760c">
            Därför, herr talman, yrkar jag bifall till vår motivreservation
            i betänkandet.
          </note>
          <note n="33f492b2">
            I detta anförande instämde Siv Holma, Jonas Sjöstedt och Mia
            Sydow Mölleby (alla V).
          </note>
          <note n="ddaca766">
            15 § Beslut om ärenden som slutdebatterats vid dagens sammanträde
          </note>
          <note n="99695da0">
            Punkt 1
          </note>
          <note n="101e92ec">
            Punkt 2
          </note>
          <u who="ulla_andersson_c170b8" xml:id="i-77b01b33930aaae4-2" n="c201a19d" prev="i-9577e50ad3c66b0d-2">
            <seg n="3e5854f9">
              minst tre fjärdedelar
            </seg>
            <seg n="e4a52860">
              mer än hälften
            </seg>
          </u>
          <note n="99695da0">
            Punkt 1
          </note>
          <note n="101e92ec">
            Punkt 2
          </note>
          <note n="99695da0">
            Punkt 1
          </note>
          <note n="101e92ec">
            Punkt 2
          </note>
          <note n="19160a79">
            Punkt 3
          </note>
          <note n="2a3c7059">
            16 § (forts. från 14 §) Ramverk för finanspolitiken (forts. FiU42)
          </note>
          <note type="speaker" n="41cb2590">
            Anf. 105 TOMMY WAIDELICH (S):
          </note>
          <u who="tommy_waidelich_889e31" xml:id="i-96a2bd4712b2bfbd-0" n="ef16460e">
            <seg n="9b281d77">
              Herr talman! En viktig erfarenhet av finanskrisen på 90-talet
              var att det finansiella ramverket behövde förstärkas. Vi såg vad
              som hände under perioden 9194 när vi hade en minoritetsregering
              och när vi fick hoppande majoriteter i utskotten. Det drev på
              utgifterna.
            </seg>
            <seg n="2a9995a2">
              Det här ledde till en överenskommelse mellan den socialdemokratiska
              regeringen och Centerpartiet om saneringspolitiken. Men det fanns
              också en del i det hela, förutom besparingar och skattehöjningar,
              som just handlade om att stärka ramverket. Syftet med det nya
              ramverket var att långsiktigt stärka budgetdisciplinen.
            </seg>
            <seg n="f43bd44a">
              Då var Moderaterna motståndare till ramverket. Jag välkomnar
              den omprövning som Moderaterna sedan har gjort när man har anslutit
              sig till det finansiella ramverket. Däremot gör Moderaterna en
              vidare tolkning av ramverket än det som var tänkt när det infördes.
              Så lät det åtminstone om man lyssnade på statsminister Fredrik
              Reinfeldt i den senaste partiledardebatten. Då hävdade Fredrik
              Reinfeldt att det finansiella ramverket var till för att underlätta
              ett minoritetsregerande, alltså för en minoritetsregering utan
              stöd i riksdagen för sin politik.
            </seg>
            <seg n="32e49ec8">
              I själva verket är utgångspunkten i ramverket regeringsformen
              9 kap. 7 §, som säger: Anslag och inkomster får inte användas
              på annat sätt än vad riksdagen har bestämt. Det är alltså riksdagen
              som vid alla tillfällen har finansmakten. Detta uttrycktes också
              tydligt i den proposition som låg till grund för det nya ramverket.
              Där stod att denna typ av regler är ägnade att förbättra riksdagens
              kontrollmöjligheter, alltså inte regeringens finansmakt.
            </seg>
            <seg n="d0e1769d">
              Statsbudgeten bestäms av riksdagen i två steg i enlighet med
              budgetlagen. Först fastställs statens inkomster, ramarna för alla
              utskott och det samlade utgiftstaket med utgångspunkt i förslagen
              i regeringens budgetproposition. Därefter fastställs det sakpolitiska
              innehållet genom de olika anslagen under respektive utskottsbudget.
              Utskottet kan då fritt ändra på de förslag till fördelning som
              regeringen lagt fram i sin proposition men kan inte överskrida
              det utgiftstak för utskottet som riksdagen tidigare slagit fast.
              På det sättet skapade det nya ramverket ett skydd mot en kostnadsdrivande
              utskottsbehandling där nya utgifter förs på utan finansiering.
            </seg>
            <seg n="309cc15e">
              Det är också värt att notera att det statsministern lyft fram
              i debatten är den borgerliga minoritetsregeringens möjligheter
              att försvaga intäktssidan i budgeten genom ytterligare ett jobbskatteavdrag.
              För min del hade statsministerns argumentation varit mer begriplig
              om det enbart hade handlat om att skydda regeringen från ofinansierade
              utgiftsökningar. Regelverket har aldrig varit tänkt att möjliggöra
              för en regering att själv, utan stöd av en riksdagsmajoritet,
              försvaga statsfinanserna genom skattesänkningar.
            </seg>
            <seg n="d632aa37">
              Jag tycker att det är viktigt att komma ihåg att ansvaret för
              att säkra en majoritet i riksdagen för regeringens förslag alltid
              ytterst ligger på statsministern. Som statsminister i en minoritetsregering
              måste man hitta både en parlamentarisk strategi och ett agerande
              i varje enskild fråga som tryggar regeringens förmåga att regera
              landet. Endast breda överenskommelser och förhandlingar i sak
              kan trygga en riksdagsmajoritet. Det finanspolitiska ramverket
              har aldrig varit tänkt som en räddningsplanka för en minoritetsregering
              som saknar stöd för sin politik i riksdagen.
            </seg>
            <seg n="8b0dfcd4">
              Det finanspolitiska ramverket handlar om kontroll av utgifterna.
              Det finanspolitiska ramverket handlar inte om en svältkur för
              offentlig sektor. Det är mycket viktigt att komma ihåg det när
              vi i dag diskuterar det finansiella ramverket, som nu ligger på
              riksdagens bord.
            </seg>
            <seg n="238125fb">
              Med de orden och det medskicket vill jag yrka bifall till förslaget
              i betänkandet.
            </seg>
          </u>
          <note n="7f9dd800">
            I detta anförande instämde Bo Bernhardsson, Monica Green, Pia
            Nilsson och Marie Nordén (alla S).
          </note>
          <note type="speaker" n="075b1f8b">
            Anf. 106 ELISABETH SVANTESSON (M):
          </note>
          <u who="elisabeth_svantesson_0136d8" xml:id="i-b1d385c6f51174e1-0" n="88c0fcf5">
            <seg n="576c5365">
              Herr talman! Just i denna stund möter Grekland och dess invånare
              mycket svåra, stora och akuta problem. Under lång tid har landets
              ekonomi misskötts, och skuldberget har ökat till enorma nivåer.
              Man är just nu uppe i ungefär 150 procent av bnp.
            </seg>
            <seg n="9083d6de">
              Det är inte finanskrisen som är huvudorsaken till de ekonomiska
              problemen i Grekland. Självklart har finanskrisen förvärrat läget,
              men i grund och botten handlar det om en under mycket lång tid
              misskött ekonomi. Man har dessutom en väldigt stor del av sin
              ekonomi utanför bnp.
            </seg>
            <seg n="b3f7f1ad">
              I Grekland och i flertalet andra länder i Europa har man inte
              haft något finanspolitiskt ramverk över huvud taget, och man har
              inte tagit den ekonomiska politiken på allvar. Det får man nu
              mycket bittert skörda, efter krisen. Man hade helt enkelt inget
              som helst manöverutrymme när finanskrisen slog till.
            </seg>
            <seg n="1d62591a">
              Herr talman! Hela Europa skriker just nu efter ordnade ramverk.
            </seg>
            <seg n="161e1dcb">
              Dagens ärende handlar inte om Grekland. Det handlar om det svenska
              finanspolitiska ramverket. Men exemplet visar hur det kan gå om
              man inte har ordning och reda i sina finanser. Det var en läxa
              som vi fick lära oss efter 90-talskrisen.
            </seg>
            <seg n="d474f1bd">
              Att ha ett finanspolitiskt ramverk skulle kunna liknas vid att
              bygga ett hus på en stabil grund med hållbara och stabila bärande
              väggar. Oavsett väder ska det betjäna dem som bor där. När det
              är lite kallt på vintern och även i vargavintrar ska man kunna
              bo i huset. Det ska man kunna göra även när solen skiner som allra
              starkast, och huset ska stå fast oavsett om det är vind eller
              orkan.
            </seg>
            <seg n="1ae339e3">
              Det svenska finanspolitiska ramverket har formats sedan mitten
              av 90-talet. Det ser inte exakt likadant ut i dag som det gjorde
              då, utan det har utvecklats i bred anda här i riksdagen. Det har
              skapat en mycket viktig grund för den ekonomiska politiken och
              gör också att vi klarar av påfrestningar bättre än många andra
              länder nu har gjort. Det här har varit otroligt viktigt och centralt
              i svensk politik.
            </seg>
            <seg n="13604b98">
              Herr talman! Jag vill betona att sunda offentliga finanser inte
              är ett överordnat mål i sig. Det är en förutsättning för att nå
              mål om full sysselsättning, en hållbar tillväxt och en god välfärd.
            </seg>
            <seg n="f01e2038">
              Den skrivelse som vi har att behandla i dag, som regeringen lämnat
              till riksdagen, kan ses som en kodifiering, en formalisering och
              en uppsamling av de principer som styr ramverket. Men det är också
              en utveckling, en fortsatt utveckling, eftersom regeringen i skrivelsen
              stärker ramverket genom att det nu också omfattar centrala principer
              för stabiliseringspolitik och också ingripanden på de finansiella
              marknaderna.
            </seg>
            <seg n="dbb2a4ae">
              Att finanspolitiken har en viktig stabiliseringspolitisk uppgift
              är inget nytt eller märkligt. Men det är bra, tycker jag, att
              regeringen utförligt beskriver hur man ser just på denna del av
              finanspolitiken.
            </seg>
            <seg n="465d57b0">
              Ramverket har dessutom kompletterats med ett antal viktiga principer
              för öppenhet och tydlighet i redovisning av finanspolitiken. Och
              precis som Riksrevisionen och Finanspolitiska rådet har efterlyst
              sammanfattas nu de finanspolitiska principerna i ett och samma
              dokument. Och det är det vi har att behandla i dag.
            </seg>
            <seg n="2e4ff7f3">
              Det är också mycket positivt, herr talman, att regeringen säger
              att det här ska återkomma en gång per mandatperiod så att riksdagen
              har att behandla detta i en helhet.
            </seg>
            <seg n="8e0f3844">
              Jag vill kort dröja mig kvar vid det som man ofta menar när man
              pratar om det finanspolitiska ramverket, nämligen det budgetpolitiska
              ramverket. Det är en otroligt central del av helheten. Det består
              av flera delar. Vi har ett överskottsmål som vi på senare år lagstadgat
              om och som innebär att det finansiella sparandet ska vara 1 procent
              av bnp i genomsnitt över en konjunkturcykel. Det handlar helt
              enkelt om att vi behöver ha vissa säkerhetsmarginaler i vår ekonomi.
              Vi ska dessutom klara av demografins förändringar.
            </seg>
            <seg n="a6f654c0">
              För det andra är det numera också lagstadgat att det är obligatoriskt
              för regeringen att föreslå ett utgiftstak för staten. Det är ett
              tak för statens och ålderspensionssystemets utgifter för tre år
              framåt. Man måste helt enkelt visa vilket tak och vilka ramar
              man har för att uppnå överskottsmålet. Utgiftstaket skapar stabilitet
              och ska vara en garant för att en regering inte gör av med mer
              pengar än vad som finns.
            </seg>
            <seg n="44f076c6">
              I det budgetpolitiska ramverket finns också balanskravet för
              kommunsektorn. Sist men inte minst innehåller ramverket principen
              om att budgetprocessen ska vara stram. Överskottsmål och utgiftstak
              ger det totala ekonomiska utrymmet i hela budgetprocessen. Tanken
              är att man ska anta budgeten i en helhet här i riksdagen. Huvudlinjen
              är att utgiftsökningar inom ett visst anslagsområde måste täckas
              genom utgiftsminskningar inom samma område.
            </seg>
            <seg n="af5a9abd">
              Herr talman! Det finanspolitiska ramverket med budgetramverket
              och dess delar utgör en stark grund med starka pelare som har
              varit till gagn för Sverige och oss som lever här, speciellt under
              den senaste tiden.
            </seg>
            <seg n="c689d272">
              I grund och botten handlar det om förtroende. Såväl hushåll och
              människor som bor i lägenhet och villa som företagare och storföretag
              ska kunna känna förtroende för att den förda ekonomiska politiken
              inte ska köra ett land i diket. Politikerna ska ta ansvar, och
              det ska vara långsiktigt hållbart. Man ska inte behöva vara rädd
              för stora underskott och växande skulder. Detta är precis motsatsen
              till hur många européer känner i dag, när man inte har varit noggrann
              med ett finanspolitiskt ramverk.
            </seg>
            <seg n="ebd5600b">
              Att ha ett ramverk handlar också om att vi säkrar grundläggande
              välfärdstjänster oavsett konjunkturcykel. Föräldrar ska veta att
              barnen får gå i skolan och förhoppningsvis får en god utbildning
              vare sig det är låg- eller högkonjunktur. De äldres omsorg ska
              inte förändras i ekonomin vare sig vi befinner oss i sol eller
              i regn. De grundläggande välfärdstjänsterna måste garanteras varje
              invånare oavsett om det är ekonomisk sommar eller vinter.
            </seg>
            <seg n="0bce6c7f">
              Detsamma gäller ansvartagandet för nästkommande generation. Jag
              vet att det finns en debatt, även om den inte är särskilt högljudd,
              där man menar att det är fel med ett överskottsmål, att det i
              grunden är feltänkt. Eftersom framtidens generation antagligen
              är mer produktiv än dagens menar man att de framtida rika generationerna
              borde bidra till bättre konsumtionsmöjligheter för dagens lite
              fattigare generationer. Problemet är att vi vet alldeles för lite
              om framtiden. Jag är glad att det finns ett brett stöd i riksdagen
              för att vi ska ha ett överskottsmål.
            </seg>
            <seg n="03a9c424">
              Det finns också ekonomer jag har hört dem många gånger som pratar
              om en optimal skuldnivå, att det finns en viss nivå på statsskulden
              som kan vara optimal för ett land. Men de får väldiga problem
              när de ska förklara till exempel Irlands situation. Irland hade
              säkert fram till 2007 vad många skulle kalla något slags optimal
              skuldnivå. Resten är historia. Därför är det bra att vi är överens
              om att vi ska ha ett utgiftstak och ett överskottsmål och försöka
              hålla nere statsskulden.
            </seg>
            <seg n="3994d9cc">
              Herr talman! Svensk ekonomi återhämtar sig nu i snabb takt. Det
              finns flera orsaker till detta. En av orsakerna är att vi har
              fört en ansvarsfull politik och sett till att ha en balans när
              det gäller efterfrågestimulerande åtgärder och samtidigt sett
              till att låta det finanspolitiska ramverket verkligen vara styrande.
              Vi har gjort det för att det är väldigt viktigt att Sverige ska
              stå väl rustat inför nästa kris, för den kommer. Jag är glad över
              att det finns en bred majoritet av riksdagens partier som är överens
              om betydelsen av ett ramverk.
            </seg>
            <seg n="9aef656e">
              Herr talman! Det finns en motion på den här skrivelsen, från
              Sverigedemokraterna. De är inte i princip emot att det finns ett
              ramverk, som jag uppfattat det. Nu hittar jag inte motionen här,
              men de är emot att delar av ramverket skulle styras av främmande
              makt. Det gillar inte Sverigedemokraterna. Jag blev nyfiken när
              jag läste den här motionen på vad som är främmande makt. Är det
              våra europeiska grannländer, Danmark, Tyskland och så vidare?
            </seg>
            <seg n="1de8b59a">
              För det första kom ramverket till på 90-talet, inte först och
              främst för att göra danskar, tyskar och fransmän glada, utan för
              att vi behövde stabilitet i svensk ekonomi. För det andra kan
              man naturligtvis ha olika syn på EU:s betydelse och vilket inflytande
              EU ska ha över Sverige. Men jag tror att det tryck som vi har
              känt från EU när det gäller till exempel stabilitetspakten har
              varit positivt för Sverige. Det är många länder i Europa som önskar
              att de hade haft det här ramverket, med en så bred konsensus som
              vi har i Sveriges riksdag. Framför allt grekerna tror jag önskar
              att de skulle ha det just nu.
            </seg>
            <seg n="0126169b">
              Herr talman! Jag har dragit över talartiden och ska bara avsluta
              med att säga att det finanspolitiska ramverket har utvecklats.
              Delar av det är lagstadgat, andra delar är viktiga principer och
              praxis för hur man ska bygga denna stabila grund. Det har vuxit
              fram i en bred samsyn och har gjort att minoritetsregeringar har
              kunnat styra Sverige. Det är bra att vi har en bred samsyn och
              att vi inte vill slarva med ramverket. Jag hoppas att detta också
              kommer att märkas när regeringen återkommer till riksdagen med
              sin budgetproposition i höst. Jag yrkar bifall till förslaget
              i betänkandet och avslag på motionen.
            </seg>
          </u>
          <note type="speaker" n="b51f69ae">
            Anf. 107 CARL B HAMILTON (FP):
          </note>
          <u who="carl_b_hamilton_f30000" xml:id="i-cc84934fc0e4f954-1" n="56927c9a" next="i-040916905eadab79-1">
            <seg n="aa1ab3b4">
              Herr talman! Jag tänkte ta upp den alltmer aktuella frågeställning
              som även Tommy Waidelich var inne på, nämligen frågan om budgetreglerna,
              det femte jobbskatteavdraget och höstens budgetbehandling.
            </seg>
            <seg n="df2a3d9e">
              Bakgrunden till besluten på 1990-talet om dagens regler för budgethantering
              i Sverige, det vill säga budgetlagen för regeringen och riksdagsordningen
              för riksdagen, var de dystra erfarenheterna från minoritetsregeringarna
              under tidigare årtionden. Regeringarna kunde inte kontrollera
              det ständiga trycket på högre utgifter i riksdagen, och regeringen
              kunde därmed inte heller genomdriva ett helhetsperspektiv i budgetpolitiken.
            </seg>
            <seg n="cdfe7c71">
              Detta ändrades dock i och med den nya budgetlagen och ändringarna
              i riksdagsordningen efter krisåren på 1990-talet. Partierna tvingas
              att lägga fram alternativa helhetsperspektiv och heltäckande budgetförslag.
              Vidare ska beslut om statens utgifter och inkomster fattas i ett
              klubbslag. Det förhindrar att man i riksdagen får parallella budgetpåverkande
              beslutsprocesser. Alla inkomster och alla utgifter ska inkluderas
              under ett och samma tak i en enda beslutsprocess och antas i ett
              enda klubbslag. Några budgetpåverkande extraturer bredvid tillåts
              inte.
            </seg>
            <seg n="4e0bc234">
              Detta system har tjänat Sverige mycket väl, särskilt under senare
              års internationella kriser. Oppositionen leker med elden om den
              i praktisk handling i höst de facto skulle vilja ändra dessa budgetregler.
            </seg>
            <seg n="606077d2">
              Vad är på gång till hösten? Det har på senare tid kommit propåer
              från oppositionen om att den genom ett utskottsinitiativ under
              budgetbehandlingen skulle stoppa ett eventuellt föreslaget jobbskatteavdrag.
            </seg>
            <seg n="211c42c5">
              Någon sådan typ av utskottsinitiativ förutses inte i det ramverk
              för budgetprocessen som beslöts på 1990-talet under socialdemokratisk
              regering. Innebörden av ett sådant initiativ är nämligen att oppositionen
              skulle införa en parallell beslutsprocess i budgetbehandlingen,
              det vill säga precis det som budgetlagen och riksdagsordningen
              är avsedd att förhindra. Gör oppositionen ett sådant utskottsinitiativ
              uppstår en ny, konkurrerande budgetprocess, och besluten om alla
              statens intäkter och utgifter fattas då inte i ett enda klubbslag.
            </seg>
            <seg n="df1e47ea">
              I strid med budgetreformens intentioner skulle vi i riksdagen
              då få två parallella och konkurrerande budgetprocesser, dels den
              vanliga, dels den som initieras av oppositionens hypotetiska utskottsinitiativ.
              Därmed skulle fältet vara upprivet, och grundbulten i 1990-talets
              budgetreformer om en enda sammanhållen budgetprocess och ett enda
              klubbslag för att säkra helhetsperspektivet vara hotad.
            </seg>
          </u>
          <note n="f47b0644">
            Lägg dessutom märke till följande, ärade ledamöter:
          </note>
          <u who="carl_b_hamilton_f30000" xml:id="i-040916905eadab79-1" n="56927c9a" prev="i-cc84934fc0e4f954-1">
            <seg n="bb0cd87e">
              Om oppositionen i höst skulle iscensätta det initiativ som man
              nu hotar med kan oppositionen ändå inte använda de insparade pengarna
              om oppositionen inte samtidigt också beslutar sig för att ändra
              riksdagsordningen. Det går inte att utan ändring av riksdagsordningen
              öka utgifterna som ligger utanför regeringens budget. Gamla tiders
              frispel med ökade utgifter beslutade i riksdagen är inte längre
              möjliga med dagens riksdagsordning.
            </seg>
            <seg n="acb7fe00">
              Detta föranleder mig att ställa två frågor till Socialdemokraterna.
              Miljöpartiet är inte här.
            </seg>
            <seg n="9a548285">
              För det första: Kan ni tänka er att medverka till att det i höstens
              budgetarbete skapas två parallella beslutsprocesser beträffande
              intäkter och utgifter?
            </seg>
            <seg n="2f624265">
              För det andra: Kan ni tänka er att ändra riksdagsordningen så
              att riksdagen på egen hand och i strid med dagens budgetregler
              kan öka statens utgifter?
            </seg>
            <seg n="a58d87f9">
              Två frågor jag hoppas få nej på båda, men om svar anhålles.
            </seg>
          </u>
          <note type="speaker" n="f1c8acbe">
            Anf. 108 TOMMY WAIDELICH (S) replik:
          </note>
          <u who="tommy_waidelich_889e31" xml:id="i-96a2bd4712b2bfbd-1" n="ef16460e">
            <seg n="4ef35907">
              Herr talman! Det går alltid att diskutera formalia. Vi har ingen
              ambition att öppna några dubbla budgetprocesser. Det är faktiskt
              så att det ska tas ett gemensamt beslut om både inkomster och
              utgifter vid ett tillfälle.
            </seg>
            <seg n="21fa3f9e">
              Vi har en minoritetsregering och då går frågan direkt till regeringen.
              Har man säkrat att man har en majoritet vid det beslutstillfället?
              Det är inte min sak att sondera det, utan det är regeringens.
              Det gjorde vi också när vi själva satt i minoritetsregering. Vi
              gömde oss aldrig bakom budgetlagen utan vi säkrade alltid att
              vi hade en majoritet för våra budgetar tillsammans med V och MP
              och tidigare tillsammans med Centerpartiet. Det var det ena svaret.
            </seg>
            <seg n="02fdc35e">
              Det andra är att i utskottsbehandlingen, givet de utgiftsramar
              som finns, kan utskottet fritt göra omprioriteringar om de är
              finansierade. Även där löper regeringen en risk att man inte får
              igenom sin politik.
            </seg>
            <seg n="5e4add92">
              Återigen ska frågan faktiskt ställas till regeringen. Är man
              beredd att säkra en majoritet för sin politik?
            </seg>
            <seg n="19a10be7">
              Den andra frågan är då: Är man beredd att föra in andra frågor
              i budgetprocessen, eftersom man verkar tro att man kan gömma sig
              bakom den och på så sätt säkra ett stöd för en politik som kanske
              inte har en majoritet i riksdagen?
            </seg>
          </u>
          <note type="speaker" n="5b2350f6">
            Anf. 109 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-a9e74d4e06d82835-0" n="56927c9a">
            <seg n="9bc88528">
              Herr talman! Det här är inte bara formalia. Det är en diskussion
              om politikens förutsättningar.
            </seg>
            <seg n="1a053a92">
              Jag välkomnar att Socialdemokraterna som jag har uppfattat det,
              men jag vill att Tommy Waidelich rättar mig om jag har uppfattat
              det fel, i höst kommer att driva och stödja en budgetprocess som
              leder fram till att det bara fattas ett enda beslut beträffande
              rikets budget och att ni inte avser att testa möjligheten att
              ha, som jag har uttryckt det, två parallella budgetprocesser som
              bygger på ett hypotetiskt utskottsinitiativ. Har jag uppfattat
              det här på ett korrekt sätt?
            </seg>
          </u>
          <note type="speaker" n="7f83e8db">
            Anf. 110 TOMMY WAIDELICH (S) replik:
          </note>
          <u who="tommy_waidelich_889e31" xml:id="i-96a2bd4712b2bfbd-2" n="ef16460e">
            <seg n="58497797">
              Herr talman! Vi står bakom det finansiella ramverket. Där finns
              det ett beslut om utgifter och inkomster vid ett tillfälle. Sedan
              ska utskotten behandla detta under sina utgiftsområden.
            </seg>
            <seg n="ca4efe8f">
              De facto har det finansiella ramverket aldrig varit ett sätt
              för oss att svälta ut offentlig sektor eller att bädda för stora
              skattesänkningar. Missbrukas det finansiella ramverket dessutom
              av en regering i minoritet för att smyga in frågor i riksdagen
              som man inte har stöd för kommer saken i en helt annan dager.
              Men där är vi inte än. Nu gäller det för regeringen att säkra
              en majoritet för sin politik. Bevis behöver vi ha här på riksdagens
              bord i höst när budgeten presenteras. Och det är regeringen som
              har bevisbördan, inte vi socialdemokrater.
            </seg>
          </u>
          <note type="speaker" n="c2388c71">
            Anf. 111 CARL B HAMILTON (FP) replik:
          </note>
          <u who="carl_b_hamilton_f30000" xml:id="i-cc84934fc0e4f954-2" n="56927c9a" next="i-040916905eadab79-2">
            <seg n="e2fd81dc">
              Herr talman! Det är självklart att regeringen lägger fram en
              budget i enlighet med den beslutsordning som finns när det gäller
              att regeringen ska försöka få igenom den budgeten. Det som är
              frågan här, när vi diskuterar ramverket, är ju inte om regeringen
              försöker smyga in några andra överväganden, utan det är om Socialdemokraterna
              står fast vid de beslutsformer som finns.
            </seg>
            <seg n="50059e5a">
              Om jag har uppfattat Tommy Waidelich korrekt vill Tommy Waidelich
              och hans parti inte ändra riksdagsordningen och inte ändra på
              den process som innebär att man i ett enda klubbslag fattar alla
              beslut om utgifter och alla beslut om intäkter. Så har jag uppfattat
              det och jag hoppas verkligen att jag har uppfattat det rätt, därför
              att det menar jag är den avgörande och springande punkten i diskussionen
              om det finanspolitiska ramverket.
            </seg>
          </u>
          <note n="344b51dc">
            Överläggningen var härmed avslutad.
          </note>
          <note n="ac411ef2">
            17 § Grönbok om onlinespel på den inre marknaden
          </note>
          <note n="fce44ff3">
            Föredrogs
          </note>
          <note n="1a5b7e7e">
            Talmannen konstaterade att ingen talare var anmäld.
          </note>
          <note n="183a717a">
            18 § Avgift enligt Studsvikslagen
          </note>
          <note n="fce44ff3">
            Föredrogs
          </note>
          <note n="1a5b7e7e">
            Talmannen konstaterade att ingen talare var anmäld.
          </note>
          <note n="98e9bdda">
            Ajournering
          </note>
          <note n="8767e6ef">
            Kammaren beslutade kl. 16.05 på förslag av talmannen att ajournera
            förhandlingarna till kl. 18.00.
          </note>
          <u who="carl_b_hamilton_f30000" xml:id="i-040916905eadab79-2" n="56927c9a" prev="i-cc84934fc0e4f954-2">
            <seg n="7ff1eacd">
              Återupptagna förhandlingar
            </seg>
          </u>
          <note n="28def3ba">
            Förhandlingarna återupptogs kl. 18.00.
          </note>
          <note n="dc3f5384">
            19 § Skattekonsekvenser av fondverksamhet över gränserna
          </note>
          <note n="fce44ff3">
            Föredrogs
          </note>
          <note type="speaker" n="f8b8a596">
            Anf. 112 JACOB JOHNSON (V):
          </note>
          <u who="jacob_johnson_31d6eb" xml:id="i-531d17f50a6d1a15-0" n="e9c7d1a1" next="i-442189cd497720d3-0"/>
          <note n="c63dd608">
            Herr talman! I detta betänkande från skatteutskottet behandlas
            något så spännande och lättförståeligt som skattekonsekvenser
            av fondverksamhet över gränserna. Det handlar om implementering
            i svensk lagstiftning av konsekvenserna av EU-direktivet Ucits
            IV, som antogs av EU-parlamentet och rådet i september 2009 och
            gäller samordning av lagar och andra författningar som avser företag
            för kollektiva investeringar i överlåtbara värdepapper, så kallade
            fondföretag. Här finns regler för fondföretag som riktar sig till
            allmänheten, och bland annat regleras just fondverksamhet över
            gränserna.
          </note>
          <u who="jacob_johnson_31d6eb" xml:id="i-442189cd497720d3-0" n="e9c7d1a1" prev="i-531d17f50a6d1a15-0">
            <seg n="d565c87a">
              Regeringen har därför lagt fram en särskild proposition om investeringsfondsfrågor,
              som behandlas av finansutskottet, med lagändringar som bland annat
              innebär att det blir möjligt för svenska fondbolag att förvalta
              värdepappersfonder i andra länder inom EES och för utländska bolag
              att förvalta svenska värdepappersfonder.
            </seg>
            <seg n="990cba34">
              Regler för gränsöverskridande fusion av värdepappersfonder införs,
              och vidare ändras placeringsreglerna så att alla medel i en värdepappersfond
              får placeras i en annan sådan fond. Lagändringarna med anledning
              av propositionen om investeringsfrågor träder i kraft den 1 augusti.
              Dessa förändringar aktualiserar i sin tur behovet av att göra
              vissa ändringar även i skattelagstiftningen.
            </seg>
            <seg n="1c5216e6">
              Dagens betänkande om skattekonsekvenser är alltså ett av tre
              lagförslag, och i det föreslås också dessa lagändringar gälla
              från den 1 augusti.
            </seg>
            <seg n="fb85c6ae">
              Herr talman! Som vän av ordning finner jag det lite anmärkningsvärt
              att vi ska besluta om skattekonsekvenser av fondverksamhet över
              gränserna innan lagrådsremissen Ändrade skatteregler för investeringsfonder
              och deras delägare har nått riksdagens bord som en proposition
              och behandlats av riksdagen. Det hade varit naturligt att båda
              propositionerna behandlades samtidigt och att lagändringarna kanske
              också trädde i kraft samtidigt.
            </seg>
            <seg n="d5cb361c">
              I dagens alltmer internationaliserade eller, om man så vill,
              globaliserade ekonomi sker alltmer av ägandet genom institutionella
              placeringar över gränserna, och investeringsfonder är en del av
              dagens finansiella system. Allt från småsparare till storinvesterare
              som pensionsfonder placerar sina pengar i sådana fonder. Men hur
              dessa fonder påverkar ägande, investeringar och sysselsättning
              är det i dag ingen som vet, eller så vet vi i alla fall för lite
              om det.
            </seg>
            <seg n="1413727d">
              Detta är något som borde belysas och beskrivas så att vi får
              en bättre förståelse för dess effekter. Den ökade förekomsten
              av institutionella så kallade osynliga ägare med kortsiktiga vinstintressen
              får konsekvenser vare sig vi vill det eller inte. Hela frågan
              som här behandlas är egentligen större än att enbart handla om
              skattepolitik och tekniska detaljer.
            </seg>
            <seg n="726b6e23">
              I den aktuella propositionen föreslår regeringen bland annat
              att en gränsöverskridande fusion av investeringsfonder inte ska
              leda till uttagsbeskattning. Man tar också upp ett par frågor
              som berör skattekontrollen. Förvaltningsbolag ska bli skyldiga
              att lämna in en särskild självdeklaration för varje investeringsfond
              de förvaltar i Sverige, och kontrolluppgiftsskyldigheten ska kompletteras
              så att skyldigheten även omfattar situationen när det förvaltande
              bolaget och investeringsfonden eller fondföretaget finns i olika
              länder.
            </seg>
            <seg n="7440f1f0">
              Varje år beräknas staten förlora ca 130 miljarder i uteblivna
              skatteintäkter, det så kallade skattefelet. Det är ett resultat
              av både medvetet skattefusk och oavsiktliga misstag. Att bekämpa
              skattefusk handlar om att stärka välfärden men också om att skapa
              rättvisa villkor för företag som verkar i Sverige. En förutsättning
              för att kunna bekämpa skattefusk är att Skatteverket ges bra verktyg
              och tillräckliga resurser för att utföra en effektiv skattekontroll.
              Den senare delen har Socialdemokraterna i utskottet lyft upp i
              ett särskilt yttrande.
            </seg>
            <seg n="1654f4c6">
              Skatteverket lyfter i sitt remissvar till den aktuella propositionen
              fram flera svagheter med den föreslagna lagstiftningen ur just
              ett skattekontrollsperspektiv. Enligt propositionen ska utländska
              företag i vissa fall lämna kontrolluppgifter till Skatteverket.
              För att Skatteverket ska kunna administrera, kontrollera och följa
              upp dessa kontrolluppgifter menar verket att det krävs att den
              som ska lämna kontrolluppgift registrerar sig hos Skatteverket,
              ett förslag som regeringen dess värre avvisar utan att egentligen
              diskutera förslaget i sak.
            </seg>
            <seg n="d4ba2273">
              Detsamma gäller Skatteverkets förslag om att komplettera lagstiftningen
              så att även de börshandlade fonderna, så kallade ETF-fonder som
              inte är förvaltarregistrerade, omfattas av kontrolluppgiftsskyldighet.
              Med anledning av Skatteverkets önskemål om att kontrolluppgiftsreglerna
              ska kompletteras med en regel om att kontrolluppgift ska lämnas
              när en investeringsfond flyttas till ett annat land genom fusion
              svarar regeringen att uppgifterna om flytten finns hos Finansinspektionen.
            </seg>
            <seg n="6bc5c8d3">
              Jag anser att regeringen bör mer ingående överväga om det behövs
              ytterligare lagändringar utöver vad som föreslås i den aktuella
              propositionen för att säkerställa Skatteverkets möjligheter att
              få tillgång till adekvata kontrolluppgifter om berörda fonder.
              De föreslagna förändringarna vad gäller fondverksamhet kan innebära
              att ett svenskt fondsparande med latenta kapitalvinster kan komma
              att flytta utomlands utan att beskattas i Sverige. För att förhindra
              detta behöver Skatteverket få kännedom om att en flytt har skett.
            </seg>
            <seg n="2a4fb72d">
              Herr talman! Även om vår motion i betänkandet har fått ett, kan
              man säga, vänligt avstyrkande till exempel genom att utskottet
              förutsätter att regeringen följer upp om ytterligare åtgärder
              krävs för att underlätta skattekontrollen samt att utskottet utgår
              ifrån att regeringen när det gäller den kommande propositionen
              om ändrade skatteregler för investeringsfonder ska uppmärksamma
              Skatteverkets möjligheter att få tillgång till adekvata kontrolluppgifter
              yrkar jag sammanfattningsvis bifall till reservationen.
            </seg>
          </u>
          <note n="b5c068f2">
            Dessutom fattade regeringen den 1 april beslut om lagrådsremissen
            Ändrade skatteregler för investeringsfonder och deras delägare
            . I remissen föreslår regeringen att beskattningen av investeringsfonder
            ska upphöra från och med den 1 januari 2012. Denna lagrådsremiss
            har ännu inte kommit till riksdagen som proposition men är en
            del av lagändringarna förorsakade av Ucitsdirektivet.
          </note>
          <note type="speaker" n="6efe27f0">
            Anf. 113 LARS BECKMAN (M):
          </note>
          <u who="lars_beckman_4f3f65" xml:id="i-ccf0208b5b88252f-0" n="3b83abcb" next="i-7ccfe1d1cc21871a-0">
            <seg n="73347ef0">
              Herr talman! Jag vill börja med att yrka bifall till förslaget
              i 2010/11:SkU35. Jacob Johnson har redogjort för ärendet, så det
              behöver inte jag göra. I princip är det ett enigt skatteutskott
              som står bakom detta, även om Vänsterpartiet har några funderingar
              på marginalen.
            </seg>
            <seg n="97dc2b69">
              Detta är ett viktigt konsumentärende. Det är ett ärende som kommer
              att göra det möjligt för svenska fondbolag att förvalta värdepappersfonder
              i andra länder inom EES och för utländska bolag att förvalta svenska
              värdepappersfonder när vi nu införde det nya EU-direktivet under
              benämningen Ucits IV. Ucits IV är, som Jacob sade, en kvalitetsstämpel
              på fonder. Det införs även regler för gränsöverskridande fusion
              av värdepappersfonder.
            </seg>
            <seg n="6151e7e9">
              Herr talman! Detta betyder förhoppningsvis att konkurrensen kommer
              att stärkas i den finansiella sektorn i Sverige, och det är något
              som borde leda till bättre priser och förmåner för oss konsumenter.
              Detta innebär också att duktiga svenska kapitalförvaltningsbolag
              med morgondagens beslut får möjlighet att lättare starta nya verksamheter
              utanför Sveriges gränser. Det borde också leda till jobb i Sverige.
            </seg>
            <seg n="6d5c16fd">
              Herr talman! Utländska fondbolag som vill marknadsföra och erbjuda
              sina fonder i Sverige ska ansöka om tillstånd för detta hos Finansinspektionen.
              Det gäller även fonder som vill slå sig samman. Det betyder att
              det finns en god kontroll över verksamheten, och de farhågor som
              finns om att skattebasen försvinner är inte befogade. Alla länder
              i EU har mycket stor anledning att upprätthålla både kontrollen
              och skattebasen av fondverksamheter.
            </seg>
            <seg n="2e9238d3">
              Att det blir billigare för oss konsumenter genom att konkurrensen
              ökar borde välkomnas av alla. Det är många som anser att konkurrensen
              är för dålig, och nu får vi alltså bättre konkurrens i Sverige.
            </seg>
          </u>
          <note n="c97213a8">
            Jag yrkar bifall till propositionen!
          </note>
          <note n="344b51dc">
            Överläggningen var härmed avslutad.
          </note>
          <note n="3edfca9a">
            20 § Vissa ändringar i sjukförsäkringen
          </note>
          <note n="fce44ff3">
            Föredrogs
          </note>
          <note n="27bc4091">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <u who="lars_beckman_4f3f65" xml:id="i-7ccfe1d1cc21871a-0" n="3b83abcb" prev="i-ccf0208b5b88252f-0">
            <seg n="35b6d70d">
              Anf. 114 GUNNAR AXÉN (M):
            </seg>
            <seg n="75ec8562">
              Herr talman! Det betänkande som vi har att debattera nu är inte
              något annat än ett hån mot medborgarna och ett hån mot tidigare
              generationers ansvarstagande riksdagsledamöter. Inte för vad som
              föreslås i sak, och det ska jag återkomma till, utan hur framtagandet
              av detta utskottsinitiativ gått till.
            </seg>
            <seg n="fbe33aea">
              Låt mig först beröra frågan om utskottsinitiativ i sig. När den
              nuvarande möjligheten till utskottsinitiativ infördes i riksdagsordningen
              i början av 70-talet uttalade konstitutionsutskottet att man förutsatte
              att de nya befogenheterna skulle begagnas med samma varsamhet
              som iakttagits av de utskott som tidigare hade haft den självständiga
              initiativrätten. Som dittills borde ärenden väckas normalt genom
              proposition eller motion, och politisk enighet borde eftersträvas
              i de fall utskottsinitiativ kom i fråga.
            </seg>
            <seg n="d6fdda05">
              Detta är det andra utskottsinitiativ som socialförsäkringsutskottet
              väcker detta riksmöte. Det förra rådde det enighet om i utskottet,
              efter det att alla partier hade visat en god vilja att uppnå en
              sådan.
            </seg>
            <seg n="74c03280">
              När detta betänkande tagits fram har ingen vilja till att nå
              enighet ens skymtat fram hos förslagsställarna. Detta visas av,
              och för mig naturligt vidare till, det faktum att utskottsmajoriteten
              i detta fall bestående av Socialdemokraterna, Sverigedemokraterna,
              Miljöpartiet och Vänsterpartiet förvägrat övriga partier den möjlighet
              som man har enligt ett minoritetsskydd i riksdagsordningen att
              begära in yttranden från myndigheter i ett ärende som är under
              beredning.
            </seg>
            <seg n="7f2533d6">
              Från Alliansens sida begärde vi att yttranden och svar på specificerade
              och relevanta frågor skulle inhämtas från sju myndigheter samt
              att dessa myndigheter skulle ges tillräcklig tid att svara så
              att deras remissyttranden kunde bli av bra kvalitet. Detta förvägrades
              vi.
            </seg>
            <seg n="79a0de87">
              Låt mig ge exempel på vad de tre remissinstanserna framhåller
              i sina svar vad gäller att remisstiden har varit alldeles för
              kort för att väl grundade och utarbetade svar har kunnat ges.
            </seg>
            <seg n="7a4f00b9">
              Inspektionen för socialförsäkringen skriver i sitt svar att yttrandet
              är kortfattat på grund av den korta svarstiden, och man reserverar
              sig för att man kunnat missuppfatta förslaget som de yttrar sig
              över eftersom det är så knapphändigt beskrivet.
            </seg>
            <seg n="27576efa">
              Försäkringskassan framhåller att de inte haft möjlighet att analysera
              och överblicka alla konsekvenser av förslaget och vad de skulle
              kunna innebära eftersom tiden har varit alltför kort för att kunna
              göra det. Man framhåller vidare att detta är olyckligt eftersom
              förslagen berör stora grupper försäkrade, och man understryker
              att förslagen kan komma att få oönskade konsekvenser.
            </seg>
            <seg n="a7ef2637">
              Handikappförbunden framhåller att de av tidsskäl inte har haft
              möjlighet att bereda frågorna djupare och inte heller haft möjlighet
              att hämta in synpunkter från sina medlemsförbund.
            </seg>
            <seg n="75afdefa">
              Så här långt om hur ärendet har beretts uppenbart bristfälligt,
              undermåligt för att inte säga att beredningen av ärendet i praktiken
              har varit obefintlig.
            </seg>
            <seg n="8a42e017">
              Jag återkommer till remissinstansernas svar när det gäller sakfrågan.
            </seg>
            <seg n="08910c44">
              Även finansutskottet har varit kritiskt i ett enigt yttrande
              till socialförsäkringsutskottet. Finansutskottet framhåller att
              utskottsinitiativet avser förändringar som kan få stor betydelse
              för såväl enskilda som samhället i stort. Därför betonar man mot
              bakgrund av det finanspolitiska ramverket vikten av att varje
              ny utgift för staten alltid föregås av en grundlig beredning.
              Man understryker att förslaget till tillkännagivande inte är av
              enkel beskaffenhet och framhåller att de underlag man tagit del
              av inte är tillräckliga för att någon bedömning ska kunna göras
              av ändringarnas statsfinansiella effekter. Då kan nämnas att de
              bedömningar om kostnadskonsekvenser som finansutskottet har tagit
              del av varierar mellan några hundra miljoner kronor upp till drygt
              3 miljarder kronor.
            </seg>
            <seg n="1d4b0c42">
              Om riksdagen fattar ett beslut om tillkännagivande betonar finansutskottet
              att det är viktigt att regeringen låter göra ytterligare kostnadsberäkningar
              av ändringarna, inklusive de indirekta effekterna av dessa, samt
              att berörda myndigheter och organisationer ges tillfälle att lämna
              synpunkter i sedvanlig ordning. Det är en klar och tydlig kritik
              mot att socialförsäkringsutskottet har struntat i att göra detta.
            </seg>
            <seg n="a527af49">
              Lagrådet har i ett tidigare yttrande till socialförsäkringsutskottet
              i betänkande 2005/06:SfU5 starkt understrukit vikten av att ett
              remissförfarande motsvarande det som vanligen tillämpas i regeringsärenden
              används även vid initiativ från riksdagen. Det så kallade beredningskrav
              som återfinns i 7 kap. 2 § regeringsformen är en av hörnstenarna
              i den svenska statsförvaltningens arbete. Det normala förfarandet
              inom Regeringskansliet är att ärenden skickas på remiss under
              tre månader, men ibland kan tiden behöva kortas av särskilda skäl.
              KU har i återkommande granskningar av regeringen, ofta efter anmälningar
              gjorda av vissa av utskottsmajoritetens partiföreträdare, påtalat
              vikten av att beredningskravet i ord och mening respekteras. Samma
              sak ska alltså gälla när utskotten väljer att utnyttja sin initiativrätt,
              samma beredningskrav som gäller för regeringen, tre månaders remiss,
              inte två dagar.
            </seg>
            <seg n="a18f8c1c">
              Mot bakgrund av att utskotten ska vara varsamma med att väcka
              initiativ och att enighet ska eftersträvas, att minoriteten förvägrats
              rätten att begära in nödvändigt beslutsunderlag, att beredningen
              av ärendet är undermålig, obefintlig, samt att man ska respektera
              det finanspolitiska ramverket borde ärendet inte ha väckts av
              utskottet, åtminstone inte utan att ha föregåtts av en ordentlig
              och seriös beredning.
            </seg>
            <seg n="ab1a7fc8">
              Som jag inledde med att säga är betänkandet i sig ett hån mot
              medborgarna. De borde kunna förvänta sig att riksdagen tar sitt
              uppdrag på allvar och fattar väl grundade beslut. Och det är ett
              hån mot tidigare generationer riksdagsledamöter som har vårdat
              riksdagsordningen och slagit vakt om en gedigen ärendeberedning.
            </seg>
            <seg n="ac095f89">
              Låt mig härefter gå över till vad som de facto föreslås i betänkandet
              och ställa det mot vad som föreslås i denna departementspromemoria,
              som jag tror att åtminstone en del av er känner till, som är en
              analys och en uppföljning av sjukförsäkringsreformen och innehåller
              förslag om förbättringar i de delar där vi har sett att reformen
              inte fallit ut på det sätt som vi önskat oss. Det är en utredning
              som arbetats fram under flera månader av flera kunniga experter
              och som nu är ute på remiss till ett femtiotal myndigheter. Remisstiden
              går ut den 30 juni.
            </seg>
            <seg n="8bcfa4a5">
              Den här utredningen, de förslag som finns i den och den seriösa
              beredning som sker av förslaget ska ställas mot detta betänkande
              som grundar sig på två tämligen oprecisa A4-sidor som har varit
              på remiss i två dagar hos två myndigheter och en organisation.
              Ställ dessa två mot varandra: En ordentlig remisstid, ett femtiotal
              remissinstanser, väl genomfört beredningsarbete och två A4-sidor,
              två dagars beredningstid. Är det vad medborgarna har att förvänta
              sig av Sveriges riksdag inför beslut som berör många människor
              och som kan ha stor betydelse för samhället och den offentliga
              ekonomin?
            </seg>
            <seg n="50994ac9">
              I betänkandet föreslås att det införs en ersättning för dem som
              lämnat den tidsbegränsade sjukersättningen för att delta i arbetslivsintroduktionen
              och som saknar sjukpenninggrundande inkomst. Det föreslås att
              dessa ska ges en ersättning som motsvarar den de tidigare haft
              enligt den tidsbegränsade sjukersättningen.
            </seg>
            <seg n="8eb4994f">
              I departementspromemorian föreslås att det införs en särskild
              sjukpenning för denna grupp SGI-lösa i kombination med ett särskilt
              bostadsstöd. Detta förslag är väl genomarbetat och, som jag sade,
              ute på remiss. Ersättningsnivån enligt förslaget ska motsvara
              ungefär den ersättning som de SGI-lösa har fått i form av aktivitetsstöd
              under den tid de har deltagit i arbetslivsintroduktionen.
            </seg>
            <seg n="7bbc34e7">
              Vad säger då remissinstanserna om förslaget i det betänkande
              vi har att behandla nu?
            </seg>
            <seg n="6e9dadd8">
              Försäkringskassan efterlyser i sitt remissvar att den kompensation
              som ska ges ska bli enkel att förstå utfallet av för den försäkrade
              och klargör att man föredrar den form av dag- eller månadsersättning
              som föreslås i departementspromemorian.
            </seg>
            <seg n="4e6ce70c">
              Inspektionen för socialförsäkringen skriver i sitt yttrande att
              man vill emellertid anföra att det på den korta tid som stått
              till myndighetens förfogande inte gått att undersöka i vilken
              utsträckning utskottsinitiativets förslag faktiskt leder till
              en sammanlagt högre ekonomisk ersättning till den berörda gruppen,
              jämfört med regeringens förslag om att också införa ett boendetillägg
              till personer vars tidsbegränsade sjukersättning upphört. Därtill
              kan läggas att det kan innebära stora svårigheter att konstruera
              ersättningsregler som innebär att ersättningen motsvarar den tidsbegränsade
              sjukersättning som individen hade tidigare, i vart fall om hänsyn
              också ska tas till andra ersättningar som bostadstillägg och kollektivavtalade
              förmåner.
            </seg>
            <seg n="94234b94">
              Inspektionen för socialförsäkringen fortsätter: Förslaget att
              ge en viss grupp en högre ersättning kommer därför bara i begränsad
              utsträckning att minska antalet personer med nedsatt arbetsförmåga
              som hänvisas till att ansöka om försörjningsstöd från kommunerna.
            </seg>
            <seg n="f1b6262a">
              Man framhåller slutligen: Tillämpningen av reglerna förefaller
              i sådana fall kunna bli komplicerad. Därtill är det oklart vad
              förslaget kommer att innebära för dessa personer.
            </seg>
            <seg n="d2761394">
              Det är, mina vänner, vad Inspektionen för socialförsäkringen
              anser om förslaget till utskottsinitiativ, ett osäkert förslag
              som vi inte vet konsekvenserna av för den enskilde medborgaren.
            </seg>
            <seg n="e1f915c9">
              Det andra förslaget i utskottsinitiativet handlar om hur arbetsförmågan
              ska bedömas efter 180 dagars sjukskrivning. I dag bedöms den sjukskrivnes
              arbetsförmåga mot den reguljära arbetsmarknaden. Av de 55 000
              personer som uppnår gränsen 180 dagars sjukskrivning under ett
              år bedöms 83 procent i dag sakna arbetsförmåga på den reguljära
              arbetsmarknaden och bibehåller därmed sin rätt till sjukpenning.
              14 procent omfattas av de undantag som finns i dag, till exempel
              att man väntar på att få en operation, och behåller därför sin
              sjukpenning. I 3 procent av dessa 55 000 fall bedöms den sjukskrivne
              kunna ta ett arbete på den reguljära arbetsmarknaden och mister
              därmed rätten till sjukpenning. I stället får man sitt stöd från
              Arbetsförmedlingen och hjälp att hitta ett passande jobb.
            </seg>
            <seg n="de47331c">
              I betänkandet föreslås nu att arbetsförmågan ska bedömas mot
              normalt förekommande arbeten i stället för mot den reguljära arbetsmarknaden.
              För en betraktare kan detta synas vara en lek med ord, och så
              kan det faktiskt också vara.
            </seg>
            <seg n="5ae131d3">
              Låt oss återigen se vad remissinstanserna säger: Inspektionen
              för socialförsäkringen uppfattar att förslaget att ändra prövningen
              av arbetsförmågan innebär att i sjukpenningärenden byta begrepp
              från prövning av arbetsförmågan mot den reguljära arbetsmarknaden
              till prövning mot normalt förekommande arbete, vilket innebär
              en återgång till det begrepp som användes före regeländringen
              2008. Inspektionen för socialförsäkringen har också uppfattat
              att förslaget inte enbart gäller vid 180-dagarsprövningen för
              anställda sjukskrivna utan även vid motsvarande prövning för till
              exempel arbetslösa.
            </seg>
            <seg n="d654d3d8">
              Det finns inget underlag som visar att bytet av det aktuella
              begreppet har inneburit någon förändring av den aktuella prövningen
              av arbetsförmågan. Det är osäkert om en återgång till det tidigare
              begreppet normalt förekommande arbete skulle leda till en mer
              restriktiv eller generös bedömning eller till en mer rättssäker
              tillämpning eller inte.
            </seg>
            <seg n="58bd6056">
              Inspektionen fortsätter: Osäkerheten kring vad förändringen inneburit
              beror på att eventuella effekter som kan ha inträffat i samband
              med bytet av begrepp till reguljära arbetsmarknaden inte går att
              särskilja från effekten av att det samtidigt genomfördes andra
              förändringar i sjukförsäkringen. I den utsträckning färre personer
              nu beviljas sjukpenning är det osäkert hur bytet av begreppet
              bidragit till utvecklingen.
            </seg>
            <seg n="2a7db116">
              Huruvida en återgång till begreppet normalt förekommande arbeten
              skulle leda till en mer restriktiv eller generös tillämpning är
              därmed enligt Inspektionen för socialförsäkringens uppfattning
              oklart. Försäkringskassan har i sin analys av rättsläget avseende
              sjukförsäkringsreformerna, rapport 2010-11-15, konstaterat att
              frågan om införandet av begreppet reguljära arbetsmarknaden inte
              har aktualiserats i någon av de kammarrättsdomar som har granskats.
              Något stöd för att utgången skulle ha blivit en annan om arbetsförmågan
              skulle ha prövats mot det tidigare begreppet normalt förekommande
              arbete kan inte Försäkringskassan finna.
            </seg>
            <seg n="14eb6f41">
              Inspektionen för socialförsäkringen slår också fast att någon
              tydlig praxis inte hade utvecklats gällande begreppet normalt
              förekommande arbete, vilket är intressant eftersom majoriteten
              under ärendebehandlingen framfört just existensen av en tidigare
              fungerande praxis som ett argument för att återgå till den gamla
              bedömningsgrunden.
            </seg>
            <seg n="025cee99">
              Försäkringskassan skriver i sitt remissvar: Försäkringskassan
              har svårt att se att en återgång till begreppet normalt förekommande
              arbete i praktiken skulle ha avgörande betydelse för bedömningarna
              av rätten till sjukpenning.
            </seg>
            <seg n="a67865e9">
              Det kan också vara på det sätt som påtalas i Socialdepartementets
              svar på finansutskottets begäran om underlagsmaterial inför sitt
              yttrande till socialförsäkringsutskottet, att en dom från regeringsrätten
              i april 2008, som inte hann omsättas i praxis innan bedömningsgrunden
              ändrades förra gången, kan bli gällande. Då kan kostnaden för
              detta förslag bedömas uppgå till 2,7 miljarder kronor. Men det
              enda vi vet är att vi inte vet konsekvenserna av det som nu föreslås.
              Det är det vi vet.
            </seg>
            <seg n="c3942d7e">
              Mot bakgrund av att departementspromemorian, vari sjukförsäkringsreformen
              seriöst utvärderats och förslag till förbättringar har lagts fram,
              ännu är ute på remiss samt att regeringen har aviserat i vårpropositionen
              att man avser att återkomma i höstbudgeten med förslagen anser
              vi det inte motiverat med det föreslagna tillkännagivandet. Ser
              man dessutom till det faktum att förslagen i betänkandet är skissartade,
              riskerar att medföra oförutsägbara konsekvenser för såväl enskilda
              medborgare som samhället i stort och för de offentliga finanserna
              samt att beredningen av ärendet varit i det närmaste obefintlig
              bör riksdagen avslå förslaget i betänkandet.
            </seg>
          </u>
          <note n="1da98328">
            I stället skickades ärendet på remiss till två myndigheter och
            en organisation. Dessa fick två dagar på sig att inkomma med yttranden.
          </note>
          <note n="96658828">
            Jag yrkar därmed bifall till reservationen och därmed avslag
            på förslagen i betänkandet.
          </note>
          <note n="3c1149a9">
            I detta anförande instämde Jan Ericson (M), Ulf Nilsson (FP)
            och Solveig Zander (C).
          </note>
          <note type="speaker" n="656a9196">
            Anf. 115 ULF NILSSON (FP):
          </note>
          <u who="ulf_nilsson_b2871f" xml:id="i-3f6e385a7d06caee-0" n="70f8ba29">
            <seg n="79011c1b">
              Herr talman! En sådan här dag när vi diskuterar sjukförsäkring
              kan det finnas all anledning att tänka på vilka förändringar som
              har skett i sjukförsäkringen sedan alliansregeringen bildades.
            </seg>
            <seg n="ba36546e">
              Jag känner en del människor som drabbades av den gamla sjukförsäkringen,
              som jag brukar berätta om. Jag känner till exempel Erik som hade
              dålig rygg när han var i 40-årsåldern och blev sjukskriven i tolv
              månader utan någon rehabilitering. Sedan ringde Försäkringskassan
              upp Erik och sade: Kan du börja jobba heltid nu? Kan du inte det
              får du förtidspensionera dig. Om du inte gör det nu försvinner
              kanske chansen. Han vågade inte annat utan förtidspensionerade
              sig och lever sitt liv, fram till sin riktiga pensionsålder som
              ännu inte infunnit sig, utan att ha ett arbete att gå till.
            </seg>
            <seg n="97b1c79a">
              Jag vet också en svårt mobbad flicka som lämnade gymnasieskolan
              i 18-årsåldern. Hon var rädd för människor och vågade inte gå
              till ett jobb. Hon blev också bara passivt sjukskriven. Hon fick
              så kallad tillfällig sjukersättning efter några år och fastnade
              också i utanförskap och passivitet och kom aldrig tillbaka.
            </seg>
            <seg n="34ccb2ec">
              Exemplen är många. Vid denna tid, omkring 2005, hade vi i Sverige
              750 000 långtidsarbetslösa eller förtidspensionärer.
            </seg>
            <seg n="9ccb1b13">
              De rödgröna har gjort ett huvudnummer av att kritisera den nya
              sjukförsäkringen. Jag tror, herr talman, att denna kritik kommer
              att blekna i det långa perspektivet. Jag är tvärtom övertygad
              om att denna sjukförsäkringsreform kommer att räknas som en bra
              och viktig social reform i framtiden, kanske en av de viktigaste
              i Sverige under 2000-talets första år.
            </seg>
            <seg n="9899aa73">
              Allt fler människor hittar en snabbare väg tillbaka, och sjukskrivningstiderna
              har förkortats ordentligt. I den nya försäkringen finns som bekant
              tidsgränser för när individuell prövning av arbetsförmåga ska
              genomföras.
            </seg>
            <seg n="b12209ca">
              Att tydliga tidsgränser behövs i en sjukskrivningsprocess var
              de flesta överens om 2006. Bland andra kom Anna Hedborg, före
              detta socialdemokratisk socialminister, fram till det i sin utredning.
              Även en LO-utredning kom till samma slutsats. Med tidsgränser
              för utvärdering och avstämning fortsätter inte sjukskrivningen
              utan att myndigheter, arbetsgivare och den enskilde reflekterar
              över hur vägar tillbaka kan se ut.
            </seg>
            <seg n="192e7212">
              Till oppositionen säger jag: Glöm inte alla dem som på er tid
              snabbt fördes över till ett passivt liv utanför arbete och social
              gemenskap. Glöm inte alla dem som inte fick rehabilitering på
              många månader eller till och med år. Glöm inte att när det var
              som värst förtidspensionerades 140 personer om dagen.
            </seg>
            <seg n="a9aa6d4e">
              Det är viktigt att komma ihåg hur verkligheten såg ut innan Alliansen
              genomförde sina reformer av sjukförsäkringen och rehabiliteringen.
              En forskarstudie i Lund av professor Antoinette Hetzler kallade
              systemet för en försäkring för utsortering.
            </seg>
            <seg n="6f7ead0c">
              Antalet förtidspensionärer, eller personer med sjukersättning
              som det heter, har minskat med 100 000 sedan 2006. Människor fastnar
              inte längre i långa passiva sjukskrivningar som leder till följdsjukdomar,
              sociala problem och ett långvarigt utanförskap. I stället ger
              våra satsningar på rehabilitering människor goda möjligheter att
              bli friska och komma tillbaka till arbetslivet. De omotiverade
              skillnaderna mellan olika regioner i Sverige börjar också försvinna.
            </seg>
            <seg n="f0e1cbfb">
              En del säger att det gick för fort med sjukskrivningsreformen,
              men, herr talman, år 2006 var det viktigt och bråttom att göra
              något radikalt för att stoppa utsorteringen av människor som blev
              utkastade från arbetslivet. Visst finns det detaljer som behöver
              rättas till, men det hade inte varit bättre att vänta. Det hade
              tvärtom varit oförlåtligt.
            </seg>
            <seg n="670e5cc1">
              I de flesta reformer upptäcker man förr eller senare att de finns
              brister som behöver rättas till. Redan sensommaren förra året
              började bland andra vi i Folkpartiet att tala om att det snart
              behövdes en översyn och justering av en del tveksamheter i en
              för övrigt mycket bra sjukförsäkring.
            </seg>
            <seg n="a318032d">
              Det är ingen hemlighet att vi i Folkpartiet i höstas var ganska
              otåliga över att det drog ut på tiden med att sätta i gång översynen.
              Den kom dock i gång och är nu gjord av departementet, och vi tycker
              att resultatet är bra. Vi, liksom alla allianspartier, har varit
              mycket delaktiga i processen och arbetet med förslagen efter översynen.
            </seg>
            <seg n="d22f7695">
              Regeringen har nu föreslagit ett antal förbättringar och förtydliganden
              i dagens sjukförsäkring. En departementspromemoria är ute på bred
              remiss till ett femtiotal remissinstanser i Sverige. Remisstiden
              går ut i juli.
            </seg>
            <seg n="09961b29">
              Redan i vårpropositionen aviserade regeringen att man avsåg att
              återkomma med förslag, och dessa förslag har nu kommit. Förslagen
              har kort beskrivits i vårbudgeten och mer utförligt i skrivelsen.
              Ett av förslagen är att den som saknar sjukpenninggrundande inkomst
              på grund av tillfällig sjukersättning får en särskild sjukpeng
              och ett bostadsstöd som är beroende av vilken försörjningssituation
              man har.
            </seg>
            <seg n="4ba2f523">
              En annan nyhet är en utökning av undantagen för dem som når den
              bortre tidsgränsen för att prövas mot arbetsmarknaden. Sjukpenning
              på fortsättningsnivå ska kunna betalas ut till fler personer där
              det vore uppenbart olämpligt med tanke på den försäkrades sjukdom
              att inte göra så.
            </seg>
            <seg n="f4f2c47b">
              Vi har också förslag om förstärkta insatser för att underlätta
              återgång till arbete och, inte minst viktigt, möjlighet att genomgå
              arbetslivsinriktad rehabilitering tidigare hos Arbetsförmedlingen
              och med bibehållen sjukpeng, alltså ingen försämrad ersättning.
            </seg>
            <seg n="4f4fad34">
              Ett annat förslag är förstärkt samarbete mellan Försäkringskassan,
              Arbetsförmedlingen och hälso- och sjukvården i syfte att så tidigt
              som möjligt under sjukskrivningen skapa möjlighet för en arbetslivsinriktad
              rehabilitering.
            </seg>
            <seg n="057fb341">
              Jag ska också nämna ytterligare resurser till Arbetsförmedlingen
              som motsvarar ungefär 3 000 platser inom arbetsmarknadspolitiska
              insatser för personer med särskilt nedsatt arbetsförmåga.
            </seg>
            <seg n="967a9959">
              Dessa tydliga förslag finns alltså i regeringspromemorian som
              är ute på remiss. Ett stort antal remissinstanser är på gång att
              lämna synpunkter. Ett seriöst arbete är i gång, och till hösten
              kommer skarpa förslag från regeringen om förbättringar i sjukförsäkringen.
            </seg>
            <seg n="fb481a3e">
              I det läget, herr talman, begär de rödgröna plötsligt och oväntat
              ett utskottsinitiativ om just de frågor som redan behandlas i
              regeringens förslag och som nu diskuteras hos organisationer och
              myndigheter. Detta är inte seriöst och trovärdigt, och det är
              inte till glädje för de människor som berörs av sjukförsäkringen.
            </seg>
            <seg n="1d63b1ea">
              Men i glädjen över att kunna vinna en votering anpassade Socialdemokraterna
              sig efter Sverigedemokraterna i utskottet och tog bort den del
              av förslaget som Sverigedemokraterna gick emot och lämnade ett
              nytt yrkande.
            </seg>
            <seg n="61e7aa45">
              Från början föreslog de rödgröna att tidsgränsen för uppföljning
              och avstämning efter två och ett halvt år skulle bort. Det skulle
              ha öppnat vägen tillbaka till den hopplösa passivitet som fanns
              i det gamla systemet.
            </seg>
            <seg n="213a99b2">
              När man efter Sverigedemokraternas nej drog tillbaka detta förslag
              finns två förslag kvar. Dels ska personer prövas mot normalt förekommande
              arbeten i stället för mot den reguljära arbetsmarknaden som dagens
              regler säger. Dels ska en ny typ av ersättning utformas för dem
              som inte har en sjukpenninggrundande inkomst.
            </seg>
            <seg n="afe9841f">
              Få remissinstanser har fått möjlighet att yttra sig eftersom
              detta har drivits fram på bara ett par dagar. Inspektionen för
              socialförsäkringar och Försäkringskassan konstaterar, som vi också
              hörde från Gunnar Axén, att det är omöjligt att säga vad konsekvenserna
              av dessa förslag blir. Det går inte att säga om de rödgrönas sjukpeng
              för så kallade nollklassade ger mer eller mindre ersättning än
              vad Alliansens förslag gör. Det går inte heller att säga om den
              ändrade formuleringen när det gäller prövning mot arbetsmarknaden
              innebär en mer generös inställning eller om det innebär att man
              får ännu hårdare krav på sig att arbetspröva.
            </seg>
            <seg n="00882f68">
              Remissinstanserna konstaterar att det inte går att bedöma om
              den här reformen kommer att kosta samhället något och i så fall
              hur mycket. Det går heller inte att konstatera hur den kommer
              att påverka människors vilja och förmåga att komma tillbaka i
              arbete.
            </seg>
            <seg n="315fe27d">
              Herr talman! I dag beslutar vi om några saker utan att veta vad
              de innebär. Vi vet inte vad det innebär för dem som är sjuka.
              Vi vet inte hur det kommer att påverka människors väg tillbaka
              från sjukskrivning, och vi vet inte vad det kommer att kosta.
            </seg>
            <seg n="5ae633e0">
              Jag ser ingen anledning att göra annat än yrka avslag på det
              förslag i betänkandet som majoriteten föreslår.
            </seg>
          </u>
          <note n="299ea2f6">
            I detta anförande instämde Solveig Zander (C).
          </note>
          <note type="speaker" n="3833f659">
            Anf. 116 SOLVEIG ZANDER (C):
          </note>
          <u who="solveig_zander_28a62c" xml:id="i-863b38318610608f-0" n="884b0d37" next="i-8021978c1b599964-0"/>
          <note n="4c8411be">
            Herr talman! Jag börjar med att yrka avslag på förslaget i betänkandet
            och bifall till Alliansens reservation och särskilda yttrande.
          </note>
          <u who="solveig_zander_28a62c" xml:id="i-8021978c1b599964-0" n="884b0d37" prev="i-863b38318610608f-0">
            <seg n="13142e16">
              Vi har ett majoritetsförslag som innehåller två punkter med förändringar
              av sjukförsäkringen. De rödgröna föreslog från början tre punkter,
              men de lierade sig snabbt med sin nya samarbetspartner, Sverigedemokraterna,
              som bara ville ha två förändringar. Jag är förundrad över att
              de rödgröna som totalt har sablat ned denna sjukförsäkring kommer
              med bara två förslag. Kommer dessa två förslag att innebära en
              lösning på alla de brister som ni tidigare har påtalat när det
              gäller sjukförsäkringsreformen?
            </seg>
            <seg n="3b010b3c">
              Vi i Alliansen har fem konkreta förslag på förändringar. Vi har
              insett att man måste jobba noggrant för att få fram de fem förslagen.
              Vad anser egentligen du, Tomas Eneroth, dina medlemmar och väljare
              om att ni bara gör kosmetiska förändringar av något som ni har
              haft så många synpunkter på?
            </seg>
            <seg n="12660ed0">
              Centerpartiet har varit kritiskt till att förändringarna aldrig
              kom till stånd. Jag och Centerpartiet sade redan i höstas att
              vi måste skynda oss eftersom det var viktigt. Jag bestämmer inte
              själv, och inte Centerpartiet heller. Jag är glad att vi i Alliansen
              har lyssnat på varandra och därför i en departementspromemoria
              kan lägga fram fem förslag som är ute på en bred remissrunda.
              Vi vill lyssna på vad remissinstanserna har att säga.
            </seg>
            <seg n="67ea5687">
              De rödgröna och Sverigedemokraterna har ett förslag om att man
              ska behålla den sjukpenninggrundande inkomsten när man inte längre
              har någon arbetsförmåga eller som de brukar säga: är utförsäkrad.
              Man ska få behålla den sjukpenninggrundande inkomst man hade tidigare.
              Det andra de tar upp är att när man ska prövas mot hela arbetsmarknaden
              ska det göras i normalt förekommande arbeten.
            </seg>
            <seg n="380b1ad1">
              Jag förväntade mig att man från den rödgröna sidan, och kanske
              också från samarbetspartnern Sverigedemokraterna, skulle medverka
              till att förslagen kunde genomföras snabbt; men icke sa Nicke.
              Det tar lika lång tid för era förslag att genomföras som för dem
              vi har föreslagit. Våra är, som sagt, mycket bättre och mer genomarbetade.
            </seg>
            <seg n="b79a0bd9">
              Vi vill för det första öka den ekonomiska tryggheten när man
              är sjuk. Man ska få en sjukpenning i särskilda fall, och man ska
              få ett bostadsstöd som är behovsprövat om man inte har arbetsförmåga.
              Vad i kronor och ören är skillnaden mellan vårt förslag och det
              förslag ni har?
            </seg>
            <seg n="e4d5a56a">
              För det andra ska man efter 180 dagar prövas mot den reguljära
              arbetsmarknaden om man har arbetsförmåga. De rödgröna och Sverigedemokraterna
              menar att domstol och praxis ska beskriva vad reguljär arbetsmarknad
              är. Vem kan tydligt beskriva vad normalt förekommande arbeten
              och reguljär arbetsmarknad är? Det viktigaste är att vi får ett
              tydliggörande av begreppet arbetsförmåga. Det jobbar nu Försäkringskassan
              med. Inspektionen för socialförsäkring menar att det finns risk
              för att det arbetet äventyras när man nu kommer med ett annat
              förslag eller ska återgå till det gamla. Det är inte seriöst.
              Det är att leka med ord, hävdar jag.
            </seg>
            <seg n="04b00626">
              För det tredje menar vi i Alliansen att man ska göra ytterligare
              undantagsregler för den bortre gränsen. Det nämnde också Ulf Nilsson.
              De rödgröna ville i ärlighetens namn ta bort den bortre gränsen
              helt och hållet, men när inte Sverigedemokraterna ville det brydde
              sig de rödgröna inte om att kräva det. Det viktigaste är att man
              försäkrar sig om att den som har en sjukdom som gör det oskäligt
              att man ska prövas mot den bortre gränsen får möjlighet att stanna
              kvar för sjukdomens skull.
            </seg>
            <seg n="cb39e51d">
              För det fjärde vill vi i Alliansen underlätta återgången till
              arbete med en tidigare rehabiliteringsinsats. Det innebär att
              man redan efter ett års sjukskrivning inte efter två och ett halvt
              med bibehållen sjukpenning får möjlighet att pröva en aktiv rehabilitering
              dels för att förbereda sig för vad Arbetsförmedlingen kan ge,
              dels för att se om man har någon arbetsförmåga. Varför ska man
              behöva vänta i två och ett halvt år på det? Det är att behålla
              sin ekonomiska trygghet. Vi säger också att Försäkringskassan,
              Arbetsförmedlingen och den medicinska kompetensen ska arbeta mer
              tillsammans för att tydliggöra den enskildes tillstånd.
            </seg>
            <seg n="e168efff">
              För det femte ska det, som Ulf Nilsson sade, finnas ytterligare
              resurser för att göra det möjligt för personer med nedsatt arbetsförmåga
              att komma tillbaka till arbetet.
            </seg>
            <seg n="a8fb0d7a">
              Det är skillnad mellan Alliansens förslag och de förslag som
              de rödgröna tillsammans med Sverigedemokraterna har snabbehandlat
              och dåligt berett. Som Gunnar Axén sade har man inte använt sig
              av möjligheten att ha fler remissinstanser. Man har snabbt och
              geschwint jobbat fram något som inte är värdigt en lagstiftande
              församling.
            </seg>
            <seg n="f3189b50">
              Jag vänder mig nu till dig, Erik Almqvist. När vårt förslag presenterades
              sade du att det hade hastats fram. Det tog oss sex månader mot
              era två dagar. Har du redan glömt vad du sade?
            </seg>
            <seg n="7cdab6cb">
              Du sade också, Erik Almqvist, att man i vårt förslag saknar samordning
              mellan myndigheter. Men det står i vår departementsskrivelse att
              Försäkringskassan, Arbetsförmedlingen och den medicinska kompetensen
              ska arbeta mer tillsammans. Var i det förslag som ni i majoriteten
              presenterar i dag finns förslag till samordning? Har du redan
              glömt det du sade?
            </seg>
            <seg n="87ee01e8">
              Ni är inte seriösa. Jag är uppriktigt ledsen över att ni har
              hastat fram ett förslag som kommer att försämra för människor
              som redan är sjuka, människor som vi på alla sätt och vis vill
              hjälpa med alla de åtgärder som sjukförsäkringsreformen innehåller
              och med de förslag till förbättringar som vi har. Ni bryr er inte
              om dessa människor. Men jag kan lova att jag, Centerpartiet och
              Alliansen ska göra vad vi kan för att förmildra konsekvenserna
              av vad era förslag kan innebära. För en sak är säker: Vi står
              på de sjukas sida.
            </seg>
          </u>
          <note n="278b1d81">
            I detta anförande instämde Ulf Nilsson (FP).
          </note>
          <note type="speaker" n="5103fec8">
            Anf. 117 EMMA HENRIKSSON (KD):
          </note>
          <u who="emma_henriksson_459a1e" xml:id="i-cff084a5c05323b9-0" n="f03240c9">
            <seg n="55e86f24">
              Herr talman! Jag börjar med att yrka avslag på förslaget i betänkandet.
            </seg>
            <seg n="abbcae6f">
              För oss kristdemokrater har det funnits en enda utgångspunkt
              under hela hanteringen av sjukförsäkringsfrågan, och det är det
              som är den bärande principen och det som vi hela tiden har kommit
              tillbaka till och kommer att komma tillbaka till, nämligen att
              vi ska ha en sjukförsäkring som är trygg för alla. Alla som inte
              har en arbetsförmåga på grund av att de är sjuka ska kunna känna
              en trygghet i sin försörjning. Samtidigt ska alla som har en arbetsförmåga
              kvar få all den hjälp och allt det stöd som de behöver för att
              kunna komma tillbaka till arbete.
            </seg>
            <seg n="c20731b0">
              Denna utgångspunkt hade vi under förra mandatperioden när vi
              var med och genomförde de stora förändringarna i sjukförsäkringen
              därför att vi hade ett system som inte levde upp till detta. Vi
              hade ett system som lämnade människor därhän, som inte gav hjälp
              och stöd och som gjorde att människor kände sig bortglömda och
              inte fick en chans. Men självklart har detta också varit utgångspunkten
              när vi under hösten inledde ett intensivt arbete med att korrigera
              det som inte blev rätt och det som gjorde att människor faktiskt
              kom i kläm på ett helt oacceptabelt sätt.
            </seg>
            <seg n="c40a1d7c">
              Vi bildade internt en liten arbetsgrupp som jobbade med att försöka
              komma till botten med det som behöver förändras. Vilka brister
              är det som finns? Vi har haft massor av kontakter med personer
              som själva är drabbade, med deras anhöriga, med intresseorganisationer
              och med företrädare för organisationer som möter dessa människor.
              Vi har haft kontakter med vårdpersonal, både inom primärvården
              och inom psykiatrin, diakoner, Försäkringskassans handläggare,
              arbetsförmedlare och många andra för att faktiskt se vad som behöver
              förändras.
            </seg>
            <seg n="b2ee2cb6">
              Detta arbete låg till grund för de förslag som vi presenterade
              på de områden där vi såg att det behövde göras förändringar. När
              vi i Alliansen kom överens om det som nu är en departementsskrivelse
              som är ute på remiss har vi kristdemokrater känt att vi har fått
              med det som behöver rättas till för att sjukförsäkringen ska leva
              upp till de högt ställda kraven om att varje person som är för
              sjuk för att arbeta ska känna en trygghet i försörjningen och
              om att varje person som har en arbetsförmåga ska få rätt hjälp
              och stöd för att kunna komma tillbaka.
            </seg>
            <seg n="654d56d9">
              Vi har fortsatt att ha dessa kontakter, och varje vecka får jag
              bekräftelse på att många av de förändringar som vi gjorde faktiskt
              var rätt och riktiga. Jag får bekräftelse från vårdpersonal som
              säger: Det är många av mina patienter som jag kan hjälpa i dag
              på ett helt annat sätt än jag kunde göra tidigare.
            </seg>
            <seg n="cecdde3f">
              Det är otroligt viktigt.
            </seg>
            <seg n="60dae7eb">
              Jag får också bekräftelse på de brister som faktiskt finns och
              att det är de brister som vi har identifierat och att de behöver
              åtgärdas.
            </seg>
            <seg n="ceea39b7">
              Men vi får inte glömma bort alla dem som drabbades förut och
              hur viktigt det är att vi inte går tillbaka till ett system som
              återigen drabbar människor.
            </seg>
            <seg n="a3a87f91">
              Som ni har hört tidigare är våra förslag ute på remiss, och tidigare
              talare har gått igenom vad dessa förslag innehåller. Jag tänker
              därför inte använda min tid för att gå in på det.
            </seg>
            <seg n="6f0c14ee">
              Men det är viktigt för oss kristdemokrater att vi tar den tid
              som nu kommer från och med den 1 juli då alla remissynpunkter
              kommer in. Det är ett femtiotal remissinstanser som har analyserat
              den omfattande departementsskrivelsen med våra detaljerade förslag,
              där man mycket noga går igenom hur man ska göra för att vidta
              rätt åtgärder för att faktiskt hjälpa och inte stjälpa ytterligare.
              Vi kommer att analysera dessa svar. Och även om vi så klart är
              övertygade om att vi har försökt hitta så bra förslag som vi kan
              och har försökt förutse alla brister och luckor är det viktigt
              att lyssna och se om det har kommit in något ytterligare och något
              som vi kanske har förbisett. Det är därför man har en remisstid,
              och det är därför som det är viktigt att remisstiden är ganska
              lång så att de olika organisationerna och myndigheterna som är
              mycket kunniga i dessa frågor får tid att verkligen sätta sig
              in i varje enskild detalj i dessa förslag som är mycket komplexa
              eftersom sjukförsäkringen är ett mycket komplext system.
            </seg>
            <seg n="4fa6ae21">
              Jag är uppriktigt förvånad över att oppositionen kommer med detta
              utskottsinitiativ nu och att det är så otroligt skissartat. På
              mindre än ett par A4-sidor har man lite löst skrivit ned hur man
              skulle vilja se utvecklingen. Jag tror att det finns en ärlig
              ambition i detta. Men redan i slutet av april när jag och Tomas
              Eneroth deltog i LO:s arrangerade debatt den webbsändes och kanske
              fortfarande finns kvar på deras hemsida var merparten av våra
              förslag kända. Redan då var Tomas Eneroth mycket bestämd i sin
              uppfattning om att detta är fel och för lite.
            </seg>
            <seg n="14b3dc78">
              Därför är det förvånande att oppositionen inte då kunde presentera
              sina förslag och sina konkreta alternativ till hur man vill ha
              det i stället. Vad är det som saknas? Självklart begär jag inte
              att man ska göra det direkt samma dag eller samma vecka. Men eftersom
              vi alla har varit överens under en ganska lång tid om att det
              behövs förändringar har jag utgått från att det inom alla partier
              har funnits ett arbete för att försöka hitta lösningarna. Jag
              tror nämligen att det finns en ganska stor samstämmighet om var
              bristerna finns. Det är inte jättesvårt att komma fram till. Det
              räcker med att prata med ett antal personer som är berörda eller
              med dem som jobbar med frågorna. Men att hitta lösningarna är
              desto svårare.
            </seg>
            <seg n="c15bc41c">
              Om oppositionen hade kunnat komma med sina konkreta förslag lite
              snabbare hade det inte på något sätt varit ett problem att också
              låta dem gå på remiss, vilket vi har begärt i utskottet, och att
              faktiskt låta dem komma med i det arbete som kommer att bedrivas
              intensivt under sommaren med att ta in alla de synpunkter som
              har kommit in och fortsätta det viktiga arbete som behövs.
            </seg>
            <seg n="3dce6c1b">
              Det finns nämligen i dag människor som inte får rätt hjälp och
              rätt stöd. Vi måste förändra sjukförsäkringen. För dessa människor
              är det ett stort problem att varje dag behöva vänta. Ju snabbare
              vi kan få detta på plats, desto bättre.
            </seg>
            <seg n="37bc67d0">
              Vi har ställt i utsikt att genomföra dessa förändringar från
              och med den 1 januari 2012, samma datum som oppositionen har för
              sina förslag, men det är förslag som ännu inte är förberedda.
            </seg>
            <seg n="cbf84464">
              Jag är orolig för det som oppositionen nu försöker driva igenom
              utan att det har remissbehandlats, utan att vi vet om det kommer
              att innebära förbättringar eller kanske till och med försämringar
              för dem som berörs, utan att vi vet om det kommer att påverka
              rättssäkerheten i negativ riktning för dem som berörs eller om
              det helt enkelt bara blir status quo i det avseendet.
            </seg>
            <seg n="22f61f06">
              Om oppositionens förslag vinner riksdagens gillande, om riksdagen
              beslutar att bifalla förslaget, är jag rädd att det finns risk
              för att människor kommer att drabbas ännu hårdare. Det är jag
              inte beredd att medverka till.
            </seg>
            <seg n="301fcb48">
              Vi har tillsammans med de andra allianspartierna fått fram förslag
              som kommer att hantera de problem vi ser i sjukförsäkringen i
              dag. Vi kristdemokrater kommer att fortsätta att arbeta med sjukförsäkringen
              tills vi når upp till målet att alla som är för sjuka för att
              arbeta ska kunna känna trygghet i försäkringen, trygghet i sin
              försörjning, och att alla de som har arbetsförmåga ska få hjälp
              och stöd att komma tillbaka i arbete.
            </seg>
          </u>
          <note n="13f26eac">
            I detta anförande instämde Ulf Nilsson (FP) och Solveig Zander
            (C).
          </note>
          <note type="speaker" n="032845c6">
            Anf. 118 TOMAS ENEROTH (S):
          </note>
          <u who="tomas_eneroth_940a2f" xml:id="i-26f10aa3f6237b3f-0" n="e7266f16" next="i-8309427481bbf92e-0"/>
          <note n="fa40d831">
            Herr talman! Jag vill inledningsvis yrka bifall till utskottets
            förslag i betänkandet.
          </note>
          <u who="tomas_eneroth_940a2f" xml:id="i-8309427481bbf92e-0" n="e7266f16" prev="i-26f10aa3f6237b3f-0">
            <seg n="a62643a2">
              När jag vaknade i morse lyssnade jag på Dagens Eko . Där kunde
              vi höra hur man rapporterade om Ann Reijhell som fallit igenom
              skyddsnätet i sjukförsäkringen. Trots läkarintyg att hon helt
              saknar arbetsförmåga står hon sedan den 21 mars i år utan ersättning.
              Handläggaren hon hade vid Arbetsförmedlingen under den process
              hon genomgick har till och med skrivit brev till henne där han
              säger att hon tyvärr inte är den enda som hamnat i den situationen.
              Det stämmer onekligen. Försäkringskassans bedömning var att minst
              700 drabbades 2009. Därefter har man inte tagit reda på hur många
              som faktiskt har drabbats, men vi vet att över 50 000 blivit utförsäkrade
              och att man räknar med att det blir tiotusentals fler under kommande
              år.
            </seg>
            <seg n="ab23f1d2">
              Socialförsäkringsminister Kristersson kommenterar inte inslaget
              i Ekot utan säger som vanligt att det pågår ett arbete i Regeringskansliet.
              Så har det låtit under lång tid. Varje enskilt ärende som medierna
              redovisar, hur många hundra eller tusen det än är, viftas bort
              med argumentet att det är tillfälligheter eller kantigheter som
              finns i sjukförsäkringen och snart ska rättas till. Vi känner
              alla till dem. I morse var det Ann Reijhell, tidigare har det
              varit Annica Holmquist, Erik Videgård ja, listan kan göras lång
              på alla de enskilda individer som drabbats av de nya sjukreglerna.
              Vi har läst om dem i medierna. Vi har hört om dem i politiska
              debatter.
            </seg>
            <seg n="1874c442">
              I debatten hör vi ofta, inte minst från borgerliga företrädare,
              att man talar om de där sjuka, som om det vore någon annan sorts
              människor. Det kunde ha varit vem som helst av oss. Alla kan vi
              bli sjuka. Det tål att än en gång påminna om det. Det räcker att
              man råkar ut för en trafikolycka eller en arbetsplatsolycka. Tusentals
              människor skadas varje år i trafik- och arbetsplatsolyckor. Eller
              så får man av en läkare i ett diagnosrum beskedet att man har
              en tumör. Det är vid sådana tillfällen som livet förändras. Det
              är vid sådana tillfällen som ens prioriteringar omvärderas. Från
              att ha haft tusentals önskningar om futtiga vardagsbekymmer, semesterplaner,
              yrkeskarriär eller någonting annat kvarstår en enda längtan, att
              bli frisk.
            </seg>
            <seg n="792af991">
              Den nya sjukförsäkringen har tillfört ytterligare en önskan hos
              många sjukskrivna, nämligen en önskan att få stöd under sin sjukperiod,
              att få rehabilitering eller habilitering i stället för att prövas
              mot en fiktiv arbetsmarknad, att man inte ska behöva gå från hus
              och hem bara för att man råkar drabbas av sjukdom. I dag upplever
              tusentals enskilda och familjer att sjukdom leder till fattigdom.
              Det är inte värdigt ett välfärdsland som Sverige.
            </seg>
            <seg n="3c60877a">
              Bakgrunden till detta är naturligtvis en sjukvårdsreform som
              har stora brister. Huvudsyftet var uppenbarligen inte att göra
              en bättre försäkring utan det handlade främst om att kraftigt
              minska statens kostnader för att kunna finansiera stora skattesänkningar.
              Trots massiva protester drevs sjukförsäkringsreformen igenom.
              Man struntade i att lyssna på remissopinionen och på protester
              och klubbade igenom förslaget.
            </seg>
            <seg n="2060dd8a">
              När beslutet fattades i riksdagen applåderade Alliansens ledamöter.
              För mig är det helt obegripligt. Applåderar de nu när snart 50
              000 utförsäkras? Applåderar de nu när personer som genomgår rehabilitering
              måste avbryta den för att i stället prövas på en fiktiv arbetsmarknad
              och bli heltidsarbetslösa? Applåderar de nu när svårt sjuka blivit
              nollklassade, ställs helt utan ersättning och tvingas till socialen?
            </seg>
            <seg n="67405996">
              Reformen har fått berättigad och hård kritik från både drabbade
              och profession påskuppropet, läkare, fackliga organisationer,
              arbetsgivarföreträdare, handikapprörelsen. Ja, till och med borgerliga
              ledamöter har kritiserat reformen. Jag vill minnas att en tidigare
              kristdemokratisk riksdagsledamot bett om ursäkt via medierna och
              sagt att hon ångrar sig.
            </seg>
            <seg n="f13b74f2">
              Vår kritik har varit att vi måste rätta till de akuta felen i
              sjukförsäkringen så att vi ska kunna diskutera det som vi långsiktigt
              behöver ta tag i i Socialförsäkringsutredningen. Vi vill nämligen
              gärna hitta breda lösningar i den parlamentariska utredningen
              om omställningsavtal, rehabilitering, ersättningar, taknivåer,
              företagshälsovård, allt det som borde vara viktigt för att få
              en väl fungerande sjukförsäkring, som bidrar till omställning
              i arbetslivet och ser till att Sverige kan vara ett land där man
              tar till vara den vilja till arbete som finns hos väldigt många.
            </seg>
            <seg n="c2cb7daf">
              För att kunna diskutera de långsiktiga lösningarna måste de akuta
              problemen i sjukförsäkringen hanteras. I december lade vi fram
              förslag i riksdagen som debatterades. Det var förslag på konkreta
              förändringar. Vi hade debatt och vi hade omröstning, men våra
              förslag röstades ned. Då fick vi höra från Alliansens företrädare
              att de snart skulle rätta till problemen, att lösningarna skulle
              komma inom kort, strax efter jul eller nyår skulle förslagen komma.
              Vi väntade och fick då höra från socialförsäkringsminister Kristersson
              att under vårvintern kommer förslag till riksdagen, att det absolut
              inte dröjer så länge som till sommaren. Detta finns att läsa i
              riksdagsprotokollet.
            </seg>
            <seg n="cdc9097a">
              I februari tyckte vi att det började dra ut på tiden. Jag föreslog
              då ett gemensamt initiativ i socialförsäkringsutskottet. Jag frågade
              om vi inte gemensamt kunde diskutera de förändringsförslag som
              nu finns. Jag föreslog att vi skulle ta fram våra och de borgerliga
              ledamöterna sina förslag så att vi fick till förändringar. Inte
              en enda reaktion kom från de borgerliga ledamöterna. Jaja, det
              kanske kommer i vårbudgeten, tänkte vi. Det kom inga förslag i
              vårbudgeten.
            </seg>
            <seg n="d7933350">
              Ännu i dag finns inte ett enda förslag på Sveriges riksdags bord
              om att göra ändringar i sjukförsäkringen. Den departementsstencil
              som i denna debatt kallas Alliansens förslag finns inte i riksdagen.
              Det finns inga förslag från Sverigedemokraterna heller. Det finns
              bara ett förslag som riksdagen har att ta ställning till, och
              det är det utskottsinitiativ som vi tagit eftersom vi tycker att
              det nu får räcka med att vänta på en regering som drar frågan
              i långbänk.
            </seg>
            <seg n="78ccd9ba">
              Vi vill nu säkerställa att det i höstens budgetproposition kommer
              förslag som ändrar sjukförsäkringen. Det är därför vi tar ett
              utskottsinitiativ. Vi vill förvissa oss om att vi får ett förslag
              att hantera i riksdagen under hösten, med ikraftträdande den 1
              januari 2012. Vi lägger fram tre förslag:
            </seg>
            <seg n="1a27b96a">
              Det första förslaget gäller de nollklassade. Det är rimligt att
              man inte ska förlora kraftigt i ekonomisk ersättning för att man
              är allvarligt sjuk. I dag har vi människor som när den tidsbegränsade
              sjukersättningen upphör ställs helt utan ersättning och tvingas
              gå till ekonomiskt försörjningsstöd genom kommunens socialkontor.
              I sin departementsstencil vill regeringen rätta till det lite
              grann. Regeringen har ambitionsnivån att man inte ska vara helt
              beroende av försörjningsstöd utan endast behöva kompletterande
              socialbidrag. Vi tycker att det är en låg ambitionsnivå i en tigerekonomi
              som Sveriges.
            </seg>
            <seg n="28083976">
              Vi tycker att det rimliga är att man åtminstone får en ersättning
              i nivå med den man hade tidigare. Det bortser inte från behovet
              av bostadstillägg, vilket en del vill hävda i debatten. Vi tycker
              att det är alldeles utmärkt. Vi välkomnar förslaget som på ett
              bra sätt kompletterar vårt initiativ.
            </seg>
            <seg n="3c46cbdb">
              Det andra förslaget är att stoppa utförsäkringarna. Det är den
              del som Sverigedemokraterna och allianspartierna avslagit. Det
              omfattas därför inte av dagens debatt. Vi hade velat ha en förändrad
              syn på vad som händer vid utförsäkringarna. Vi tycker nämligen
              inte att det går att sätta en tidsgräns för hur länge man saknar
              arbetsförmåga på grund av sjukdom. Det måste givetvis ske en individuell
              bedömning. Därför föreslår vi att man ska ha kvar sin sjukpenning
              under arbetslivsprövning.
            </seg>
            <seg n="cb6d884c">
              I dag fungerar inte arbetslivsprövningen. Handläggarna vid Arbetsförmedlingen
              och många andra vittnar om att arbetslivsprövningen medför att
              man är så oroad över sin försörjning att man inte kan ta del i
              de insatser som Arbetsförmedlingen gör. Tidsgränser kan vara bra,
              men det ska vara tidsgränser som garanterar att den enskilde får
              stöd och rehabilitering. Det är vår utgångspunkt i debatten om
              tidsgränser.
            </seg>
            <seg n="aa5006d8">
              Det tredje förslaget är att ändra arbetsmarknadsprövningen. Dagens
              180-dagarsprövning sorterar ut personer från arbetsmarknaden genom
              att de prövas mot det vi kallar en fiktiv arbetsmarknad.
            </seg>
            <seg n="d3ce7f3a">
              Det här är viktigt, inte minst för reumatiker, personer med ms
              och personer som genomgår långa behandlingar eftersom det i dag
              prövas redan efter sex månader om man skulle kunna jobba någon
              annanstans på ett teoretiskt jobb.
            </seg>
            <seg n="eecc697d">
              Flera arbetsgivare kritiserar också detta. De ser en nyckelmedarbetare
              som de gärna skulle vilja ha kvar men som tvingas säga upp sig
              för att det inte duger att jobba 75 eller 80 procent, eftersom
              de nya reglerna kräver att man till 100 procent ska stå till arbetsmarknadens
              förfogande även till ett fiktivt jobb.
            </seg>
            <seg n="50e92a45">
              Det här är ingen arbetslinje; det är en utförsäkringslinje som
              har kritiserats hårt av väldigt många. Vi tycker att det är rimligt
              att vi förändrar den här prövningen på sikt till en helt annan
              prövning, gärna i samverkan med arbetsmarknadens parter och omställningsavtal,
              men i detta fall en rättssäker prövning, den reglering som vi
              hade innan de senaste reglerna infördes.
            </seg>
            <seg n="eb2e37b9">
              Alla de här tre förslagen har starkt stöd av handikapprörelsen,
              TCO, LO, påskupprop och många andra. Det finns också ett starkt
              stöd från anställda inom Arbetsförmedlingen som tycker att arbetslivsintroduktionen
              skulle kunna fungera bättre. ISF påpekar detta i sitt remissvar.
              I dag kom Försäkringskassan med en ny rapport som visar att även
              där upptas arbetslivsintroduktionen av att man diskuterar försörjningsfrågor
              i stället för att göra en vettig introduktion.
            </seg>
            <seg n="41d1b6ef">
              När vi lade fram förslagen hade jag väntat mig en process i utskottet,
              att vi skulle få en gemensam diskussion eftersom förslagen ligger
              i linje med åtminstone det som en del av ledamöterna i Kristdemokraterna
              och Centern sagt. Jag hade hoppats på gemensamma diskussioner
              och signalerade också detta tydligt, precis som jag gjort under
              hela våren: Låt oss hitta gemensamma lösningar!
            </seg>
            <seg n="44f2b651">
              Jag var inte ensam om detta. Fler hoppades på det. TCO:s ordförande
              Eva Nordmark uppmanade er borgerliga ledamöter att stödja förslagen
              i det rödgröna initiativet och finna gemensamma lösningar. Anne
              Carlsson, ordförande i Reumatikerförbundet, ryter också i och
              säger att nu får ni väl ändå se till att hitta gemensamma lösningar
              och lägga prestigen åt sidan.
            </seg>
            <seg n="919b0901">
              Men det fanns inte något intresse hos er att vara med och diskutera.
              Däremot, vilket förvånar mig, fanns det uppenbarligen ett starkt
              engagemang i att förhindra beslut, att obstruera och kritisera
              och medvetet dessutom misstolka eller missförstå de förslag vi
              lagt fram.
            </seg>
            <seg n="f5554e6d">
              Som jag har sagt tidigare, våra förslag står inte i någon konflikt
              eller kontrast till den departementsstencil som regeringen delat
              ut. De kan mycket väl komplettera varandra, men på de här punkterna
              vill vi ändå ge den tydliga signalen från riksdagen att här ska
              regeringen vara tydlig i ambitionsnivån när det gäller nollklassade
              och när det gäller arbetsmarknadsprövningen.
            </seg>
            <seg n="08d0c61b">
              Jag kan förstå att det är jobbigt att inte få sin vilja igenom,
              och jag kan ha respekt för att ni i riksdagen uppenbarligen inte
              har haft något förhandlingsmandat. Men jag hade inte förväntat
              mig att ni skulle försöka förhindra ett beslut. Vi har ändå lyssnat
              på er och tagit hänsyn till era synpunkter. Vi såg till att frågan
              sändes till finansutskottet så att de kunde yttra sig. Vi såg
              till att ISF Inspektionen för socialförsäkringen och Försäkringskassan
              fick möjlighet att yttra sig. Sedan lade vi själva till handikappförbunden.
              Det hade ni inte tänkt på, men vi tycker att det är rimligt. Då
              får vi nämligen synpunkter från både brukarna, utförarna och utvärderarna.
              Det är en bred remissomgång.
            </seg>
            <seg n="c8c30da2">
              Ni kom i stället med ett förslag om att åtta instanser, däribland
              regeringen, skulle svara på 91 detaljerade frågor. Jag tycker
              inte att det var vidare seriöst. Det skulle kraftigt försena processen.
              Det skulle innebära att riksdagen inte hann fatta beslut, och
              det skulle dessutom minska tiden för regeringen att sedan bereda
              förslagen.
            </seg>
            <seg n="700b4023">
              Eftersom inte minst Gunnar Axén har varit så kritisk till processen
              vill jag i det här sammanhanget påminna om att det även 2009,
              under en borgerlig majoritet, var hård kritik mot dagens regler
              i sjukförsäkringen. Då valde de borgerliga ledamöterna att föreslå
              ett initiativ. Minoritetsskyddet som vi hade avslogs omedelbart,
              och i stället gav man tre remissinstanser 20 timmar att inkomma
              med svar. Inom loppet av tre dagar kom man från förslag till beslut
              i Sveriges riksdag.
            </seg>
            <seg n="3172dc2c">
              Om nu vår process på tre veckor i riksdagen enligt Gunnar Axén
              är ett hån, vad var då er tredagarshantering? Dessutom är den
              avsevärda skillnaden att i vårt fall är det förslag som regeringen
              sedan ska hantera i budgetpropositionen, som riksdagen ska hantera
              under hösten och som sedan kan träda i kraft. I ert fall var det
              lagförslag som skulle träda i kraft två veckor senare. Det tycker
              jag var ett hån mot den demokratiska processen i riksdagen.
            </seg>
            <seg n="b2d7c7a6">
              Finansutskottet har i remissomgången inte några invändningar.
              Ett enigt utskott markerar bara det självklara att de här förslagen
              måste beredas på sedvanligt sätt i Regeringskansliet.
            </seg>
            <seg n="0252dace">
              Inspektionen för socialförsäkringen missuppfattar möjligtvis
              vårt förslag om ersättning och tror inte att vi accepterar ett
              bostadstillägg. Det är en missuppfattning som också en del borgerliga
              ledamöter här har framfört. Naturligtvis kan vårt förslag kompletteras
              med ett bostadstillägg, men ett sådant förslag finns ju inte på
              riksdagens bord. Hade det funnits det hade vi kunnat inkludera
              det i vårt förslag. Därmed faller väl den tveksamheten som IFS
              hade.
            </seg>
            <seg n="c9bfb515">
              Försäkringskassan bedömer inte att effekterna är så stora, men
              de önskar givetvis, precis som alla myndigheter, att reglerna
              blir enkla att förstå och administrera. Handikappförbunden välkomnar
              förslagen och tycker att de är väl avvägda för att skydda dem
              som drabbats av orimliga konsekvenser av de senaste årens förändringar.
            </seg>
            <seg n="86a822ba">
              Vi har dessutom låtit riksdagens opolitiska tjänstemän ta fram
              underlag om kostnader för förslagen. Det var vi överens om i utskottet,
              och tjänstemännen räknade ut att kostnaden kan bli ungefär 300
              miljoner kronor. Det var uppenbarligen en summa som regeringen
              sedan tyckte var alldeles för låg, för snabbt sände man ut ett
              pm från Socialdepartementet till finansutskottet där man höftade
              till med att det här skulle komma att kosta 2,7 miljarder.
            </seg>
            <seg n="909196ec">
              Det är en bedömning som regeringen är helt ensam om. Ingen, vare
              sig IFS, Försäkringskassan eller riksdagens kanslier, gör en sådan
              bedömning. Kansliets beräkning på tredje punkten var att det skulle
              kosta 61 miljoner kronor det är ändå bara 3 procent av de 55 000
              personerna som omfattas. Om 1 650 personer skulle kosta 2,4 miljarder
              kronor vore de alltså tämligen högavlönade. Både IFS och LO-TCO
              Rättsskydd säger att den dom som Regeringskansliet hänvisar till
              har marginell betydelse.
            </seg>
            <seg n="49f6da8b">
              Det får nog bli en senare uppgift för riksdagen att granska på
              vilket underlag som regeringen sände in uppgiften om 2,4 miljarder
              och 2,7 miljarder kronor. Med tanke på dagens nyhet om att Regeringskansliet
              använder 119 miljoner kronor till PR-byråer för att presentera
              den ekonomiska politiken kan man undra i vilket syfte det här
              förslaget sändes in som ett beslutsunderlag till riksdagen. Men
              det får vi granska i ett annat sammanhang.
            </seg>
            <seg n="590adfea">
              Vi har alltså haft en beredning. Vi har haft yttrande från finansutskottet.
              Vi har haft en remiss i frågan från riksdagen. Det finns som jag
              ser det inga starka invändningar mot förslagen och dessutom, vilket
              är viktigt, gott om tid för regeringen att bereda dem i sedvanlig
              ordning och sedan lägga fram dem i budgetpropositionen.
            </seg>
            <seg n="83364896">
              Notera dessutom i det här sammanhanget att det enda förslag som
              ligger på riksdagens bord är det rödgröna. Det finns inget förslag
              från Alliansen. Det finns inget förslag från Sverigedemokraterna.
              Det här är den enda möjligheten för riksdagen att säkerställa
              att regeringen lägger fram ett förslag i höst.
            </seg>
            <seg n="8a0059ec">
              Innan jag avslutar vill jag ändå komma med två små funderingar.
              Är det så att ni borgerliga partier inte fick förhandla eller
              ville ni inte? Jag antar att ni kanske kommer att begära replik
              på mig, och då skulle jag vilja att ni redogör för detta.
            </seg>
            <seg n="c9e1c3be">
              Den förra mandatperioden hade vi en majoritetsregering. Då hade
              ni inget större förhandlingsmandat, utan då var det regeringen
              som dunkade förslagen genom riksdagen. Men nu är det en minoritetsregering.
              Jag hade förväntat mig att ni skulle ha haft ett mandat att förhandla,
              men det är uppenbart att ni inte hade det.
            </seg>
            <seg n="82c9096d">
              Eller var det så att ni inte ville? Det är klart, flera av er
              applåderade ju förändringarna i sjukförsäkringen, och ni berömmer
              den väldigt ofta och säger att den fungerar väl. Var det så att
              ni inte ville genomdriva förändringar, och om det är så, är ni
              verkligen nöjda med sjukförsäkringen som den ser ut? Är det rimligt
              att nollklassade förlorar 4 000 kronor i månaden, dessutom på
              en ersättning som inte blir pensionsgrundande? Det handlar om
              svårt handikappade och sjuka personer som inte har kunnat komma
              ut på arbetsmarknaden trots lönebidrag, skyddade anställningar.
              Kostnaderna för det här förslaget är ju marginella, och förslaget
              ligger dessutom nära det en del borgerliga partier har föreslagit.
            </seg>
            <seg n="dcbc0465">
              Är ni nöjda med att snart 50 000 personer har utförsäkrats och
              att ytterligare tiotusentals kommer att utförsäkras enligt Försäkringskassans
              prognoser? Är det en bra utveckling? Kommer man närmare arbetsmarknaden?
              Blir arbetslivsintroduktionen vettig om man hela tiden är orolig
              för att man inte har råd med hyra, mat eller något annat? Har
              ni inte tagit något intryck av påskuppropet, läkaruppropet, utspel
              och uppvaktningar från handikappförbund och fackförbund och kritik
              från forskare och många andra? Hade det inte varit bättre om ni
              svarat på våra erbjudanden om gemensamma överläggningar? Är prestigen
              så viktig för regeringen att ni inte kan lägga den åt sidan och
              sätta er vid förhandlingsbordet?
            </seg>
            <seg n="89a08967">
              Under åren framöver har vi en socialförsäkringsutredning. Inser
              ni inte vikten av att kunna lösa de akuta problemen för att få
              en rimlig och bra samtalston i den utredningen? Finns det inte
              en poäng i att vi dessutom konstruktivt lyssnar på varandra, på
              arbetsmarknadens parter, på forskare och på professionen?
            </seg>
            <seg n="3497f68f">
              Allvarligt talat, det duger inte att enbart hänvisa till Alliansens
              interna arbetsgrupper i slutna rum och sedan inte vara beredda
              att ändra ens ett kommatecken när frågan kommer till riksdagen.
              Den arrogansen fungerade inte väl när vi hade majoritetsregering,
              och gudarna ska veta att den inte är särskilt framgångsrik när
              man har minoritetsregering heller.
            </seg>
            <seg n="2ae12339">
              Detta var mitt goda råd. Jag är stolt över att vi nu kan få en
              förändring till stånd. Jag hade hoppats att vi skulle ha fått
              stöd även för vårt tredje förslag i initiativet, men den kampen
              får vi fortsätta. Jag hade hoppats att borgerliga politiker hade
              varit beredda att diskutera, men det mandatet har man tydligen
              ännu inte fått från regeringen. Men jag är glad över det stöd
              vi har fått från fackföreningsrörelsen, påskuppropet, läkare,
              diakoner, handikappförbunden och många fler, och jag är glad över
              att vi ser ut att få en majoritet vid omröstningen i morgon för
              att förändra åtminstone några av de uppenbara fel som finns i
              dagens sjukförsäkring.
            </seg>
            <seg n="1f38ae4d">
              Herr talman! Tomas Eneroth har pläderat för mycket i sitt anförande,
              bland annat har han argumenterat för det socialdemokratiska, vänsterpartistiska
              och miljöpartistiska förslaget, som ju inte är uppe för behandling
              nu eftersom de rödgröna partierna drog tillbaka det för att i
              stället ansluta sig till Sverigedemokraternas linje i den här
              frågan.
            </seg>
            <seg n="54274913">
              Tomas Eneroth säger att han hade önskat en process och att han
              ville se förhandlingar, diskussion och öppenhet och hitta överenskommelser.
              Men vilket klimat för den typen av överenskommelser skapar man?
              När vi i Alliansen begärde att få in underlag från några myndigheter
              som är högst relevanta i detta sammanhang för att få svar på våra
              frågor som en viktig del i beredningsprocessen nekade man oss
              detta! Vi fick inte ställa några få specificerade frågor till
              sju myndigheter. I stället säger man: Nej, vi skickar det på två
              dagars remiss till tre remissinstanser.
            </seg>
            <seg n="66d0273d">
              Om vi hade fått genomföra en gedigen beredningsprocess där vi
              hade fått ta in underlag hade vi kanske kunnat ha något att diskutera
              utifrån. Det hade också varit en fin gest om nu Tomas Eneroth
              verkligen uppriktigt vill komma till en överenskommelse att man
              faktiskt tillgodoser motpartens önskemål om att få ett bra beslutsunderlag.
            </seg>
            <seg n="529dcb29">
              Av det lilla beslutsunderlag som vi har fått in ser vi att det
              är jättesvårt att avgöra vad de förslag som i dag ligger på bordet
              kommer att få för konsekvenser. Inte ens Inspektionen för socialförsäkringen
              eller Försäkringskassan kan säga om det blir någon skillnad för
              att man byter ut bedömningen av arbetsförmågan från reguljär arbetsmarknad
              till normalt förekommande arbeten. Jag undrar om Tomas Eneroth
              kan berätta vad detta beslut i den frågan kommer att göra för
              skillnad i praktiken.
            </seg>
          </u>
          <note n="12642917">
            I detta anförande instämde Kerstin Engle, Monica Green, Shadiye
            Heydari, Eva-Lena Jansson, Annelie Karlsson, Kurt Kvarnström,
            Jasenko Omanovic, Veronica Palm och Fredrik Lundh Sammeli (alla
            S).
          </note>
          <note n="35f75d6d">
            Anf. 119 GUNNAR AXÉN (M) replik:
          </note>
          <note n="c8f1facf">
            I detta anförande instämde Finn Bengtsson (M).
          </note>
          <note type="speaker" n="0b1e69d0">
            Anf. 120 TOMAS ENEROTH (S) replik:
          </note>
          <u who="tomas_eneroth_940a2f" xml:id="i-26f10aa3f6237b3f-1" n="e7266f16" next="i-8309427481bbf92e-1">
            <seg n="42d2d240">
              Herr talman! Gunnar Axéns uppfattning om vad som är en gedigen
              beredningsprocess är uppenbarligen selektiv. Den gäller bara i
              vissa frågor där man själv har en annan uppfattning än det som
              synes vara majoriteten i Sveriges riksdag. När Gunnar Axén själv
              var ansvarig för beredningsprocessen 2009 avslogs vår begäran
              om remisser. Då gav man remissinstanserna, som man själv valde
              ut, 20 timmar på sig att inkomma med svar vid en hearing, och
              mindre än tre dagar senare fattade man beslut och justerade ärendet,
              som då gällde direkt lagstiftning. Var det en gedigen beredningsprocess?
              Vi har ju sett effekterna av den beredningsprocessen under det
              år som kom.
            </seg>
            <seg n="4fef9daa">
              Där fanns bland annat förslaget om oskälighetsprövning, som ni
              då gjorde ett stort nummer av men där erfarenheterna nu har visat
              att det är en enda individ som har omfattats av de undantagsreglerna.
            </seg>
            <seg n="aaf48538">
              Jag tror dessutom att det kanske är behövligt med lite riksdagskunskap
              om hur förslag väcks och hanteras i riksdagen. Ett utskottsinitiativ
              är inte som en motion där man har flera olika förslag att välja
              mellan. Ett utskottsinitiativ finns bara i de fall där en majoritet
              ställer sig bakom det.
            </seg>
            <seg n="a5655e10">
              De enda förslag som har legat på riksdagens bord är de rödgröna
              förslagen. Vi har fått majoritet för två delar i dem. Något annat
              förslag finns inte. Däremot finns inga förslag från Alliansen
              eftersom ni har valt att inte komma med några förslag under hela
              våren.
            </seg>
            <seg n="32e8aeef">
              Min motfråga till Gunnar Axén får därför bli: Om du nu så sent
              som i december tillsammans med övriga kamrater på den borgerliga
              sidan i socialförsäkringsutskottet utlovade att ni efter jul,
              efter nyår eller senast under vårvintern skulle komma med förslag
              varför har ni inte kommit? Visste ni att det inte skulle komma
              förslag, eller bara struntade ni i det? Inser ni inte att tusentals
              människor oroligt väntar på att någon rättar till felen i försäkringen?
              Det är därför vi har tagit detta initiativ, och det hoppas jag
              att ni förstår.
            </seg>
          </u>
          <note n="6cdcd726">
            Anf. 121 GUNNAR AXÉN (M) replik:
          </note>
          <u who="tomas_eneroth_940a2f" xml:id="i-8309427481bbf92e-1" n="e7266f16" prev="i-26f10aa3f6237b3f-1">
            <seg n="68dc3256">
              Herr talman! Jag ska vara väldigt tydlig och gå rakt på min fråga.
              Vi har här att fatta beslut om att ändra bedömningsgrund för arbetsförmågan
              från att den ska bedömas mot den reguljära arbetsmarknaden till
              att den ska bedömas mot normalt förekommande arbeten. Vare sig
              Försäkringskassan eller Inspektionen för socialförsäkringen har
              kunnat redogöra för vilka konsekvenser denna nya bedömningsgrund
              kommer att få.
            </seg>
            <seg n="772777a8">
              Jag undrar: Kan Tomas Eneroth tala om för riksdagen vad det här
              beslutet kommer att få för konsekvenser i praktiken?
            </seg>
          </u>
          <note type="speaker" n="5c5ee293">
            Anf. 122 TOMAS ENEROTH (S) replik:
          </note>
          <u who="tomas_eneroth_940a2f" xml:id="i-4485b365b8008002-0" n="e7266f16">
            <seg n="04e740e5">
              Herr talman! Jag noterar att Gunnar Axén i repliken inte ville
              ha någon uppfattning om huruvida det var en gedigen beredningsprocess
              2009. Vi ger i stället i vår beredningsprocess både riksdagen
              tid att hantera frågorna och framför allt regeringen gott om tid
              att hantera frågorna inför budgetpropositionen. Under hösten ska
              vi sedan behandla de här förslagen med ikraftträdande den 1 januari.
              Jag tar ansvar för beredningsprocessen och känner mig trygg i
              att det ska vara bra förslag som riksdagen sedan tar ställning
              till, men jag vill att vi binder regeringen att återkomma med
              förslag och beslut som vi kan fatta i riksdagen. Vi har nämligen
              väntat länge nog.
            </seg>
            <seg n="6d4d9ac8">
              När det sedan gäller sakfrågan kan man konstatera att Gunnar
              Axén får bestämma sig. Är han orolig för att det blir för stora
              konsekvenser eller för små konsekvenser? Är det Regeringskansliets
              2,4 miljarder som han är oroad för, eller är det Försäkringskassans
              och ISF:s marginella konsekvenser som han är orolig för?
            </seg>
            <seg n="0b1f29ff">
              Jag känner mig trygg i att det vi gör är att vi går tillbaka
              till det regelverk vi hade före ändringarna. Där finns en praxis.
              Där finns flera domar. Det finns helt enkelt ett regelverk att
              falla tillbaka på. Det konstaterar LO-TCO Rättsskydd och IFS.
              De konsekvenserna är jag alltså knappast orolig för.
            </seg>
            <seg n="d904c5e3">
              Däremot skulle jag önska att vi hade en beredning där vi framöver
              kunde se hur en bättre fungerande arbetsmarknadsprövning skulle
              se ut. Den dialogen kan vi gärna ta i Socialförsäkringsutredningen,
              som Gunnar Axén leder, men vi kan inte leva med den nya reglering
              som innebär att man prövas mot en fiktiv arbetsmarknad. Konsekvensen
              av det har vi redan sett. Människor tvingas lämna arbeten som
              de klarar till 7580 procent för att i stället bli heltidsarbetslösa
              och tvingas säga upp sig. Det kan inte vara en rimlig arbetslinje.
              Det rimliga är väl att ta vara på den arbetskraft och kapacitet
              människor har även om de drabbas av sjukdom med jämna mellanrum.
            </seg>
          </u>
          <note type="speaker" n="ceedcaed">
            Anf. 123 GUNVOR G ERICSON (MP):
          </note>
          <u who="jan_ericson_c141e8" xml:id="i-ce2e7bc0734959b8-0" n="2e878ece" next="i-af9d8ddefbbb706a-0">
            <seg n="8df385d4">
              Herr talman! Nu står vi då här igen och debatterar sjukförsäkringen
              som så många gånger under förra mandatperioden. Men denna mandatperiod
              har regeringen inte återkommit till riksdagen med några förslag
              trots löften från socialförsäkringsminister Ulf Kristersson.
            </seg>
            <seg n="0ec9197a">
              Som vi hörde här hette det först till vårvintern och sedan till
              våren. Nu är det sommar, och regeringen har ännu inte lämnat något
              förslag till riksdagen. En departementsskrivelse kom först i slutet
              av maj, men ännu vet vi inte om det blir något konkret förslag
              till riksdagen i höst. Även om Solveig Zander och Emma Henriksson
              pratar om innehållet som om det vore förslag vet vi faktiskt inte
              vad regeringen kommer att lägga fram för förslag eller ens om
              den kommer att lägga fram något förslag.
            </seg>
            <seg n="f62f3411">
              Det har blivit allt mer uppenbart att regeringen Reinfeldts modell
              med allt hårdare regler för sjuk- och arbetslöshetsförsäkringarna
              har resulterat i att allt fler står utanför trygghetssystemen.
              Många sjuka och arbetslösa måste i stället söka försörjningsstöd
              från kommunen. Andra står helt utan stöd. Ekot i morse rapporterar
              att minst 700 personer står helt utan ersättning trots att de
              har läkarintyg som säger att de inte kan arbeta. Det är ett stort
              misslyckande för politiken.
            </seg>
            <seg n="83059016">
              Miljöpartiet har under tiden arbetat hårt för att förhindra de
              värsta smällarna för de människor vars trygghet dras undan. Vi
              har tillsammans med Socialdemokraterna och Vänsterpartiet i arbetsmarknadsutskottet
              och socialförsäkringsutskottet under det senaste året medverkat
              till flera initiativ för att genom riksdagen förmå regeringen
              att stoppa de värsta effekterna av utförsäkringspolitiken.
            </seg>
            <seg n="c1d96aaf">
              Det utskottsinitiativ som vi rödgröna nu tagit handlar om tre
              konkreta förslag, nämligen att
            </seg>
            <seg n="d05161bc">
              De som på grund av ändrade regler blivit nollklassade är ca 6
              000 svårt sjuka personer som aldrig har kunnat arbeta och som
              efter utförsäkringen har visat sig inte kunna tillgodogöra sig
              någon aktivitet hos Arbetsförmedlingen.
            </seg>
            <seg n="88a12793">
              Regeringen förslår nu i departementsskrivelsen att de nu ska
              få en ersättning som är väsentligt lägre än tidigare sjukersättning
              för många 4 000 kronor i månaden i sänkt ersättning. Det är vare
              sig värdigt eller acceptabelt. Ingen har valt att bli svårt sjuk.
            </seg>
            <seg n="b9e35f01">
              Utförsäkringarna måste upphöra. Det är självklart att den som
              kan jobba också ska göra det. Men det är lika självklart att det
              inte går att sätta tidsgränser för hur länge sjukdomar varar.
              Däremot kan man sätta tidsgränser för när man ska ha rätt till
              stöd och rehabilitering. Det har vi yrkat på tidigare i denna
              kammare, men det har blivit avslag av dåvarande regeringspartier.
            </seg>
            <seg n="8689973b">
              Vi ville därför införa en rätt för sjukskrivna att få tillgång
              till arbetslivsintroduktion hos Arbetsförmedlingen och samtidigt
              behålla sin sjukpenning så länge de inte har någon arbetsförmåga.
              Arbetsförmedlingen kan då koncentrera sig på dem som faktiskt,
              efter rehabilitering, har en möjlighet att komma tillbaka till
              jobb. Det är ett effektivt sätt att arbeta. Tyvärr fanns det inte
              stöd för detta förslag i utskottet.
            </seg>
            <seg n="5639a951">
              Vi anser att den prövning av arbetsförmågan som görs efter 180
              dagars sjukskrivning av rättssäkerhetsskäl och i avvaktan på en
              långsiktig lösning behöver ändras. Den prövning som görs i dag
              görs mot en i det närmaste fiktiv arbetsmarknad, vilket får stora
              konsekvenser bland annat för människor som klarar ett arbete på
              deltid. Det har också påverkat turordningsregler och lett till
              att människor har blivit tvungna att säga upp sig.
            </seg>
            <seg n="3ac0186c">
              Riksdagen har nu att ta ställning till två av dessa tre konkreta
              punkter. Det konservativa stödpartiet Sverigedemokraterna följde
              Moderaternas linje som gör att människor ska fortsätta utförsäkras
              och bollas mellan Försäkringskassan och Arbetsförmedlingen. Därför
              kommer de hårt kritiserade utförsäkringarna att fortsätta.
            </seg>
            <seg n="b4264e2d">
              Den tid i arbetslivsintroduktionen som borde användas för att
              kartlägga människors arbetsförmåga och vilka åtgärder som krävs
              för att de ska ha möjlighet att komma tillbaka till arbete får
              även fortsättningsvis i stor utsträckning användas till att hantera
              människors oro för sin försämrade ekonomi. Det är inte hälsoekonomiskt
              smart.
            </seg>
            <seg n="9c7b4d15">
              Inspektionen för socialförsäkringen, som är tillsynsmyndighet,
              säger i sitt remissvar till socialförsäkringsutskottet: ISF konstaterar
              i sina rapporter 2011:2 och 2011:6 att handläggarna uppfattar
              att de försäkrade i samband med arbetslivsintroduktionen lägger
              ner mycket fokus och tid på att försöka utröna sin fortsatta ekonomiska
              situation och att detta tar kraft ifrån att diskutera och planera
              hur arbetslivsintroduktionen med Arbetsförmedlingens hjälp ska
              utformas. Därmed kan antas att det är av vikt att den försäkrades
              ersättningssituation är tydlig så att den försäkrade tillgodogör
              sig arbetslivsintroduktionen på bästa sätt.
            </seg>
            <seg n="16904c2b">
              Detta handlar om människor av kött och blod som vill jobba om
              de bara kunde. Det är föräldrar till barn som nu måste säga: Sorry,
              jag har inte råd att köpa några nya skor till dig i sommar. Det
              är ungdomar likt Hanna Fredriksson som jobbar extra parallellt
              med sina gymnasiestudier för att hjälpa sin mamma som är utförsäkrad.
            </seg>
            <seg n="83511357">
              Vi har i inledningen av debatten hört moderaten Gunnar Axén och
              representanter för stödpartierna diskutera formfrågor i stället
              för att erkänna att sjukförsäkringen inte fungerar.
            </seg>
            <seg n="af8a2b75">
              Försäkringskassan säger i sina utvärderingar att beslutsstöd
              och samverkan har minskat sjukskrivningarna. Tänk om det är så
              att samverkan och beslutstöd till läkarna har gjort de verkliga
              skillnaderna i stället för minskade ersättningar och hot om utförsäkring.
            </seg>
            <seg n="2fd30bc5">
              Lägg snacket om vem som hade mest fel åt sidan. Se att det handlar
              om människor. Det är människor som när de blev sjuka fick en tillfällig
              sjukersättning. Där fanns det en grundnivå som även den som inte
              hunnit skaffa sig en inkomst kunde få ta del av.
            </seg>
            <seg n="5a525f5f">
              Nu finns inte det längre med de regler regeringen har infört.
              Nu är de nollklassade om de skulle lyckas komma tillbaka till
              sjukförsäkringen. De ska söka jobb hos Arbetsförmedlingen i konkurrens
              med alla andra som nyligen arbetat och har färska utbildningar.
            </seg>
            <seg n="eb3035e0">
              Till en början får de gå arbetslivsintroduktion även om de mår
              dåligt. Över hälften av dem som började arbetslivsintroduktionen
              2010 har åter blivit sjukskrivna, och många utan rätt till ersättning.
            </seg>
            <seg n="a4151514">
              Alla de nya som kommer in i sjukförsäkringen som inte hunnit
              komma in på arbetsmarkanden behöver också ett grundskydd. Det
              kommer Miljöpartiet att driva i den pågående Socialförsäkringsutredningen.
            </seg>
            <seg n="9d807d47">
              Det förslag vi lägger fram i dag handlar om dem som fanns i försäkringen
              och hade en ersättning men där benen drogs undan. När de fördes
              över till ALI var det många som fick lägre ersättning. Det talar
              regeringspartierna tyst om.
            </seg>
            <seg n="520d436a">
              Den moderata arbetsmarknadsministern Sven Otto Littorin sade
              före jul 2009: Majoriteten av dem som nu lämnar sjukförsäkringen
              och går över till introduktionen på Arbetsförmedlingen kommer
              faktiskt att få lite mer i plånboken än de hade som sjukskrivna.
            </seg>
            <seg n="e5e67149">
              Ser man till de tre första kvartalen 2010 var det 49 procent
              som fick en ökning med mer än 100 kronor. Det är inte en majoritet.
            </seg>
            <seg n="a27b4965">
              När människor blev av med sjukersättningen förlorade de också
              rätten till bostadsbidrag. Ett exempel är en person som var studerande
              men blev sjuk. Han var en av alla dem som fått en tidsbegränsad
              sjukersättning på garantinivån 8 500 kronor i månaden plus bostadstillägg
              för personer med sjukersättning på 4 000 kronor. Han miste båda
              dessa ersättningar.
            </seg>
            <seg n="9e9b1231">
              Han fick i stället lägsta ersättningen på 3 500 kronor efter
              skatt. Det är en minskning för honom med 7 000 kronor i månaden.
              Det är för att han inte hunnit jobba så mycket bredvid sina studier
              så att han kan uppfylla något arbetsvillkor och få rätt till a-kasseersättning.
              Det är mycket tuffa villkor för en person som redan har det ekonomiskt
              kärvt.
            </seg>
            <seg n="83914f50">
              Han fick sluta sin praktikplats för att gå över i den nya introduktionsåtgärden
              på Arbetsförmedlingen, men någon förbättring av hans sjukdom eller
              den ekonomiska tryggheten blev det inte.
            </seg>
            <seg n="db365901">
              Nu tänker sig regeringen i förslag redovisade på DN Debatt i
              april, men som inte är framlagda till riksdagen att det ska finnas
              en ny ersättningsform men på lägsta möjliga nivå, nästan som det
              så kallade socialbidraget, och så ska de kunna få bostadsstöd
              som också tar hänsyn till försörjningsbörda.
            </seg>
            <seg n="c9ed76b7">
              Det var ungefär som de hade det förut. Man kan se det som att
              regeringen backar lite grann. Men det kanske ni inte vill erkänna.
              Det regeringen skissar är magert och sätter egentligen plåster
              på ett i grunden sjukt system.
            </seg>
            <seg n="f1214661">
              Även om regeringen slår sig för bröstet om sin stora sjukförsäkringsreform
              och tycker att den i grunden är bra visar fakta en annan bild.
              Statistiken visar att sjukskrivningarna började minska redan från
              2003. Det är inte okej att offra människor på vägen till en bättre
              sjukförsäkring.
            </seg>
            <seg n="b0c37a58">
              Det är uppenbart för de allra flesta att människor inte känner
              tilltro till sjukförsäkringen. Dessutom visade en avhandling från
              Karolinska Institutet att rehabkedjan inte i sig leder till färre
              sjukdagar.
            </seg>
            <seg n="31d128f7">
              Både LO och TCO har uppmanat regeringen att ta den utsträckta
              handen och välkomnat förslagen i utskottsinitiativet som en temporär
              lösning i väntan på resultatet av den parlamentariska Socialförsäkringsutredningen.
            </seg>
            <seg n="d9bbb67a">
              Många organisationer och enskilda personer har kritiserat sjukförsäkringsreformen,
              men regeringen ville inte lyssna.
            </seg>
            <seg n="73e2ae6b">
              Folkpartiet, Centerpartiet och Kristdemokraterna sade efter valet
              att de nu skulle bli tuffare och ta strid för bättre sjukförsäkring.
              Men det var tydligen bara tomma ord.
            </seg>
            <seg n="2272a1b2">
              Handikappförbunden har uppmanat oss i socialförsäkringsutskottet
              att ta initiativ för att bromsa de mest akuta problemen med försäkringen.
            </seg>
            <seg n="35861e67">
              Det är synd att Moderaterna och kompani inte tog chansen. Ni
              har inte majoritet i riksdagen. Hur ska ni kunna lägga fram förslag
              i höst om ni inte har majoritet? Räknar ni som vanligt med Sverigedemokraternas
              passiva stöd?
            </seg>
            <seg n="70df0cdc">
              Vi vill inte vänta med att ge regeringen uppdrag att göra ändringar.
              Därför har vi lagt fram ett utskottsinitiativ som nu kammaren
              får ta ställning till.
            </seg>
            <seg n="72006738">
              Lägg ned prestigen och inse att detta är en nödbroms som vi nu
              uppdrar åt regeringen att dra i som ett litet första steg!
            </seg>
            <seg n="3d485930">
              Sjukförsäkringen behöver reformeras i grunden. En sjukförsäkring
              som man kan lita på och som både ger rehabilitering tillbaka till
              arbete och ekonomisk trygghet under tiden är inte bara bra för
              den enskilda individen. Den är också bra för samhällsutvecklingen.
            </seg>
            <seg n="5481f00e">
              Vi måste våga tänka nytt. Det går inte att lappa och laga i ett
              i grunden sjukt system. Miljöpartiet ser att det är många människor
              som far illa i sjukförsäkringssystemet och som bollas mellan sjukförsäkring
              och a-kassa och mellan Försäkringskassan och Arbetsförmedlingen.
            </seg>
            <seg n="aaf386fc">
              Miljöpartiets har tagit fram ett förslag om moderniseringen av
              hela försäkringen. Vi kallar det arbetslivstrygghet. Vi vill ha
              ett samordnat system där arbetslöshetsförsäkringen, sjukförsäkringen
              och försörjningsstödet sköts av samma myndighet. Det innebär samma
              nivå på ersättning oavsett om man blir sjuk eller arbetslös, och
              fler omfattas.
            </seg>
            <seg n="b087a0fe">
              Det ska vara en dörr in och många vägar ut. Vi vill att arbete
              ska löna sig, men den som inte har möjlighet eller förmåga att
              arbeta ska aldrig någonsin få degraderas till en andra klassens
              medborgare.
            </seg>
            <seg n="a491700f">
              Ett av de allvarligaste felen med dagens trygghetssystem är att
              det inte är begripligt och inte heller rättssäkert. Det är inte
              begripligt ens för många politiker och tjänstemän. Först när en
              person hamnar i utsatta situationer får man klarhet i vad som
              gäller. Regelverket måste moderniseras, förenklas och göras mer
              överskådligt.
            </seg>
          </u>
          <note n="3bbb803d">
            Jag yrkar bifall till utskottets förslag i betänkandet med uppdrag
            till regeringen.
          </note>
          <u who="jan_ericson_c141e8" xml:id="i-af9d8ddefbbb706a-0" n="2e878ece" prev="i-ce2e7bc0734959b8-0">
            <seg n="23914e0a">
              Detta är en nödbroms för att vi ska kunna gå vidare och våga
              bygga ett nytt system som omfattar alla.
            </seg>
          </u>
          <note type="speaker" n="a5c78aeb">
            Anf. 124 EMMA HENRIKSSON (KD) replik:
          </note>
          <u who="emma_henriksson_459a1e" xml:id="i-cff084a5c05323b9-1" n="f03240c9">
            <seg n="d2d1355e">
              Herr talman! Jag vet att Miljöpartiet precis som vi kristdemokrater
              har genomfört ett internt arbete när det gäller sjukförsäkringsfrågan.
              Bland annat tror jag att Miljöpartiet hade ett seminarium här
              i riksdagen tidigare under året där frågorna belystes.
            </seg>
            <seg n="322ce19a">
              Det jag undrar är om Gunvor G Ericson skulle kunna svara på frågan:
              Varför har det dröjt så här länge innan oppositionen kunde enas
              om några förslag?
            </seg>
            <seg n="9a2829b1">
              Det Alliansen gemensamt har kommit överens om är ute på remiss,
              som vi har hört tidigare. Det är en omfattande remiss med ett
              femtiotal remissinstanser som har gedigen tid på sig att sätta
              sig in i frågorna. Tänk om oppositionen hade kunnat presentera
              sina förslag lite tidigare! Våra förslag har varit kända ett tag.
              Eftersom jag vet att ni har genomfört ett internt arbete tror
              jag att ni åtminstone i Miljöpartiet ganska tidigt hade tankar
              och idéer om hur ni vill att vi ska lösa bristerna i det nuvarande
              systemet.
            </seg>
            <seg n="3b373068">
              Varför kunde ni inte enas tidigare? När ni såg våra förslag och
              inte var nöjda med dem kunde ni ha presenterat ett förslag ett
              par tre veckor senare. Då hade vi haft de veckorna på oss för
              att också era förslag skulle kunna gå ut till de åtminstone sex
              sju närmast berörda remissinstanserna om inte alla 50. Då hade
              de haft åtminstone mer än ett par dygn på sig kanske ett par veckor.
              Det är samma tid som nu finns kvar till dess att de ska komma
              med synpunkter på den stora skrivning som vi har skickat ut.
            </seg>
            <seg n="af90ca02">
              Varför dröjde det så länge? Och varför, Gunvor G Ericson, var
              förslaget när ni väl presenterade det så skissartat och summariskt
              beskrivet att det har varit svårt för dem som hittills har fått
              titta på det att säga något om det? De säger att det är alldeles
              för lite för att det egentligen ska gå att bedöma.
            </seg>
          </u>
          <note type="speaker" n="12c2f231">
            Anf. 125 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-b5d225782dfc6e5e-0" n="2e878ece">
            <seg n="5b1588ad">
              Herr talman! Ja, det stämmer att Miljöpartiet har haft ett gediget
              internt arbete i partiet. Vi började redan 2007 med en arbetsgrupp
              som tog fram ett underlag med ett rådslagsmaterial som skickades
              ut till samtliga medlemmar. Vi kallade till möten runt om i landet
              för att diskutera hur vi vill att framtidens trygghetssystem ska
              se ut.
            </seg>
            <seg n="03f67ce6">
              Där diskuterades två alternativ till medborgarlön. Där diskuterades
              att gå vidare med sjukförsäkringen såsom den ser ut i dag. Där
              diskuterades en modell som kallades arbetslivstrygghet.
            </seg>
            <seg n="46a041d7">
              Utifrån hela detta arbete genomfördes en medlemsomröstning i
              partiet. Det förslag som då kallades för arbetslivstrygghet fick
              flest röster. Det skrev vi också en motion om som vi lade fram
              i riksdagen efter det att vår kongress hade fattat beslut om förslaget.
              Vi har verkligen gjort ett gediget underlagsarbete.
            </seg>
            <seg n="88fe2c6b">
              Jag har flera gånger lyft fram detta förslag. Dels har vi haft
              en partimotion i ärendet, vilket borde vara bekant för Emma Henriksson,
              dels har vi lyft fram det i kommittémotioner, i interpellationer
              och i debattartiklar.
            </seg>
            <seg n="3ce9ee38">
              När det gäller detta utskottsinitiativ var det först den 25 maj
              som regeringen presenterade sina förslag i departementsskrivelsen.
              Innan dess var det i en artikel på DN Debatt som regeringen presenterade
              sina förslag. Vi lade då fram förslag på första möjliga utskottsmöte
              efter den 25 maj.
            </seg>
          </u>
          <note type="speaker" n="925a374b">
            Anf. 126 EMMA HENRIKSSON (KD) replik:
          </note>
          <u who="emma_henriksson_459a1e" xml:id="i-cff084a5c05323b9-2" n="f03240c9">
            <seg n="e4c88470">
              Herr talman! Innehållet i våra förslag var känt betydligt tidigare.
              Det var åtminstone känt i den grad att det gick att debattera
              det. Ni hade kunnat konstatera att det inte var vad ni vill ha
              och inte vad ni anser behövs.
            </seg>
            <seg n="84ffc898">
              Jag vet att Miljöpartiet har kommit med förslag. Men min fråga
              till Gunvor G Ericson är: Varför kunde ni inte tidigare presentera
              gemensamma oppositionsförslag?
            </seg>
            <seg n="90570cf3">
              Det har förts fram synpunkter tidigare i utskottet på att vi
              skulle ha ett utskottsinitiativ. Men då har det handlat om att
              man vill att regeringen ska göra något och att man vill att regeringen
              ska bereda ärendet. Det är något som vi i allianspartierna kände
              ett ganska begränsat behov av eftersom vi visste att ett omfattande
              arbete redan pågick ett arbete som vi var djupt involverade i.
            </seg>
            <seg n="6d6d91be">
              Men när det väl kommer till någonting som ska föreställa ett
              konkret förslag är det någonting som får plats på betydligt mindre
              än två A4-sidor. Det är något som är så otroligt skissartat att
              de ytterst få som har fått titta på det konstaterar att detta
              är någonting som egentligen är alldeles för kortfattat och summariskt
              för att de över huvud taget ska kunna säga någonting om vad det
              kommer att innebära. De tvivlar på att förslaget kommer att innebära
              förbättringar och säger att det kanske till och med kommer att
              innebär försämringar för dem som berörs. Det kan bli lägre ersättningar,
              kanske under flera års tid, som det står i ett av de remissvar
              vi har fått.
            </seg>
            <seg n="842b902e">
              Jag upprepar mina frågor till Gunvor G Ericson: Varför dröjde
              det så länge? Och varför kunde ni inte presentera något mer konkret?
              Då hade ni gett de myndigheter som är närmast berörda möjligheten
              att i åtminstone ett par veckors tid kunna titta på förslagen,
              ta med dem och jämföra dem med de förslag som vi har. Våra förslag
              berör till stora delar samma brister, men de är betydligt mer
              omfattande och kommer att beröra fler personer.
            </seg>
          </u>
          <note type="speaker" n="f8300244">
            Anf. 127 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-b5d225782dfc6e5e-1" n="2e878ece">
            <seg n="472f1d7f">
              Herr talman! Jag vet inte om jag kan kalla det för mer omfattande
              att man ska få rätt till en ersättning som ligger i nivå med socialbidrag
              i stället för att man som vi föreslår ska få rätt att behålla
              den ersättning man tidigare hade när man hade sjukersättningen.
            </seg>
            <seg n="32f098ba">
              Det är stor skillnad på förslagen. Men jag kan inte kalla det
              för ett mer omfattande eller bättre förslag att man som Emma Henriksson
              tycks tro inte skulle lägga till ett bostadsbidrag. Vi vet ju
              inte om regeringen kommer att lägga fram ett sådant förslag eller
              inte.
            </seg>
            <seg n="16369fb2">
              Som jag sade i mitt förra inlägg var det först den 25 maj som
              vi visste vilka förslag regeringen kommer att lämna ut på remiss.
              Vad som sedan utifrån detta kommer fram i en proposition till
              hösten vet vi inte heller.
            </seg>
            <seg n="b109e8a5">
              Faktum är att Moderaterna, Folkpartiet, Centerpartiet och Kristdemokraterna
              inte har en majoritetsregering. Om en proposition ska kunna gå
              igenom i riksdagen i höst vore det bra om man kunde lägga prestigen
              åt sidan och faktiskt diskutera.
            </seg>
            <seg n="aebeed10">
              Här har vi gjort vad vi kan för att i alla fall få till ett utskottsinitiativ
              så att riksdagen kan fatta beslut om att ge ett uppdrag till regeringen.
              Så kan regeringen få möjlighet att jobba vidare med dessa förslag.
              Det är två konkreta förslag som vi har att ta ställning till.
              Vi lade fram vårt förslag på det första utskottsmötet efter det
              att regeringen hade presenterat sin departementsskrivelse.
            </seg>
          </u>
          <note type="speaker" n="3193604e">
            Anf. 128 ERIK ALMQVIST (SD):
          </note>
          <u who="unknown" xml:id="i-c65f748121b97830-0" n="3d34d632">
            <seg n="0b94b8fc">
              Herr talman! Jag vill börja med att yrka bifall till förslaget
              i betänkandet och avslag på minoritetens reservation.
            </seg>
            <seg n="890755b1">
              Det initiativ som ligger på bordet i dag innebär förändringar
              och förbättringar för de så kallades nollklassade. Det innebär
              en förbättrad och mer realistisk prövning mot arbetsmarknaden.
              Det är inga jättestora regelförändringar som föreslås, men det
              är förändringar som är viktiga för enskilda grupper.
            </seg>
            <seg n="93870efc">
              Företrädare för minoritetsregeringen har redan varit uppe och
              kallat det här för ett hån mot riksdagen och ett hån mot de ledamöter
              som har suttit här förut. Jag känner snarare att det är ett hån
              när företrädare för minoritetsregeringen använder sådana ordalag.
              Är det några som inte har visat att man har en förmåga att ta
              ansvar, söka brett stöd och förankra sina förslag hos majoriteten
              så är det just regeringspartierna, och nu anklagar man majoriteten
              för att inte göra det. Är det några som inte söker stöd för sina
              förslag är det regeringen. Under det här riksdagsåret har man
              gång på gång lagt fram egna förslag och lämnat till riksdagen
              att bedöma dem. Man har inte vetat om de kommer att gå igenom
              eller inte. I vissa fall verkar det till och med som om man sparar
              förslag till budgeten för att kunna få igenom dem utan en majoritet
              bakom sig. Det är ett hån mot den demokratiska processen, och
              det är inte att ta ansvar. Är det några som ska ta ansvar är det
              framför allt regeringspartierna som har ett särskilt ansvar att
              söka stöd för sin politik.
            </seg>
            <seg n="2bab0b4c">
              Att majoriteten i det här fallet driver igenom sin politik är
              inget konstigt. Det är helt naturligt. Jag tror att minoritetsregeringen
              bör bli påmind om och om igen om att det inte är den som bestämmer.
              Det är inte regeringen som bestämmer. Det är riksdagen som bestämmer.
            </seg>
            <seg n="ade01dad">
              Alliansen framställer det som att det ligger två förslag på bordet
              i dag, ett förslag från regeringen som står i kontrast till ett
              förslag från oppositionen. Men det finns bara ett förslag, och
              det är oppositionens förslag. Gudarna ska veta att vi har väntat
              på förslag från regeringen. Först hette det att de skulle komma
              strax efter årsskiftet, sedan skulle de komma framåt vårvintern
              och sedan senare på våren, men det finns fortfarande inga konkreta
              förslag från regeringen. Regeringen tycker att majoriteten i riksdagen
              ska sitta och rulla tummarna och sluta bedriva politik i väntan
              på att regeringen kommer med ett förslag. Man har inte förstått
              hur det förhåller sig. Det är inte regeringen som bestämmer. Det
              är riksdagen som bestämmer. Regeringen bestämmer inte själv.
            </seg>
            <seg n="20830e79">
              Det finns delar i departementspromemorian som ser väldigt bra
              ut, skulle jag som sverigedemokrat vilja säga. Var vi landar vet
              vi inte än, men jag hoppas att regeringspartierna är beredda att
              söka stöd för de reformer man vill få igenom när den här promemorian
              blir ett konkret förslag och en proposition från regeringen. Jag
              hoppas att regeringspartierna då är beredda att samtala med oss
              i oppositionen.
            </seg>
            <seg n="13247894">
              När vi har lyssnat på de rödgröna här i dag har vi kunnat höra
              att det finns en stor skillnad i synen på sjukförsäkringen. De
              rödgröna vill återgå till ett system där man inte har en kontinuerlig
              och systematisk prövning mot arbetsmarknaden. Det är ett system
              som vi tidigare har sett passiviserar människor, stuvar in folk
              i sjukförsäkringen och får dem att stanna där. Där finns det en
              grundläggande samsyn mellan regeringen och Sverigedemokraterna.
              Jag hoppas att regeringen tar ansvar när det väl är dags att lägga
              fram propositionen och söker stöd hos oss. Då kanske man kan få
              igenom sina förslag den gången.
            </seg>
            <seg n="912eb474">
              Vi är beredda att ta ansvar. Vi väntar på regeringens förslag.
              Jag tycker egentligen att det här är två helt separata frågor.
              Hur vi ställer oss till de förslag som ligger på bordet i dag
              har ingenting att göra med hur vi ställer oss till de förslag
              som eventuellt kommer i framtiden. Det tar vi då. Vi tar en sak
              i taget.
            </seg>
            <seg n="f2521cfe">
              När ni i regeringspartierna vill få igenom era reformförslag,
              som ni har pratat om bra länge nu, får ni inte glömma att det
              inte är ni som bestämmer. Det är riksdagen som bestämmer. Sök
              stöd för er politik om ni vill få igenom den, få en politisk stabilitet
              som regering och ta ansvar!
            </seg>
            <seg n="0c769c81">
              Det har bollats mycket om hur det här förfarandet har gått till
              och vem som har ställt sig bakom vilka yrkanden i utskottet på
              vägen hit. Det har talats om ett samarbete mellan de rödgröna
              partierna och Sverigedemokraterna. Jag kan direkt, här och nu,
              dementera det. Vi skulle aldrig anpassa oss efter en socialistisk
              agenda. Försök inte klistra på Sverigedemokraterna det!
            </seg>
            <seg n="aa0b85b8">
              Däremot fanns det en samsyn om ett par av de förslag som från
              början kom från de rödgröna. Då är det rimligt att man, som de
              rödgröna har gjort här och visat politisk mognad, ser vad det
              finns stöd för. Det finns stöd för två av tre reformförslag, och
              då är det dem man tillstyrker eftersom det är där man har en möjlighet
              att få igenom sin politik. Ni anklagar dem för det, men det är
              precis tvärtom. Väljarna vill så klart att de rödgröna partierna,
              precis som när det gäller alla andra partier, ska föra igenom
              sin politik. Det är ansvarslöst att inte rösta för de förslag
              man kan få igenom bara för att man inte kan tänka sig ett samarbete
              med någon annan som stöder dem.
            </seg>
            <seg n="a0a78514">
              Där tycker jag som sagt att de rödgröna visar en politisk mognad
              som de inte har visat tidigare under den här mandatperioden. Det
              gäller till exempel a-kassan där Socialdemokraterna, Vänsterpartiet
              och Miljöpartiet valde att inte höja taket i a-kassan därför att
              man inte ville rösta med Sverigedemokraterna. De rödgröna har
              visat politisk mognad sedan dess. De visar förmåga att se till
              den parlamentariska situationen. De visar ansvar mot sina väljare
              och vill genomföra sin politik. Dit har inte regeringen kommit
              ännu.
            </seg>
            <seg n="29d40f1e">
              Vi väntar på regeringens förslag. Sök också stöd för dem! Visa
              politisk mognad!
            </seg>
          </u>
          <note type="speaker" n="a81b2ce4">
            Anf. 129 SOLVEIG ZANDER (C) replik:
          </note>
          <u who="solveig_zander_28a62c" xml:id="i-7d208630688f7f54-0" n="884b0d37">
            <seg n="41b95e21">
              Herr talman! Erik Almqvist sade att hafsiga och snabba förslag
              som vi presenterade och som tog sex månader att undersöka och
              komma fram till inte var bra. Nu undrar jag om Erik Almqvist tycker
              att räcker med två dagar för att göra ett väldigt bra och gediget
              arbete och att presentera ett mycket viktigt förslag.
            </seg>
            <seg n="3db9dfa1">
              Erik Almqvist säger att de rödgröna lyssnar på vad Sverigedemokraterna
              tycker och tänker. Erik Almqvist säger vid flera tillfällen i
              sitt inlägg att alliansregeringen måste söka stöd för att få igenom
              de förslag som man har presenterat i en departementspromemoria
              och som har gått ut på en bred remiss. Erik Almqvist säger att
              när de förslagen blir ett betänkande måste vi söka stöd hos Sverigedemokraterna
              för dem. Det betyder alltså att Sverigedemokraterna inte kommer
              att stödja våra förslag om vi inte frågar om lov först, även om
              de tycker att de är bra.
            </seg>
            <seg n="cb370b8c">
              Dessutom undrar jag om Erik Almqvist tror att de förslag som
              nu ligger på bordet kommer att genomföras fortare än de förslag
              som vi har ute på remiss nu.
            </seg>
          </u>
          <note type="speaker" n="341410b8">
            Anf. 130 ERIK ALMQVIST (SD) replik:
          </note>
          <u who="unknown" xml:id="i-c65f748121b97830-1" n="3d34d632">
            <seg n="30d46859">
              Herr talman! Jag tror att Solveig Zander syftar på någonting
              som jag har sagt för några månader sedan om att den stora reformen
              av sjukförsäkringen som gjordes i början av den förra mandatperioden
              hastades fram. Det står jag fast vid. Jag vet att det var angeläget
              med förändringar, men det gick väldigt fort. Det är också därför
              vi har kunnat se att många grupper har hamnat i kläm. Men det
              går inte att jämföra med två små modifikationer av regelverket,
              vilket det handlar om här i dag. Det är två modifikationer där
              jag menar att det är ganska lätt att överblicka konsekvenserna.
            </seg>
            <seg n="a703f0f4">
              Det ena förslaget gäller de nollklassade. Det är rimligt att
              de får behålla en skälig ersättningsnivå. Jag har svårt att se
              vad som skulle kunna gå fel med en sådan reform. Det är helt uppenbart
              vad reformen leder till.
            </seg>
            <seg n="17ff488c">
              Det andra reformförslaget handlar om att pröva arbetsförmågan
              mot jobb som finns på arbetsmarknaden. Det tycker jag också är
              alldeles självklart. Det är en princip som är så självklar att
              jag inte ser några konstigheter med det.
            </seg>
            <seg n="76f46631">
              När det gäller en eventuell samsyn kring alliansförslag om förändringar
              i sjukförsäkringen är det så klart så att vi Sverigedemokrater
              kommer att stödja de förslag som vi tycker är vettiga. Det är
              dock inte säkert att vi kommer att tycka att era förslag i deras
              helhet är vettiga; det kan finnas nyansskillnader i vad vi ser
              för behov.
            </seg>
            <seg n="46a27663">
              Då är det så klart nödvändigt att söka stöd för att få igenom
              ett bra helhetsförslag precis som ni inom Alliansen måste föra
              interna diskussioner partierna emellan. Jag tror inte att Centerpartiet
              automatiskt sätter sig i Fredrik Reinfeldts knä vart han än pekar
              med handen. Jag tror eller hoppas i alla fall, för er skull att
              ni någon gång ibland även har egen politik som ni vill genomföra
              inom Alliansen.
            </seg>
          </u>
          <note type="speaker" n="e935b3a4">
            Anf. 131 SOLVEIG ZANDER (C) replik:
          </note>
          <u who="solveig_zander_28a62c" xml:id="i-7d208630688f7f54-1" n="884b0d37">
            <seg n="c05ad8aa">
              Herr talman! Erik Almqvist tog direkt tillbaka att han bara skulle
              stödja förslag som vi hade bett om skulle gå igenom, inte att
              det var något förslag som var bra. Det var intressant att höra.
            </seg>
            <seg n="2f938f80">
              Sedan säger Erik Almqvist att det är självklart att man ska prövas
              mot hela arbetsmarknaden om man har en arbetsförmåga. Var i det
              förslag i den departementspromemoria som nu är ute på remiss står
              inte det? Vi har också detta förslag. Har Erik Almqvist inte läst
              vår departementspromemoria och sett att vi har det förslaget?
            </seg>
            <seg n="ee8793b4">
              Jag har lyssnat på en intervju som finns att ta fram på nätet
              och som Erik Almqvist kommenterade efter att vi hade redovisat
              vårt förslag i början eller slutet av april. Det var det jag hänvisade
              till när Erik Almqvist sade att det var hoprafsat och att det
              inte var seriöst. Det är alltså ingenting som är knutet till något
              annat än just de förslag som finns i departementspromemorian.
              Där kan Erik Almqvist alltså inte ha någon annan uppfattning.
            </seg>
          </u>
          <note type="speaker" n="298f72ac">
            Anf. 132 ERIK ALMQVIST (SD) replik:
          </note>
          <u who="unknown" xml:id="i-c65f748121b97830-2" n="3d34d632">
            <seg n="cef32939">
              Herr talman! Det blir alltmer oklart vilka förslag Solveig Zander
              talar om skulle vara hoprafsade. Nu hänvisar hon till någon radiodebatt
              för några månader sedan som jag inte minns men som jag är ganska
              övertygad om inte handlade om de reformförslag som ligger på bordet
              i dag.
            </seg>
            <seg n="9202f4e5">
              Departementspromemorian är inget förslag vi har att ta ställning
              till, men om det är som Solveig Zander säger, att den kommer att
              resultera i borgerliga politiska reformförslag som är identiska
              med ett av de två förslag som ligger på bordet i dag är det väl
              alldeles ypperligt. Då förstår jag inte varför Solveig Zander
              inte röstar för åtminstone ett av de reformförslag vi i dag har
              att ta ställning till, om det nu är där hon hoppas kunna landa,
              fast några månader senare. Varför inte genomföra denna förändring
              tidigare i sådana fall, om inte annat så av hänsyn till alla dem
              som befinner sig i sjukförsäkringen och är i behov av bra regelverk?
            </seg>
            <seg n="89627e36">
              Jag har hela tiden sagt att vi är beredda att stödja de förslag,
              oavsett vilket block eller vilket parti de kommer ifrån, som vi
              tycker är vettiga. Det har vi också gjort hittills. Vi har stöttat
              Alliansen i sjukförsäkringsfrågor vid ett flertal tillfällen.
            </seg>
            <seg n="874b5263">
              Jag konstaterar, som jag sade, att det finns en grundläggande
              samsyn på tidsgränsen och vikten av att man kontinuerligt och
              systematiskt faktiskt prövar arbetsförmågan för dem som befinner
              sig i försäkringen. Men det betyder inte att vi per automatik
              kommer att landa i exakt samma slutsatser om hur vi kan förbättra
              den processen. Det är där diskussionen måste ske för att man ska
              kunna komma fram till och landa i ett förslag som man kan få en
              politisk majoritet för.
            </seg>
            <seg n="91786d5c">
              Det är det regeringen måste inse. När ni till exempel i denna
              fråga ser att det finns en regering som är för en viss linje och
              att ett annat parti är det Sverigedemokraterna är ju vi nyckeln
              till en majoritet. Då måste man inse att det inte är ni och regeringen
              som bestämmer i frågan, utan det är vi plus ni. Inser ni inte
              det riskerar ni att inte få igenom er politik för att vi inte
              tycker att förslaget är tillräckligt bra när det väl kommer upp
              på bordet. Då kanske vi kommer med ett motförslag, och sedan får
              vi se ifall ni stöder det. Det blir dock väldigt öppet, plötsligt.
            </seg>
          </u>
          <note type="speaker" n="0661b1e5">
            Anf. 133 TOMAS ENEROTH (S) replik:
          </note>
          <u who="tomas_eneroth_940a2f" xml:id="i-4485b365b8008002-1" n="e7266f16">
            <seg n="55540035">
              Herr talman! Tillsammans med Alliansen, de borgerliga partierna,
              är ni sverigedemokrater emot vårt förslag om att stoppa utförsäkringarna.
              Hittills har ändå 50 000 personer utförsäkrats. Myndigheten spår
              att ytterligare tiotusentals kan komma att bli det. Kan man verkligen
              sätta en tidsgräns för sjukdom? Är det rimligt att personer som
              genomgår rehabilitering vid svåra sjukdomar helt plötsligt drabbas
              av en administrativ tidsgräns?
            </seg>
            <seg n="d5ae94cb">
              Tidsgränser kan vara bra, säger många, och det tror jag också
              om de innebär att man får en tidsgräns som garanterar rätten till
              rehabilitering, rätten till stöd och att insatser görs. De enda
              tidsgränser som i dag gäller är dock de som drabbar personer som
              är svårt utsatta. Det är de som är sjuka, som drabbas av dålig
              ekonomi och bollas runt mellan myndigheter. De får ett besked
              om att de inom några veckor blir av med sin ersättning. Varför
              är Sverigedemokraterna, tillsammans med de borgerliga partierna,
              så angelägna om att behålla den regel som innebär att vi får massiva
              utförsäkringar från våra trygghetssystem?
            </seg>
            <seg n="e4bd9e8c">
              Vi har också föreslagit i initiativet att man ska uppbära sjukpenning
              under arbetslivsintroduktionen. I dag är det nämligen så att man
              när man kommer till 550-dagarsgränsen går över till arbetslivsintroduktion.
              Vid denna introduktion står man utan ersättning. Arbetsförmedlarna
              säger att detta gör att det inte blir någon vettig introduktion,
              utan att hela diskussionen upptas av försörjningsfrågor. Det säger
              ISF, och det säger Försäkringskassan i en rapport som har kommit
              i dag.
            </seg>
            <seg n="3d89bfcd">
              Även detta förslag det ingår i vårt andra förslag stoppar Sverigedemokraterna
              tillsammans med de borgerliga partierna. Varför? Varför är ni
              så angelägna om att behålla det som har lett till massiva utförsäkringar?
            </seg>
          </u>
          <note type="speaker" n="32a680fc">
            Anf. 134 ERIK ALMQVIST (SD) replik:
          </note>
          <u who="unknown" xml:id="i-c65f748121b97830-3" n="3d34d632">
            <seg n="75339d8e">
              Herr talman! Jag vet inte riktigt vad Tomas Eneroth talade om.
              Tidsgräns för sjukdom är mig veterligen inget förslag som vare
              sig vi eller, i ärlighetens namn, något borgerligt parti skulle
              ha lagt fram. Det låter snarare som ett rödgrönt hjärnspöke.
            </seg>
            <seg n="ac32317b">
              Det vi talar om är tidsgränser för att kontinuerligt pröva en
              sjukskrivens förmåga att återgå till arbete. Det är väl snarare
              att jämföra med kontinuerliga kvartssamtal man har i skolan där
              man följer upp arbetet i skolan, tittar på hur det går och upprättar
              en plan för hur man ska kunna förbättra sig. Man kanske kan bli
              bättre inom några ämnen man studerar. I detta fall handlar det
              om hur man bättre ska kunna rehabiliteras och komma tillbaka till
              arbetsmarknaden.
            </seg>
            <seg n="8cb6a2a6">
              Jag ser det som någonting väldigt positivt att alla som är sjukskrivna
              har rätt till och per automatik får denna typ av uppföljning.
              Man följer upp det enskilda fallet, ser hur rehabiliteringen går
              och ser hur förmågan att jobba utvecklas med tiden. Man prövas
              även mot arbetsmarknaden. Problemet i systemet i dag är inte att
              man har en uppföljning av de sjuka, utan problemet är givetvis
              att uppföljningen har varit för dålig. Det är där vi vill åstadkomma
              förbättringar, och där ser jag hur det finns en del tankar som
              är sunda även i departementspromemorian.
            </seg>
            <seg n="ca22a386">
              Vi får se var det landar, men det är uppenbart så att det behövs
              fler undantagsregler för att folk inte ska hamna i kläm där och
              bli utförsäkrade fast de fortfarande egentligen är sjuka och för
              sjuka för att kunna arbeta. Det är vi helt överens om. Vi är dock
              inte beredda att se en återgång till ett system där uppföljningen
              i alltför många fall uteblev eller blev alldeles undermålig och
              folk i stället passiviserades och hamnade i ett långvarigt utanförskap
              genom sjukförsäkringen.
            </seg>
          </u>
          <note type="speaker" n="0f034f86">
            Anf. 135 TOMAS ENEROTH (S) replik:
          </note>
          <u who="tomas_eneroth_940a2f" xml:id="i-4485b365b8008002-2" n="e7266f16">
            <seg n="5bf23821">
              Herr talman! Jag tror att väldigt många som lyssnade på Erik
              Almqvist nu blev upprörda när han jämförde den tidsgräns som innebär
              att man blir av med sin ekonomiska ersättning och sin trygghet,
              i det läge där man är som skörast, med kvartssamtal i skolan.
            </seg>
            <seg n="56818867">
              Om det hade varit kvartssamtal, och om det hade varit så att
              man under perioden man är sjuk erbjöds eller till och med garanterades
              rättigheter till rehabilitering och fick stöd och hjälp för att
              komma tillbaka habilitering, insatser från arbetsgivare eller
              medicinsk rehabilitering från sjukvården hade det varit väl. Denna
              typ av tidsgränser tror jag att många hade välkomnat.
            </seg>
            <seg n="95292d24">
              Den tidsgräns som Erik Almqvist tillsammans med de borgerliga
              partierna i Sveriges riksdag försvarar är dock en tidsgräns som
              säger att du nu blir av med din ersättning oavsett om du är sjuk.
              Det är en bortre parentes för den ekonomiska tryggheten även om
              man inte har någon arbetsförmåga. Jag frågade retoriskt: Hur kan
              man sätta en tidsgräns för sjukdom? Det är nämligen vad det i
              realiteten innebär.
            </seg>
            <seg n="c89630b9">
              Jag hörde heller inget argument från Erik Almqvist om det andra
              förslaget, att vi ska se till att dessa människor under arbetslivsintroduktionen
              uppbär sjukpenning. Är det verkligen rätt drivkraft när man har
              varit sjuk under en period och går in i arbetslivsintroduktion
              att det första som händer är att man blir av med sin ersättning?
              Är det då man är som mest benägen att pröva om man orkar jobba,
              ta en praktik eller klara vissa arbetsmoment?
            </seg>
            <seg n="f8142b33">
              Arbetsförmedlingen själv, Försäkringskassan och ISF säger att
              det vore en poäng att man slapp ägna alla de här tre månaderna
              åt att diskutera försörjningsfrågor. Men den modell som Sverigedemokraterna
              försvarar tillsammans med regeringen innebär att man först måste
              bli av med sin ersättning innan man kan få möjligheten och rätten
              till arbetslivsintroduktion. Jag tycker att det är orimligt.
            </seg>
          </u>
          <note type="speaker" n="fbd8f8b4">
            Anf. 136 ERIK ALMQVIST (SD) replik:
          </note>
          <u who="unknown" xml:id="i-c65f748121b97830-4" n="3d34d632">
            <seg n="9ebfbb66">
              Herr talman! Att man hamnar mellan stolarna, blir utförsäkrad
              och kommer till Arbetsförmedlingen och inte kan få jobb är ett
              av problemen med dagens regelverk. Det kan vi delvis komma åt
              genom en bättre samordning. Men i grunden syftar inte tidsgränserna
              till att utförsäkra folk som är sjuka. Det finns redan i dag tydliga
              regelverk för hur man fortsatt kan få sjukpenning efter den prövning
              som sker vid tidsgränserna. Problemet är att de inte har fungerat
              tillräckligt väl. Det finns människor som blir utförsäkrade fast
              de fortfarande är för sjuka för jobb.
            </seg>
            <seg n="f905e375">
              Ett sätt att komma åt den problematiken är det som vi i morgon
              är på väg att rösta igenom tillsammans, nämligen att vi får en
              mer skälig prövning mot arbetsmarknaden. Men det kommer uppenbarligen
              att krävas fler undantag. Det finns alltför stora grupper som
              hamnar mellan stolarna.
            </seg>
            <seg n="9c92858e">
              De rödgröna har bara kritik mot att det finns brister i systemet,
              de har ingen vettig egen lösning. Det är ingen lösning att sluta
              pröva folks arbetsförmåga, att ge upp hoppet om att kunna få människor
              från sjukdom till att återgå till arbetslivet. Att ge upp hoppet
              om den drivkraften är ingen lösning, som jag ser det.
            </seg>
          </u>
          <note type="speaker" n="8f1c632f">
            Anf. 137 WIWI-ANNE JOHANSSON (V):
          </note>
          <u who="wiwi-anne_johansson_946962" xml:id="i-b1723691b4761603-0" n="7eb3e969">
            <seg n="ea0d15a9">
              Herr talman! Det går bra för sjukförsäkringen, det går till och
              med mycket bra. Sjukförsäkringen är en ren vinstmaskin som ger
              staten ett överskott på miljarder varje år, vissa år så mycket
              som 10 miljarder. Mellan åren 2010 och 2014 beräknas överskotten
              bli hela 63 miljarder kronor. Det kan vara bra att ha med sig
              i debatten i dag eftersom sjukpenning ofta beskrivs som en stor
              kostnad för staten.
            </seg>
            <seg n="c13b5bbc">
              För dem som är sjuka går det inte så bra. Ungefär 50 000 har
              åkt ur försäkringen, och mer än hälften har åkt in igen. Bara
              3 procent har lyckats bli så friska att de kunnat få ett vanligt
              jobb, ett jobb utan stöd. 75 000 ska de utförsäkrade bli fram
              till 2014 enligt dystra prognoser. I dag har vi fått höra att
              minst 700 personer står helt utan skydd. Det är väldigt dystert.
            </seg>
            <seg n="249f863d">
              Så här säger några av dem i kommentarer på min blogg: Själv utförsäkrad
              sedan 1 april, gått på knäna sedan dess då frugan måste till USA
              och ta hand om sina åldriga föräldrar under tre månader, och socialen
              vägrar ge mig ett öre då de anser att hon är försörjningsansvarig
              för mig. Men hon kan inte jobba i USA då hon på heltid ska ta
              hand om två sjuka åldringar! Och hon kan inte vara här hos mig
              samtidigt och vara arbetssökande. Enligt soc är det inte hennes
              sak att ta hand om föräldrarna.
            </seg>
            <seg n="d336c82e">
              Nej, säger jag. Men enligt samma soc och enligt regeringen är
              det hennes och andra giftas eller sambos skyldighet att försörja
              en utförsäkrad.
            </seg>
            <seg n="1aaa6a99">
              Han fortsätter, och jag citerar: I april fick jag 4 200 kronor
              från Alfakassan, fick 2 000 från Svenska Kyrkan. Det är allt jag
              hade att leva på. Fick låna till hyran och räkningarna och mat.
              Under maj fick jag 5 400 kronor från Alfa och lånade till mat
              för att kunna betala räkningar. Soc värderade min gamla 2 000
              kronors rosthög till bil till 35 000 kronor (!) så att jag inte
              skulle kunna få någonting. Man blir ju tokig. Jag är trött och
              har dåliga nerver och orkar inte kämpa med allt detta.
            </seg>
            <seg n="9e5c5093">
              En annan drabbad skriver så här: Blev utförsäkrad nu i juni och
              lever på försörjningsstöd, kämpar förtvivlat för att kunna behålla
              min hund, försörjningsstödet täcker ju inte sådana utgifter, känns
              lagom förtvivlat då hunden är min bästa vän och är en enorm hjälp
              då jag mår som sämst.
            </seg>
            <seg n="ef413504">
              Herr talman! Det är bara två exempel av många om hur folk har
              det i Alliansens Sverige.
            </seg>
            <seg n="a724f782">
              Men den här historiska förändringen i sjukförsäkringssystemet
              har blivit en riktig succé, säger moderater och folkpartister
              i Alliansen i kör. Sjuktalen har gått ned, och det finns faktiskt
              de som har fått jobb. Ja, det gör det, det finns några enstaka
              procent som har fått jobb. 3 procent av de ungefär 50 000 utförsäkrade
              har fått jobb 1 2001 400 personer, och det är gott för dem. Men
              de andra ska valsa runt i systemet. Vad sker med dem? Jo, de inte
              bara jagas av sin sjukdom utan också piskas av fattigdomens björkris.
              Men det är väl så det ska vara i det borgerligt styrda Sverige.
              Det är väl det som kallas arbetslinjen. Och för att arbetslinjen
              ska gälla gäller det att skapa drivkrafter, drivkrafter för sjuka
              och arbetslösa för att de ska komma igen, för att de ska skaffa
              sig ett arbete, för att de ska bli friska, friska på den tid som
              tjänstemän och ministrar tänkt ut. En majoritet här i riksdagen
              har sett till att sänka sjukersättningen och har gjort det svårare
              att kvalificera sig för en sjukpenningrundande inkomst som det
              går att leva på, sänkt ersättningen i föräldraförsäkringen och
              skurit ned på a-kassan. Det är drivkrafter för sjuka, handikappade
              och arbetslösa.
            </seg>
            <seg n="2570eafa">
              För vanliga löntagare, som snickare, chaufförer, undersköterskor
              och handelsanställda, gäller sänkta ersättningar i vårt trygghetssystem
              som drivkraft. Det ska löna sig att arbeta och straffa sig att
              vara sjuk. Det ska självklart löna sig att arbeta, och med regeringens
              arbetslinje kommer för vanliga löntagare snart alla andra ersättningar
              att vara omöjliga att leva på.
            </seg>
            <seg n="826f3a5b">
              Herr talman! När Ulf Kristersson blev minister tog han fram förstoringsglaset
              för att kolla om det fanns några sprickor i sjukförsäkringen.
              Han har tittat länge nu och lovat att det ska komma förslag för
              att täta de värsta sprickorna. Vid jul skulle det komma förslag,
              efter jul skulle det komma förslag. Sedan blev det vårvinter,
              och vi hade fortfarande inga förslag om några förändringar lagda
              på bordet här i riksdagen, och det har vi inte fått ännu. Vad
              som finns är en departementspromemoria som ännu är långt från
              riksdagen och som har förslag som är långtifrån tillräckliga för
              att täta sprickorna.
            </seg>
            <seg n="750e9294">
              Därför, herr talman, tog vi rödgröna initiativ i utskottet för
              att försöka se till att de allra värsta sprickorna tätas. Vi rödgröna
              vill att så kallade nollklassade ska få tillbaka sin tidigare
              sjukpenningrundande inkomst, och de kan få bostadstillägg om det
              behövs.
            </seg>
            <seg n="86c4a6b0">
              Vi vill att den som är sjuk även efter 550 dagar ska få sjukpenning
              och att det ska gälla även för den som deltar i arbetslivsintroduktion,
              ALI. Det är orimligt som det är i dag att den som tvingas, sjuk
              eller frisk, in i arbetslivsintroduktion förlorar ungefär hälften
              av sina tusenlappar varje månad för att arbetslivsintroduceras.
              Hur rimmar det med regeringens arbetslinje? Den sjuke blir inte
              friskare, bara ännu fattigare.
            </seg>
            <seg n="e5e126d3">
              Vi vill att den som varit sjuk i 180 dagar ska prövas mot en
              arbetsmarknad som finns i verkligheten, inte bara i en önskedröm.
              I praktiken kan det innebära att arbetsgivare kan förlora värdefulla
              medarbetare efter bara ett halvårs sjukskrivning därför att den
              som är sjuk och inte längre kan jobba heltid ser sig tvingad av
              dagens regler att ta ett annat arbete. I praktiken innebär det
              att man redan efter ett halvårs ohälsa kan runda anställningstryggheten.
              I teorin innebär det att om du så bara kan lyfta ett finger och
              knacka på en dator har du en viss arbetsförmåga och ska kunna
              ta ett jobb. Ja, vem som helst utom Alliansen och regeringen inser
              att det bara är i teorin man då kan få ett jobb.
            </seg>
            <seg n="37426b32">
              Herr talman! Det är bra att vi har en majoritet för att nollklassade
              ska få tillbaka sin sjukpenningrundande inkomst och att prövningen
              mot en teoretisk arbetsmarknad ska bort. Men vi och alla utförsäkrade
              är bestörta och besvikna över att Alliansen och Sverigedemokraterna
              inte vill stoppa utförsäkringarna, inte vill ta bort stupstocken.
              Men vi är inte förvånade.
            </seg>
            <seg n="af9586a5">
              Herr talman! Man kan undra hur det blev så här, hur det blev
              möjligt att jaga sjuka med tidsgränser satta av byråkrater och
              politiker. Hur blev det möjligt att nonchalera läkarintyg och
              strunta i att se att många svårt sjuka inte var friska på utsatt
              tid? Hur var det egentligen med den så kallade sjukskrivningsexplosion
              som inträffade mellan 1997 och 2002 och som i sin förlängning
              lett till dagens omänskliga sjukskrivningsregler?
            </seg>
            <seg n="8fef450f">
              LO pekar i sitt remissvar på regeringens departementsskrivelse
              på några viktiga punkter. Både arbetsmiljöforskaren Töres Theorell
              och sociologen Walter Korpi har visat att under 90-talet ökade
              kraven på de anställda samtidigt som deras kontroll över arbetstider
              och arbetsvillkor minskade. Resultatet blev en psykisk anspänning
              och försämrad psykosocial arbetsmiljö ute på många arbetsplatser.
            </seg>
            <seg n="8155e08e">
              Herr talman! Det handlar framför allt om kvinnodominerade arbetsplatser,
              ofta i den offentligt finansierade sektorn som var med och sanerade
              ekonomin efter 90-talskrisen. 85 procent av ökningen förklaras
              av att sjukskrivningarna blev längre. Anledningen till det var
              flera politiska beslut som gjorde att rehabiliteringen försämrades.
            </seg>
            <seg n="f048a358">
              Regeringen Bildt skar i början av 90-talet ned på statsbidraget
              till företagshälsovården. Försäkringskassans och Arbetsförmedlingens
              uppgifter renodlades sedan, och anpassningsgrupperna ute på många
              arbetsplatser försvann nästan helt. Det blev allt svårare för
              arbetsgivare att få hjälp med att rehabilitera tillbaka anställda
              helt eller delvis. Därför ökade antalet långtidssjukskrivna, och
              det talades om en sjukskrivningsexplosion. Det blev inte så många
              fler sjukskrivna, men de som var sjuka var kvar i sjukskrivning
              längre tid. Och det började i debatten att talas om attitydproblem
              och bristande arbetsvilja, så nu skulle tumskruvarna dras åt på
              dem som inte gick upp på morgonen och jobbade och bidrog till
              samhället. Ute på arbetsplatserna har i stället kraven på utbildning
              ökat, och hundraprocentig prestation är ett måste i dag.
            </seg>
            <seg n="ceadbdea">
              I stället för att noggrant studera anledningarna till den ökade
              långtidsfrånvaron på grund av ohälsa har det varit misstro och
              krav på den enskilde som präglat den historiska sjukförsäkringen
              av 2008 års modell.
            </seg>
            <seg n="4d2c0e6f">
              En rapport, också från LO, visar att det är betydligt vanligare
              att den som utförsäkras från sjukförsäkringen har jobbat inom
              hotell och restaurang, städbranschen, handeln eller som kommunalanställd
              innan man blev långtidssjukskriven. Framför allt är det kvinnor
              och låginkomsttagare med tunga jobb som drabbas. I klartext innebär
              regeringens politik en utslagning av arbetarklassens kvinnor,
              samtidigt som skatterna har sänkts mest för dem som tjänar mest
              i samhället, av vilka majoriteten är män. Det är samma gamla klasspolitik
              som högern alltid har ägnat sig åt.
            </seg>
            <seg n="d24721ba">
              Jag hoppas att den sittande Socialförsäkringsutredningen gör
              denna historiska analys och också gör en jämställdhetsanalys.
              Jag hoppas att utredningen lägger tonvikt på förslag som innebär
              stöd för den enskilde för att komma tillbaka till arbetslivet
              efter rehabilitering i lugn och ro. Jag hoppas att piskan läggs
              undan och att misstron mot sjuka begravs för alltid.
            </seg>
            <seg n="890d8788">
              I dag debatterar vi några akuta förändringar för de sjuka. Många,
              många fler förändringar krävs, det är vi medvetna om. Och vi hoppas
              få majoritet också för att stoppa utförsäkringarna så småningom.
              Tyvärr blir det inte så nu eftersom Alliansen och Sverigedemokraterna
              är motståndare till att ta bort stupstocken, och jag beklagar
              det. Jag beklagar också att ni i Alliansen i dag ojar er över
              att ni inte får tid att hämta in remissvar om budgetramar och
              ramanslag. Men till detta säger jag: Om det skulle kosta någon
              miljard, vilket inget pekar på, finns det pengar att hämta för
              dessa de allra mest utsatta människor vi har, de som är sjuka
              och som är sjuka länge.
            </seg>
            <seg n="7d2f255e">
              Herr talman! Det kommer att finnas ett överskott på 63 miljarder
              i sjukförsäkringen fram till 2014. Men då använder vi naturligtvis
              det överskottet till vad det är tänkt, nämligen till de sjuka.
              Vad tror ni inte att det kostar alla sjuka, som ni hanterar dem?
              De må vara 770 000 eller 7.
            </seg>
            <seg n="49468537">
              Jag säger bara ett, två, tre, fyra, och snart ett femte jobbskatteavdrag,
              och det finns 63 miljarder i överskott i sjukförsäkringen. Vi
              behöver inte knussla med pengar för de här svaga grupperna.
            </seg>
            <seg n="681061c0">
              Jag förstår inte att inte ni i Alliansen skäms över att ni har
              åstadkommit alla dessa tragiska historier som vi har tvingats
              höra berättas om människor som tvingas leva i fattigdom. Man har
              inte bara blivit sjuk utan också fattig.
            </seg>
            <seg n="1d662ec1">
              Herr talman! Med detta vill jag yrka bifall till förslagen i
              betänkandet.
            </seg>
          </u>
          <note type="speaker" n="eb380a59">
            Anf. 138 ULF NILSSON (FP) replik:
          </note>
          <u who="ulf_nilsson_b2871f" xml:id="i-3f6e385a7d06caee-1" n="70f8ba29">
            <seg n="48767803">
              Herr talman! Jag förstår inte att Wiwi-Anne Johansson inte skäms
              över att hennes föregångare i Vänsterpartiet här i riksdagen under
              så lång tid har underlåtit att reformera ett sjukförsäkringssystem
              som har hållit människor borta från arbetsmarknaden och förpassat
              människor till passivitet och deprimerande tillvaro i utanförskap.
            </seg>
            <seg n="ce180509">
              Jag tror att det är dags att fråga oppositionen och i det här
              fallet Wiwi-Anne Johansson vad ni egentligen vill. Vad är det
              för reformer som Wiwi-Anne Johansson och hennes parti vill införa
              för att vi inte ska komma tillbaka till de långtidssjukskrivningar
              som vi hade tidigare, till de rutinmässiga förtidspensioneringar
              vi hade tidigare och till att människor rutinmässigt hålls utanför
              arbetsmarknaden med hjälp av en låg men dock ersättning? Det är
              den första frågan.
            </seg>
            <seg n="618562a3">
              Jag skulle också vilja ställa en fråga om vart och ett av förslagen
              som ni nu har presenterat.
            </seg>
            <seg n="b5dfed32">
              Den första frågan gäller normalt förekommande arbeten och förslaget
              att ändra definitionen på arbeten som man ska prövas mot. Remissinstanserna
              Inspektionen för socialförsäkringen och Försäkringskassan säger
              att det är oklart om det blir någon skillnad eller om det möjligen
              blir en skillnad som gör att det blir fler sjukfall. Om det inte
              blir någon skillnad i den riktning som ni menar, kommer ni då
              att komma tillbaka och ändra förslaget?
            </seg>
            <seg n="26d0c43b">
              Den andra frågan gäller förslaget om ersättningen till dem som
              lämnar den tidsbegränsade sjukersättningen. Om det blir som en
              del remissinstanser befarar, att det blir en lägre ersättning
              än i Alliansens liggande förslag, kommer ni då att ändra förslaget?
            </seg>
          </u>
          <note type="speaker" n="356101f8">
            Anf. 139 WIWI-ANNE JOHANSSON (V) replik:
          </note>
          <u who="wiwi-anne_johansson_946962" xml:id="i-b1723691b4761603-1" n="7eb3e969">
            <seg n="ad59e11f">
              Herr talman! Jag kan försäkra att vi har en politik som inte
              går ut på att vi bara passivt vill säga: Var sjuk, och ingen tänker
              bry sig om rehabilitering. Vi menar att det inte är på den enskilde
              som man ska lägga skulden och bördan, utan det är på det som vi
              som politiker kan styra över, nämligen rehabiliteringsinsatser.
            </seg>
            <seg n="0ec8b8b2">
              Vi kan också ställa mycket högre krav på hur det ska se ut ute
              på arbetsplatser så att vi har en bättre arbetsmiljö och färre
              blir sjuka. Det är där vi tycker att man ska sätta in åtgärderna.
              Man ska inte bara säga att efter si eller så många dagar måste
              du vara frisk, annars åker du ut ur försäkringen. Det är fullständigt
              horribelt. Och vad vill ni göra åt detta?
            </seg>
            <seg n="afb13761">
              När det gäller normalt förekommande arbeten på arbetsmarknaden
              finns det helt andra rättsprinciper som vi har prövat i stället
              för de som Ulf Nilsson och Alliansen företräder.
            </seg>
            <seg n="f7110546">
              Det har blivit så absurt och är, som jag sade i mitt anförande,
              att om det är så att man kan peka med ett finger på en dator anses
              man kunna utföra ett arbete. Jag har sett sådana exempel. Jag
              har mött människor som inte har kunnat röra någonting mer än en
              arm, och de har på fullt allvar blivit hänvisade till att jobba
              i en reception. De kan i och för sig tala, men de har dessutom
              värk. Det är sådant som vi vill komma bort ifrån. Jag undrar:
              Vad vill ni göra?
            </seg>
            <seg n="5971b0ff">
              Det finns inte på vår karta att de nollklassade skulle få det
              sämre än att leva under existensminimum, som är vad ni erbjuder
              de nollklassade.
            </seg>
          </u>
          <note type="speaker" n="6fafd504">
            Anf. 140 ULF NILSSON (FP) replik:
          </note>
          <u who="ulf_nilsson_b2871f" xml:id="i-3f6e385a7d06caee-2" n="70f8ba29">
            <seg n="ff21255b">
              Herr talman! När det gäller de nollklassade måste Wiwi-Anne Nilsson
              ha missförstått någonting. Det handlar om dem som varit i det
              gamla systemet fram till nu och haft tillfällig sjukersättning.
              De har aldrig haft någon sjukpenninggrundande inkomst, någon SGI,
              utan de har varit nollklassade tidigare. En nyhet som Alliansen
              inför är att de som lämnar tillfällig sjukersättning får en särskild
              sjukpenning som de inte har haft förut. Det är fel att säga att
              vi ska ge tillbaka den, för det är en nyhet. Dessutom får de ett
              bostadsstöd.
            </seg>
            <seg n="732380ce">
              När det gäller att prövas mot hela arbetsmarknaden och att det
              är hårt och hänsynslöst system kan vi titta på de 55 000 människor
              som Wiwi-Anne Johansson också har sett i statistiken och som prövas
              för första gången efter 180 dagar. Där är det 3 procent som får
              sin sjukpeng indragen. Många har slutat med sjukpeng tidigare
              för att de har blivit friska men 3 procent får sin sjukpeng indragen.
              Flertalet av dem överklagar inte beslutet. Det är väl en rimlig
              summa att 3 procent av 55 000 är så pass friska så att de kan
              prövas mot hela arbetsmarknaden.
            </seg>
            <seg n="763e2fc9">
              Som vi har hört tidigare finns det i regeringens förslag, som
              är på väg till riksdagen, ytterligare förtydliganden, särskilt
              när det gäller den sista tidsgränsen. Den har aldrig varit definitiv,
              som Wiwi-Anne Johansson säger, utan ett sätt att pröva mot arbetsmarknaden.
              Här blir det nu förtydliganden med ytterligare undantag.
            </seg>
            <seg n="e3a1fcb5">
              Min fråga är fortfarande: Om det visar sig, som Inspektionen
              för socialförsäkringen och Försäkringskassan säger, att er ersättning
              till dem som går från sjukersättning blir lägre än Alliansens,
              är ni då beredda att riva upp det förslag som ni försöker driva
              igenom i ett utskottsinitiativ här?
            </seg>
            <seg n="599a25ce">
              Vidare: Om prövningen mot arbetsmarknaden enligt er modell inte
              medför någon i ert tycke positiv förändring, är ni då beredda
              att riva upp detta?
            </seg>
          </u>
          <note type="speaker" n="ea10fb02">
            Anf. 141 WIWI-ANNE JOHANSSON (V) replik:
          </note>
          <u who="wiwi-anne_johansson_946962" xml:id="i-b1723691b4761603-2" n="7eb3e969">
            <seg n="6c4eb323">
              Herr talman! Till Ulf Nilsson vill jag säga: Det finns nog nästan
              ingenting som kan bli sämre än den historiska sjukförsäkringsreform
              som ni genomdrev under förra mandatperioden.
            </seg>
            <seg n="c57d33b1">
              Visst är det jättebra om det efter 180 dagar bara är 3 procent
              som blir av med sin sjukersättning. Det är dock inte säkert att
              de är kvar på sin gamla arbetsplats. Det är många, särskilt små,
              arbetsgivare som har förlorat sina anställda eftersom de inte
              har kunnat gå tillbaka och jobba heltid. Med de regler som Ulf
              Nilsson stöder har de varit tvungna att ta ett annat jobb någon
              annanstans. De försvinner i statistiken, men de försvinner inte
              som människor.
            </seg>
            <seg n="8996abaa">
              Ulf Nilsson säger att det inte är en definitiv tidsgräns, men
              för många har det blivit det. Ser, hör och träffar ni inte alla
              dem som lider alla helvetets kval, inte minst ekonomiskt, för
              att de har blivit utförsäkrade? Det är orimligt att ni inte lyssnar
              till dem utan slår dövörat till.
            </seg>
            <seg n="ea2752a5">
              Tidsgränsen är definitiv för många. Man kan komma tillbaka in
              i försäkringen, men först har man kanske tvingats låna pengar
              eller fått annan försörjning.
            </seg>
            <seg n="7dccdab9">
              Jag kan försäkra att vi inte har en tanke på att lämna dessa
              människor utan rehabilitering. Tyvärr fungerar inte rehabiliteringskedjan
              i dag. Både Arbetsförmedlingen och Försäkringskassan säger att
              det skapar stress hos dem som är sjuka att snabbt komma igenom
              innan fällorna slår igen. Det blir också en stress för dem som
              arbetar med de sjuka.
            </seg>
          </u>
          <note type="speaker" n="0eca5909">
            Anf. 142 FINN BENGTSSON (M):
          </note>
          <u who="finn_bengtsson_813f74" xml:id="i-4580b06c232db763-0" n="4c360367">
            <seg n="373c6329">
              Herr talman! I bästa fall händer just ingenting av den samlade
              oppositionens lagstiftningshetsande. Men om detta vet ingen någonting
              säkert. Riksdagen kommer att fatta ett beslut som ingen vet vad
              det kommer att kosta eller vad det kommer att leda till. Och det
              i en fråga där det just nu pågår en stor översyn.
            </seg>
            <seg n="ae733356">
              Herr talman! Detta är inte mina egna ord, även om det mycket
              väl skulle kunna vara såväl mina som mina allianskollegers i båda
              riksdag och regering. Citatet är ordagrant hämtat ur Dagens Nyheters
              huvudledare i går och återfanns under rubriken Rena vilda västern.
            </seg>
            <seg n="9ee55935">
              Tomas Eneroth hänvisar till en ännu så länge fiktiv opinionsstorm
              och kräver därför snabba riksdagsinitiativ där rättssäker beredning,
              reflekterande och tänkande är en underordnad process i seriös
              lagstiftning.
            </seg>
            <seg n="01a5a41a">
              Låt mig ifrågasätta denna seriösa opinionsstorms närvaro och
              fortsätta ledarsticket från Dagens Nyheter i går: Regeringen har
              med rätta blivit kritiserad för att alltför ofta snäva av remisstiden.
              En god beredning är en förutsättning för ett gott beslutsfattande.
              Att stifta lagar är viktigt och ingenting man gör genom att skjuta
              från höften, kolla hur kulan tog och sedan skjuta av några salvor
              till.
            </seg>
            <seg n="bb9b9546">
              Herr talman! För att riktigt inskärpa allvaret i situationen
              avrundar Dagens Nyheters ledarskribent i går med en rejäl och
              berättigad salva själv och skriver: Men om regeringen kan kritiseras
              för kort remissförfarande är detta oppositionsutspel ändå något
              helt annat. Det är en parodi på remissbehandling. Om reformeringen
              av sjukförsäkringen ska ses som ett bristfälligt berett förslag,
              måste man konstatera att den i så fall håller på att ersättas
              av ett väldigt mycket mer bristfälligt berett förslag. Man kan
              tycka att svenska folket förtjänar bättre än ett vilda västern
              i kammaren.
            </seg>
            <seg n="ec72f932">
              Herr talman! Detta är ord och inga visor av mycket erfarna politiska
              bedömare inom Dagens Nyheters ledarredaktion. Beklagansvärt är
              att man bara kan hålla med dessa journalister tillsammans med
              de få remissinstanser som oppositionen tillåtit få yttra sig på
              rekordkort tid och ett djupt skeptiskt men enigt finansutskottsyttrande
              om att detta riskerar att äventyra svenska folkets tilltro till
              riksdagen som institution och till oss förtroendevalda politikers
              seriositet i vårt uppdrag att stifta svensk lag.
            </seg>
            <seg n="3fbc6a3c">
              Vi har så här långt i debatten hört en rad problem med oppositionens
              förslag till utskottsinitiativ i både form och sak. Normalt brukar
              vi moderater och Alliansen betona vikten av att fokusera på sakfrågor
              i politiken utifrån de samhällsproblem som medborgarna och vi
              gemensamt ser och vill lösa på politisk nivå. I det aktuella fallet
              handlar det om ett av våra kanske viktigaste trygghetssystem inom
              socialförsäkringarna, nämligen sjukförsäkringen.
            </seg>
            <seg n="ec7b4d7e">
              Det är en obligatorisk försäkring för att trygga försörjningen
              när man blir sjuk och arbetsoförmögen. Det är en försäkring mot
              förlorad arbetsinkomst när man inte är arbetsför. Det är för denna
              diskussion viktigt att slå fast att behovet av att utnyttja försäkringen
              kan drabba oss alla och att behovet för den enskilde kan gälla
              tillfälligt, återkommande eller i värsta fall permanent över livet.
            </seg>
            <seg n="0844cc6e">
              Eftersom vi alla är olika som individer och har olika förutsättningar
              både i arbetslivet och när vi drabbas av sjukdom måste bedömningen
              av hur försäkringen ska appliceras i enskilda fall individualiseras.
              Å andra sidan, herr talman, måste varje försäkrad, det vill säga
              varje människa som kan komma att behöva utnyttja den, veta att
              försäkringens tillämpning sker på ett rättssäkert sätt som i grunden
              är förutsägbart. Därtill utgör omkostnaderna för denna generösa
              sjukförsäkring, som vi alla värnar, en omfattande del av statens
              samlade utgifter.
            </seg>
            <seg n="e928b401">
              Då en sådan lagreglering har att finna rätt i den komplicerade
              uppgiften att vara högst individuell och samtidigt så pass enkel
              att dess utfall i de allra flesta fall är möjliga att hantera
              på mest rättssäkra sätt för den ansvariga myndighetens, Försäkringskassans,
              handläggande personal kräver den politiska sakfrågan att ta fram
              bästa tänkbara lagstiftning för sjukförsäkringen att också formfrågan
              i processen med lagstiftningsarbetet från regeringens förslag
              till riksdagens beslut blir så detaljerat och grannlaga som ett
              så viktigt gemensamt skattefinansierat trygghetssystem motiverar.
            </seg>
            <seg n="3543f0e2">
              I korthet innebär detta att förändringarna i sjukförsäkringen
              måste få ta tid, något som oppositionen upprepade gånger förvägrat
              utskottets stora minoritet, trots att det av riksdagsordningen
              framgår att en sådan vägran måste motiveras med varför skyndsamhet
              i hanteringen är bättre än noggrannhet, ty det förra skulle i
              sådant aktuellt fall allvarligt kontrastera mot ett brådskande
              och viktigt beslut som leder till att avsevärt men uppstår.
            </seg>
            <seg n="968efc15">
              Herr talman! Enligt min bedömning föreligger ingen sådan motivationsgrund
              angiven i det aktuella betänkandet om ett utskottsinitiativ, varför
              jag finner det helt obegripligt hur oppositionen förbehåller sig
              rätten att helt enkelt köra över en stor minoritet i utskottet
              med endast en röst mindre än samgåendet av socialdemokrater, sverigedemokrater,
              miljöpartister och vänsterpartister, trots att riksdagsordningen
              och konstitutionsutskottets tolkning av hur utskottsinitiativ
              bör ske trycker på värdet av att trygga såväl minoritetsskyddet
              som att söka så stor enighet i utskottet som möjligt.
            </seg>
            <seg n="e08e9e97">
              Herr talman! Det är särskilt glädjande att konstatera att vice
              ordföranden i konstitutionsutskottet har anslutit sig till den
              här debatten i kammaren och förhoppningsvis kommer med ett klokt
              inlägg för oss i utskottet att betänka.
            </seg>
            <seg n="3f8a81c0">
              I sin iver att sarga regeringsunderlaget och därmed regeringens
              möjlighet att styra Sverige mot en förbättrad sjukförsäkring förhindrar
              man med berått mod att de konstitutionella säkerhetsregler som
              utformats av en enhällig riksdag gör sig gällande.
            </seg>
            <seg n="28d4704b">
              Snacka om populistisk politik, som jag hade på känn kunde levereras
              från Vänsterpartiet och Sverigedemokraterna. Med sorg konstaterar
              jag att även Socialdemokraterna och Miljöpartiet nu frestats ansluta
              sig till den.
            </seg>
            <seg n="46eab5c7">
              Låt oss, med anledning av det sistnämnda hemfallandet åt en populistisk
              politik i en ohelig samverkan bestående av socialdemokrater, sverigedemokrater,
              miljöpartister och vänsterpartister se lite mer i detalj på hur
              samarbetet har utformats för att försätta riksdagens alla ledamöter
              i den här prekära situationen.
            </seg>
            <seg n="3d43d969">
              Aldrig, aldrig hörde vi den förra partiledaren Mona Sahlin skandera
              under valrörelsen 2010 om Socialdemokraternas relation till de
              främlingsfientliga Sverigedemokraterna. Hon menade att Socialdemokraterna
              aldrig för att inskärpa detta upprepade hon aldrig två gånger
              till skulle göra sig beroende av Sverigedemokraterna för att få
              igenom sina förslag i riksdagen. Man avkrävde andra partier att
              inte ta i dem med tång. Så sent som i partiledardebatten förra
              veckan bekräftade den nye partiledaren Håkan Juholt att denna
              inställning fortfarande skulle gälla. Hör och häpna det som aldrig
              aldrig skulle ske hände den senaste veckan framför våra ögon i
              socialförsäkringsutskottet. Man skäms å Socialdemokraternas vägnar
              för hur löften av det tyngsta slaget, att inte samarbeta med främlingsfientliga
              krafter, så lättvindigt och omedelbart kan överges på den politiska
              populismens altare.
            </seg>
            <seg n="520d83e6">
              Så här gick det till när den rödgröna oppositionen gjorde sig
              beroende av Sverigedemokraterna för att få igenom sitt förslag:
            </seg>
            <seg n="a159ec71">
              De rödgröna yrkade inledningsvis på sitt förslag. Därefter yrkade
              Sverigedemokraterna på ett förslag som bestod av delar av Socialdemokraternas
              förslag. I det läget anade man fara å färde och ajournerade mötet
              en kort stund. När man återsamlades återtog de rödgröna sitt yrkande
              till förmån för det yrkande som Sverigedemokraterna tidigare hade
              gjort.
            </seg>
            <seg n="0eb50e14">
              Om inte det är att göra sig beroende av Sverigedemokraterna för
              att få igenom sina förslag vet jag inte hur ett sådant beroende
              skulle kunna manifestera sig. Att Tomas Eneroth tar replik på
              Sverigedemokraterna är närmast en kosmetisk korrektion av det
              faktum att man har gått med på att bli beroende av Sverigedemokraterna
              för att få stöd för ett utskottsinitiativ som är urvattnat.
            </seg>
            <seg n="7cdbd6a9">
              Att säga aldrig hur många gånger som helst saknar trovärdighet
              i Tomas Eneroths värld som talesperson för Socialdemokraterna
              och de rödgröna. Hur känns det agerandet, Tomas Eneroth? Om detta
              må ni berätta, Tomas Eneroth, Gunvor G Ericson och Wiwi-Anne Johansson.
              Varför inte också er nya samarbetspartner Erik Almqvist?
            </seg>
            <seg n="5ea70834">
              Jag har under debatten reflekterat över hur oppositionen har
              uttryckt sig. Man vill nu få fram ett utskottsinitiativ. En del
              reflexioner förtjänar att kommenteras.
            </seg>
            <seg n="1c843a60">
              Tomas Eneroth var inledningsvis irriterad över att man applåderade
              en i grunden väldigt framgångsrik reform. Avnjöt Tomas Eneroth
              de applåder som levererades av dem som vill tillbaka till det
              som var det var bättre förr?
            </seg>
            <seg n="e2c6ccf2">
              Låt oss reflektera över vad som var bättre förr. Sverige hade
              år 2003 sjukskrivningstal som var i runda slängar dubbelt så höga
              som resten av Europa. Detsamma gällde förtidspensioneringarna.
              I det läget insåg den dåvarande statsministern Göran Persson att
              något måste göras. Han tillsatte en utredning som skulle titta
              på detta. Den leddes av socialdemokraten Anna Hedborg som hade
              erfarenhet som generaldirektör på Försäkringskassan. Det mynnade
              våren 2006 ut i ett förslag som i allt väsentligt är det som förvaltades
              av Alliansregeringen för att genomföras i den första rundan av
              regeringsinnehav. Då kom kritiken att det var bättre förr. I dag
              vill Socialdemokraterna gå tillbaka till det som Göran Persson
              såg som ett av Sveriges största problem och som hans tidigare
              minister i en utredning bekräftade var något som man skulle genomföra
              med i princip de grundidéer som Alliansregeringen hade i den första
              ordningen.
            </seg>
            <seg n="5004f015">
              Alliansregeringen nöjer sig inte med att säga att en sjukförsäkring
              blir bra så fort den är genomförd. Det är en kontinuerlig process.
              Alliansregeringen har under sitt andra mandat tittat över och
              reformerat det som möjligen blivit fel. Förslaget är ute på remiss.
              Inom två veckor kommer vi förhoppningsvis att ha samtliga 50 remissinstansers
              synpunkter att ta ställning till inför framtagandet av en proposition.
              Propositionen utlovades redan i regeringsförklaringen i höstas
              och bekräftades i vårpropositionen. Därför finns det inget tvivel
              om att den kommer. Vad är problemet? På vilket sätt kommer ett
              ogenomtänkt utskottsinitiativ att förbättra processen och rättssäkerheten
              för dem som berörs, nämligen de sjukskrivna som behöver en rättssäker
              och trygg sjukförsäkring?
            </seg>
            <seg n="ffbc699a">
              Gunvor G Ericson talade om att regeringen skissar på något som
              är magert. Regeringskansliet gör bedömningen att kostnaderna kan
              stiga till mångmiljardbelopp. Man kan undra om det är det som
              menas med magert. Den stora kostnadsökningen ifrågasätts å andra
              sidan av oppositionen. Vad de egentligen menar med magert och
              vad som är fett kräver en förklaring.
            </seg>
            <seg n="ce4b1752">
              Wiwi-Anne Johansson har sagt att man skulle skämmas för att man
              inte har haft någon trygg ekonomi. Sjukförsäkringen är en vinstmaskin,
              säger Wiwi-Anne Johansson och raljerar över att sjukförsäkringen
              är bättre anpassad till vår omvärld än vad den tidigare var. Är
              den typen av utgifter av skattemedel som har gett oss rimliga
              sjukskrivningstal i förhållande till jämförbara länder en återgång
              till något som var bättre eller sämre?
            </seg>
            <seg n="0224fa16">
              Det är intressant att höra att Wiwi-Anne Johansson har spenderbyxorna
              på sig. Hon säger att ett par miljarder får det väl kosta. I kammaren
              har det finans- och penningpolitiska ramverket debatterats i dag.
              Det ifrågasätts av Vänsterpartiet utifrån förutsättningen att
              det skulle uppfylla full sysselsättning. Ulla Andersson har krävt
              full sysselsättning som mål, medan hennes partikamrat Wiwi-Anne
              Johansson i socialförsäkringsutskottet uppenbarligen kräver full
              sjukskrivning. Ni får diskutera inbördes i partiet hur ni ska
              finansiera detta, vilka ramar vi ska ha och vad som är huvudsyftet
              med politiken.
            </seg>
            <seg n="7a991089">
              Herr talman! Den reform som har genomförts har inneburit att
              hälften så många är sjukskrivna hälften så länge. Vi har hälften
              så många förtidspensionärer. Vi har inga geografiska skillnader
              i hur sjukförsäkringen faller ut. Det visar att den reform som
              har genomförts i grunden är bra. I Regeringskansliet pågår ett
              intensivt arbete under sommaren. Vi förväntar oss att få ett förslag
              som har mycket större trovärdighet när det gäller att fylla den
              beredningsgång som det är rimligt att man har i lagstiftningsarbetet.
              Det har också konstitutionsutskottet flera gånger uttalat.
            </seg>
          </u>
          <note n="299ea2f6">
            I detta anförande instämde Solveig Zander (C).
          </note>
          <note type="speaker" n="d5798398">
            Anf. 143 ERIK ALMQVIST (SD) replik:
          </note>
          <u who="unknown" xml:id="i-c65f748121b97830-5" n="3d34d632">
            <seg n="467236a7">
              Herr talman! Finn Bengtsson nämnde Mona Sahlins syn på ett samarbete
              med Sverigedemokraterna. Om man med samarbete menar att vi sverigedemokrater
              skulle jämka vår politik efter socialistiskt tankegods behöver
              Finn Bengtsson inte vara orolig. Det kommer inte att ske.
            </seg>
            <seg n="529cc3a9">
              Chefsideologen för Finn Bengtssons parti skrev för några år sedan
              en debattartikel i Aftonbladet om att Moderaterna de så kallade
              Nya Moderaterna är 1968 års sanna arvtagare av idéerna. De idéerna
              lever vidare genom Nya Moderaterna, sade Moderaternas partisekreterare
              och arkitekten bakom Nya Moderaterna. Vi kommer aldrig att falla
              så långt till vänster; det kan jag garantera Finn Bengtsson.
            </seg>
            <seg n="216520e2">
              Jag förstår inte resonemanget att ett förslag per automatik är
              dåligt för att det får stöd av ett Sverigevänligt parti.
            </seg>
            <seg n="b2858d95">
              Om Finn Bengtsson menar att ett annat parti inte bör kunna genomföra
              sin politik med stöd av SD borde ni kanske ha backat från ganska
              många av de förslag där vi ändå har gett er vårt stöd under denna
              mandatperiod. Jag tror inte att dina väljare uppfattar det som
              att förslagen blir sämre för att det finns ett Sverigevänligt
              parti som står bakom dem. Jag tycker att ni borde gå ut och fråga
              era väljare vad de tycker.
            </seg>
            <seg n="59513b84">
              Vi räckte till exempel ut en hand i januari när det gällde att
              stödja ett förslag om ett femte jobbskatteavdrag, förutsatt att
              en del av finansieringen kunde ske genom en ansvarsfullare anhöriginvandring.
              Fråga era borgerliga väljare vad de föredrar. Föredrar de lägre
              skatt finansierad genom en ansvarsfullare invandring eller högre
              skatt för att finansiera en dyrare invandring? Jag är inte så
              säker på att de kommer att landa i samma slutsats som Finn Bengtsson.
            </seg>
            <seg n="6aafb426">
              Det finns, som jag tidigare har sagt, ett stöd för regeringens
              syn på att det är viktigt att regelbundet följa upp folk i sjukförsäkringen.
              Jag tror inte att det är en linje som Finn Bengtssons väljare
              tycker är sämre för att ni har stöd från Sverigedemokraterna i
              den frågan. Jag hoppas att Finn Bengtsson inte tycker att Alliansen
              ska överge den politiken på grund av det.
            </seg>
          </u>
          <note type="speaker" n="d6d3d658">
            Anf. 144 FINN BENGTSSON (M) replik:
          </note>
          <u who="finn_bengtsson_813f74" xml:id="i-4580b06c232db763-1" n="4c360367">
            <seg n="3976233a">
              Herr talman! Låt mig inledningsvis ha förtroendet att själv fundera
              över och spekulera i vad mina väljare önskar av mig. Det ska inte
              Sverigedemokraterna i form av Erik Almqvist göra.
            </seg>
            <seg n="bab29b5c">
              När det gäller frågan är det intressant att just Erik Almqvist
              begär replik eftersom det inte handlade om Erik Almqvist utan
              det handlade om de rödgrönas förhållningssätt till att bli beroende
              av Sverigedemokraterna för att få detta mycket dåligt beredda
              utskottsinitiativ på plats.
            </seg>
            <seg n="32d232ce">
              I detta fall har jag ingen anledning att kommentera Erik Almqvists
              synpunkter på hur, när och så vidare man söker detta stöd eller
              beroende. Jag konstaterar bara att som gången var i utskottet
              gjorde man ett yrkande från de rödgröna, tog tillbaka det och
              anslöt sig sedan till Sverigedemokraterna. Jag kan bara se att
              detta faller inom ramen för definitionen att man gör sig beroende
              av Sverigedemokraterna, och jag tycker att detta är mycket besvärande.
            </seg>
            <seg n="85b9b6ae">
              Något som också framskymtar i kommentaren från Erik Almqvist
              till mig är att man från Sverigedemokraterna försöker ha en främlingsfientlig
              invandrings- och flyktingpolitik som ett förhandlingsscenario
              med alliansregeringen. Detta kommer aldrig, aldrig, aldrig att
              ske. Vi förhandlar inte om humanitära värden på det sättet. Däremot
              kan man naturligtvis i sakfrågor, precis som den rödgröna oppositionen
              har åtnjutit, passivt få ett stöd av Sverigedemokraterna. Det
              kan vi aldrig hindra. Men att aktivt göra sig beroende av Sverigedemokraterna,
              som denna process med detta utskottsinitiativ har visat, är för
              mig mer en markering av hur sugen man är på att faktiskt sarga
              den fungerande minoritetsregeringen som ändå är en stor minoritetsregering.
            </seg>
          </u>
          <note type="speaker" n="0afc7a53">
            Anf. 145 ERIK ALMQVIST (SD) replik:
          </note>
          <u who="unknown" xml:id="i-c65f748121b97830-6" n="3d34d632">
            <seg n="b9fc8a4b">
              Herr talman! Om Finn Bengtsson anser att en något mer ansvarsfull
              anhöriginvandringspolitik är så graverande att man inte kan rösta
              gemensamt i frågor om till exempel sjukförsäkringen bör Finn Bengtsson
              antagligen verka för att hans parti säger upp kontakten med flera
              av de samarbetspartier som ni har inte minst i övriga Norden och
              som har gått betydligt längre än vad Sverigedemokraterna gör i
              invandringspolitiken. Men det är egentligen en helt annan diskussion.
            </seg>
            <seg n="03fe6e1b">
              Nej, jag har inte förtroende för Finn Bengtssons förmåga att
              känna av hur de borgerliga väljarna ser på dessa frågor. Jag tycker
              att de väljarströmmar som vi har kunnat se, där framför allt Moderaterna
              är det parti som tappar väljare till Sverigedemokraterna, understryker
              just det.
            </seg>
            <seg n="e8fea30e">
              Jag vet inte riktigt om Finn Bengtsson har vaknat upp efter valnatten
              och insett att regeringen inte har en majoritet. Om man inser
              det inser man också att man är beroende av andra partier. Har
              man inte majoritet är man beroende av andra partier. Det gäller
              inte bara beroende av Sverigedemokraterna. Det gäller beroende
              av vilket som helst av de partier som kan stödja er politik.
            </seg>
            <seg n="cdd8fdce">
              Om du frågar dina väljare, Finn Bengtsson, tror jag att de uppfattar
              en ansvarsfull hållning för den parlamentariska situationen som
              en hållning där man söker stöd för den politik som man själv har
              gått till val på och den politik som man till sina egna väljare
              säger sig företräda och gör allt för att få igenom denna politik
              alldeles oavsett vilka övriga som ställer sig bakom den.
            </seg>
            <seg n="dd88a6b8">
              Jag tror inte att väljarna tycker att en sjukförsäkring med en
              regelbunden uppföljning av arbetsförmåga är sämre bara för att
              ett Sverigevänligt parti också stöder den linjen.
            </seg>
          </u>
          <note type="speaker" n="87f4ef9b">
            Anf. 146 FINN BENGTSSON (M) replik:
          </note>
          <u who="finn_bengtsson_813f74" xml:id="i-4580b06c232db763-2" n="4c360367">
            <seg n="c7ac5db0">
              Herr talman! När jag hör detta inlägg från Erik Almqvist blir
              jag ännu gladare att se konstitutionsutskottets vice ordförande
              här i salen.
            </seg>
            <seg n="e4b0038d">
              Erik Almqvist sade både under sitt anförande och i sin replik
              till mig att det inte är regeringen som bestämmer. Nej, det är
              alldeles riktigt. Men det är regeringen som huvudsakligen ska
              ta initiativ i frågor som berör lagstiftningsarbete. Så är det
              utformat i detta parlament, och det är en parlamentarisk samsyn
              som konstitutionsutskottet har förhandlat fram långt innan Sverigedemokraterna
              deltog i arbetet. Du kanske skulle gå tillbaka, Erik Almqvist,
              till din ledamot i konstitutionsutskottet och granska hur konstitutionsutskottet
              har motiverat att man i grunden bör se att regeringen oavsett
              färg ska ta initiativ i frågor som berör lagstiftningen, därför
              att då sker den mest rättssäkra processen i ett beredningsarbete.
            </seg>
            <seg n="72d56af0">
              Detta med att skjuta från höften, som jag kommenterade i mitt
              anförande och som kloka ledarskribenter på Dagens Nyheter har
              noterat, är den typ av nästan pamflettartad riskabel politik som
              jag tror att Sverigedemokraterna gärna ansluter sig till. Jag
              beklagar då att den rödgröna oppositionen ansluter sig till denna
              typ av förfarande.
            </seg>
            <seg n="68614673">
              Jag hoppas att vi senare kan få höra konstitutionsutskottets
              vice ordförande lite grann kommentera för oss i utskottet vad
              det egentligen handlar om när man tar ett utskottsinitiativ. Det
              handlar inte om att regeringen är den som bestämmer, men det handlar
              om att regeringen ska ge ett förslag till riksdagen som är så
              vettigt berett att riksdagen har möjlighet att fatta ett rättssäkert
              beslut. Så är inte ordningen nu, och definitivt inte genom detta
              mycket skissartade utskottsinitiativ som riskerar att snarare
              förstöra och förvärra beredningen av en av våra viktigaste trygghetsreformer,
              nämligen sjukförsäkringsreformen. Jag beklagar detta och förstår
              om inte Erik Almqvist förstår, men jag förstår inte att de rödgröna
              inte förstår bättre.
            </seg>
          </u>
          <note type="speaker" n="81b57e74">
            Anf. 147 EMMA CARLSSON LÖFDAHL (FP):
          </note>
          <u who="emma_carlsson_lofdahl_dbfef9" xml:id="i-401aebb8b8512c33-0" n="cef84957" next="i-b74b078c93f50cf4-0">
            <seg n="226a8a00">
              Herr talman! Denna debatt handlar om ett utskottsinitiativ som
              har tagits av Socialdemokraterna, Vänsterpartiet och Miljöpartiet
              tillsammans enligt vilket man vill ha en översyn av sjukförsäkringen
              på tre olika punkter. I två av dessa punkter har man fått stöd
              av Sverigedemokraterna.
            </seg>
            <seg n="a73d6fa0">
              Vad som förvånar mig är att oppositionen hävdar att vi i Alliansen
              inte har tagit sjukförsäkringens brister på allvar. Det är faktiskt
              det som vi har gjort.
            </seg>
            <seg n="b6264363">
              Grunden till förändringen av dagens sjukförsäkring var att den
              tidigare inte fungerade. Det var vi alla överens om, och vi var
              också överens om att det behövdes en förändring.
            </seg>
            <seg n="b95b85c2">
              Den tidigare regeringen som leddes av Socialdemokraterna tillsatte
              en utredare för att se över försäkringen. När alliansregeringen
              tog över 2006 fortsatte vi detta arbete.
            </seg>
            <seg n="c4e2be2c">
              Efter att den nya sjukförsäkringen trätt i kraft framkom det
              att det fanns vissa brister. Det visade sig att den hade gett
              onödigt och oönskat lidande för den enskilde individen, och vi
              jobbade intensivt för att rätta till felen.
            </seg>
            <seg n="f3c5f735">
              Regeringen har nu föreslagit förändringar i försäkringen, och
              dessa förslag är nu ute på en bred remiss för att vi ska få in
              så mycket viktiga synpunkter som möjligt. Vi vill ha ett brett
              underlag för att kunna fatta kloka beslut inför den kommande förändringen.
            </seg>
            <seg n="46c5b40c">
              Socialdemokraternas, Vänsterns och Miljöpartiets utskottsinitiativ
              togs för ungefär två veckor sedan. Det har varit svårt att ta
              ställning till vad förslaget innebär i praktiken då vi inte har
              haft möjlighet att inhämta tillräckliga remissvar. Jag tycker
              att det är tråkigt att de inte vill ha in synpunkter på vad det
              skulle innebära. Jag beklagar det.
            </seg>
            <seg n="0650ac86">
              För mig och Folkpartiet är det viktigt att vi har en fungerande
              sjukförsäkring som gör att den enskilde får sin sak prövad på
              rätt sätt. Då vill vi ha bra beslutsunderlag för att kunna göra
              denna förändring, detta för att den enskilde individen ska få
              rätt hjälp och stöd i en mycket väl fungerande sjukförsäkring.
            </seg>
          </u>
          <note n="e4c04063">
            Jag yrkar avslag på förslaget i betänkandet och bifall till reservationen.
          </note>
          <u who="emma_carlsson_lofdahl_dbfef9" xml:id="i-b74b078c93f50cf4-0" n="cef84957" prev="i-401aebb8b8512c33-0">
            <seg n="416e49e1">
              Jag vill också passa på att önska er alla en riktigt skön sommar.
              Jag hoppas att ni får lite vila och ledighet.
            </seg>
          </u>
          <note type="speaker" n="2ed4fe17">
            Anf. 148 EVA-LENA JANSSON (S):
          </note>
          <u who="eva-lena_jansson_c25f33" xml:id="i-be2040e7055b6c29-0" n="95f1f709">
            <seg n="3df59491">
              Herr talman! I vårt gemensamma förslag till utskottsinitiativ
              fanns även ett förslag om att stoppa utförsäkringarna. Eftersom
              det förslaget inte fick stöd av utskottsmajoriteten tvingas jag
              konstatera att de hårt kritiserade utförsäkringarna kommer att
              fortsätta. Den tid i arbetslivsintroduktion som borde användas
              för att kartlägga människors arbetsförmåga och vilka åtgärder
              som krävs för att man ska ha möjlighet att komma tillbaka till
              arbete får även fortsättningsvis i stor utsträckning användas
              till att hantera människors oro för deras försämrade ekonomi.
              Det beklagar jag.
            </seg>
            <seg n="8b86580b">
              Det finns många som kan vittna om hur dagens regelverk med administrativa
              tidsgränser ger helt absurda effekter. När exempelvis Ulf Nilsson
              från Folkpartiet talar om några procent och om en försvinnande
              liten del undrar jag om han befinner sig på samma planet som jag.
              Där jag befinner mig kommer dagligen signaler från drabbade, från
              anhöriga och vänner till drabbade, från personer som arbetar i
              socialtjänsten, från fackförbund, från kyrkor, från handkappförbund
              och från ideella organisationer. Berättelserna handlar om sjuka
              människor som i dag lever under svåra ekonomiska förhållanden,
              som blivit utförsäkrade, som kanske tvingats säga upp sig eller
              blivit uppsagda för att de inte kan jobba heltid.
            </seg>
            <seg n="6b3a2f96">
              Herr talman! En man som jobbar på Posten, en arbetskamrat till
              mig, blev för några år sedan hastigt sjuk. Han hamnade på intensiven
              där han blev liggande. Han blev av med några tår på grund av en
              blodförgiftning men lyckades komma tillbaka till jobbet. Först
              var han helt sjukskriven, sedan kom han tillbaka genom arbetsträning.
              Han arbetade först på 25 procent, sedan på 50 procent och så småningom
              på 75 procent.
            </seg>
            <seg n="805b31f8">
              Mitt i hans rehabilitering inträffade detta med administrativ
              tidsgräns. Läkaren bedömer att mannen, vi kan kalla honom Benny,
              har nedsatt arbetsförmåga, men Försäkringskassan konstaterar att
              Benny skulle kunna arbeta heltid någon annanstans på arbetsmarknaden,
              kanske i en annan stad, och därmed upphör den ekonomiska ersättningen
              från Försäkringskassan. Som tur är för Benny får han behålla sitt
              jobb, nu med deltidslön trots att han är anställd på heltid. Detta
              är ett exempel, men det finns många som tvingas lämna sitt arbete,
              som de skulle klara av att utföra på deltid, för att i stället
              bli arbetslösa. Därför vill jag fråga de borgerliga ledamöterna:
              Varför ser ni inte individen? Vem tjänar på det här systemet,
              Gunnar Axén?
            </seg>
            <seg n="e769c0b7">
              Herr talman! För några veckor sedan träffade jag en kvinna som
              i två perioder haft tillfällig sjukersättning. Den upphör nu trots
              att läkaren intygat att kvinnan inte kommer att ha arbetsförmåga
              under åtminstone ett år framöver. Det innebär att kvinnan blir
              utan ekonomisk ersättning från Försäkringskassan. Någon a-kassa
              har hon inte rätt till eftersom hon inte står till arbetsmarknadens
              förfogande, vilket Arbetsförmedlingen redan konstaterat i sin
              arbetsförmågeutredning. Socialbidrag är det inte tal om eftersom
              kvinnan bor tillsammans med sin sambo.
            </seg>
            <seg n="225b90d9">
              Jag vill fråga Emma Henriksson och Solveig Zander följande: Tycker
              ni verkligen att det är rimligt att sjuka nekas ersättning? Var
              i forskningen hittar ni stöd för att sjuka tillfrisknar snabbare
              om de även blir fattiga? Är det så att ni moderater, folkpartister,
              centerpartister, kristdemokrater och sverigedemokrater bromsar
              möjligheten att stoppa utförsäkringarna för att ni ska kunna finansiera
              ett femte jobbskatteavdrag?
            </seg>
            <seg n="7ae4890f">
              Herr talman! I snart ett år har företrädare för de fyra regeringspartierna
              konstaterat att sjukförsäkringen inte håller måttet. De har till
              och med gått i opposition mot regeringen i tv-debatter och morgonsoffor
              och låtsats vara intresserade av en förändring. Nu kan vi konstatera
              att det bara var tomma ord. Löftena är inget värda. Med tanke
              på det förstår jag att de i dag valde att diskutera formfrågor
              i stället för politik.
            </seg>
          </u>
          <note type="speaker" n="3fdadf35">
            Anf. 149 SAILA QUICKLUND (M):
          </note>
          <u who="saila_quicklund_7cd157" xml:id="i-f5fbfbc9c1eb888a-0" n="22c1b6a1">
            <seg n="7776d3a9">
              Herr talman! Jag vill inleda med att yrka avslag på utskottets
              förslag i betänkandet.
            </seg>
            <seg n="40f4b7b9">
              Sverigedemokraterna och de rödgröna vill genom ett utskottsinitiativ
              ändra sjukförsäkringen. Jag kommer att uppehålla mig en stund
              vid oppositionens förslag.
            </seg>
            <seg n="999a2fbc">
              Oppositionen vill för det första att de personer som har haft
              en tidsbegränsad sjukersättning och som saknar sjukpenninggrundande
              inkomst ska återförsäkras så att de får en ersättning som ligger
              i nivå med den de tidigare hade. Låt mig påpeka att vi faktiskt
              löser problemet med de så kallade nollklassade genom de förändringar
              som föreslås i den promemoria som regeringen har presenterat och
              som ligger ute på remiss hos ett femtiotal remissinstanser.
            </seg>
            <seg n="beb07558">
              Regeringen föreslår som bekant en särskild ersättning, sjukpenning
              i särskilda fall, för just dessa personer, vilken kommer att motsvara
              ersättningen som de skulle ha haft om de hade medverkat i arbetsmarknadspolitiska
              åtgärder. Dessutom kan ett nytt bostadsstöd beviljas.
            </seg>
            <seg n="bc555750">
              Inspektionen för socialförsäkringen, ISF, och Försäkringskassan
              har haft möjlighet att yttra sig över oppositionen förslag. ISF
              skriver att det inte går att undersöka i vilken utsträckning utskottsinitiativets
              förslag faktiskt leder till en sammanlagt högre ekonomisk ersättning
              till den berörda gruppen jämfört med regeringens förslag om att
              också införa ett boendetillägg till dessa personer. Det är anmärkningsvärt.
            </seg>
            <seg n="2fe64de2">
              Försäkringskassan, som också har yttrat sig över förslaget, anser
              att det är viktigt att utfallet av den kompensation som ska ges
              blir enkel att förstå för den försäkrade och även enkel för Försäkringskassan
              att administrera. Ur den synvinkeln är en ersättning i form av
              boendetillägg, som föreslås i regeringens promemoria, att föredra,
              enligt Försäkringskassan.
            </seg>
            <seg n="91e6001c">
              Herr talman! I det ursprungliga förslaget till utskottsinitiativ
              vill de rödgröna ta bort tidsgränsen i sjukförsäkringen samt införa
              rätt för sjukskrivna att få tillgång till arbetslivsintroduktion
              hos Arbetsförmedlingen och samtidigt behålla sin sjukpenning.
              Vid utskottsmötet i fredags beslutade Socialdemokraterna och övriga
              rödgröna ledamöter att släppa punkt två och i stället göra gemensam
              sak med Sverigedemokraterna i syfte att åtminstone få igenom delar
              av sitt förslag.
            </seg>
            <seg n="91080257">
              Vad gäller tidsgränsen är det viktigt att komma ihåg var vi stod
              när vi började. Redan 2003 sade Göran Perssons regering att målet
              var att halvera antalet sjukdagar. Svenskarna var ett av världens
              friskaste folk men också ett av världens mest sjukskrivna. 140
              personer om dagen förtidspensionerades, bort från arbetslivet.
              Människor gömdes och glömdes i passiva sjukskrivningar. Många
              fick vänta flera år på aktivitet och rehabilitering.
            </seg>
            <seg n="728ee777">
              Att detta var ett eskalerande problem fastställde Socialdemokraternas
              egen utredare, den tidigare socialförsäkringsministern Anna Hedborg,
              redan 2006. Utredningen gjorde bedömningen att sjukförsäkringen
              behöver en tydlig tidsgräns eftersom långa och passiva sjukskrivningar
              är förödande för den enskildes möjligheter att komma tillbaka
              till arbetsmarknaden.
            </seg>
            <seg n="0cc4f42d">
              Det är Anna Hedborgs utredning som ligger till grund för den
              sjukförsäkringsreform som Alliansen har genomfört. I dag har vi
              en rehabiliteringskedja med tydliga avstämningspunkter. Att sjukskrivningarna
              nu är färre och kortare beror på att man tagit ett helhetsgrepp
              om den sjukskrivna och att insatserna kommer i gång tidigare.
              Hälften så många blir i dag sjukskrivna hälften så länge, jämfört
              med när sjukskrivningstalen var som högst.
            </seg>
            <seg n="6dbd0e9a">
              ISF var i sitt yttrande särskilt kritiskt till förslaget om att
              ta bort den bortre tidsgränsen. ISF understryker att tidsgränser
              i försäkringar har stöd i såväl den teoretiska som den empiriska
              forskningen. Sverige utmärkte sig till och med tidigare genom
              att inte ha en absolut tidsgräns för hur länge en person kan erhålla
              ersättning från sjukförsäkringen.
            </seg>
            <seg n="a625c5e7">
              Försäkringskassan, som också yttrat sig om de rödgrönas förslag,
              konstaterar att de tidsgränser som nu finns ger en tydlighet i
              försäkringen som är positiv för såväl den försäkrade som arbetsgivaren,
              sjukvården, Försäkringskassan och Arbetsförmedlingen.
            </seg>
            <seg n="260e35c0">
              Anledningen till att de rödgröna nu väljer att släppa punkt två
              och i stället stödja Sverigedemokraterna är inte för att de kommit
              till insikt i frågan. Det handlar snarare om att rädda det som
              räddas kan av ett förslag.
            </seg>
            <seg n="9e3251d8">
              Den tredje punkten i förslaget till utskottsinitiativ handlar
              om den prövning av arbetsförmågan som görs efter 180 dagars sjukskrivning.
              Ansvariga myndigheter är skeptiska till om ändringen kring prövningen
              av arbetsförmågan ens skulle få någon betydelse.
            </seg>
            <seg n="e1d7d6a9">
              Alliansen begärde tidigt att ett flertal berörda myndigheter
              skulle ges möjlighet att svara på frågor kring effekterna av oppositionens
              förslag. Men Sverigedemokraterna och de rödgröna har vägrat låta
              oss få svar på de här frågeställningarna. Oppositionen har motiverat
              det med att de snabbt vill få till stånd förändringar i sjukförsäkringen,
              men samtidigt föreslår de att förändringarna ska träda i kraft
              kring årsskiftet. Det skulle alltså inte förändra något om utskottet
              under ett par veckors tid gavs möjlighet att på allvar bereda
              förslagen.
            </seg>
            <seg n="8f5204dd">
              Både Försäkringskassan och IFS framhåller att de inte haft möjlighet
              att analysera och överblicka alla konsekvenser som det faktiskt
              innebär att göra de förändringar som initiativet föreslår, eftersom
              det har varit alldeles för kort tid.
            </seg>
            <seg n="d78f255d">
              Det är viktigt att beslut som på sikt kan få långtgående ekonomiska
              konsekvenser bereds på ett gediget sätt. Finansutskottet, som
              också lämnat ett yttrande över förslaget, var mycket kritiskt
              till hanteringen av frågan. Finansutskottet konstaterade att de
              statsfinansiella effekterna av ändringarna är svårutredda och
              framhöll därför vikten av att ändringarna blir föremål för grundligare
              beredning.
            </seg>
            <seg n="7d9e369d">
              Den slutsats jag drar är att Sverigedemokraterna och de rödgröna
              verkar vara angelägna om att vinna kortsiktiga politiska poänger.
            </seg>
            <seg n="97cd12ab">
              Herr talman! Sjukförsäkringsreformen har ambitionen att ge fler
              människor stöd på vägen tillbaka till arbete, och det är fler
              som får stöd i dag än tidigare. Men det ursäktar inte att det
              faktiskt finns människor som kommit i kläm.
            </seg>
            <seg n="3aa19e34">
              Därför presenterade regeringen i april ett antal förslag till
              förbättringar i sjukförsäkringen. Utöver förslaget om att öka
              möjligheterna till att göra mer individuella bedömningar och att
              införa en ny ersättning till de så kallade nollklassade handlar
              det om att starta ett omfattande arbete för att stärka hela sjukförsäkringens
              trovärdighet och legitimitet. Det gäller särskilt Försäkringskassans
              samarbete med sjukvården och i synnerhet med de sjukskrivande
              läkarna. Dessutom föreslår regeringen att Arbetsförmedlingen ges
              medel till ytterligare 3 000 platser speciellt för personer med
              nedsatt arbetsförmåga.
            </seg>
            <seg n="e7cc6ec7">
              Utskottsinitiativet riskerar emellertid att förekomma och slå
              bort de angelägna förändringarna av sjukförsäkringssystemet som
              regeringen föreslagit. Det är mycket allvarligt.
            </seg>
            <seg n="ebfbd7ad">
              Herr talman! Oppositionen talar om två saker rehabilitering tillbaka
              till arbete och ekonomisk trygghet under tiden. Men i realiteten
              är det bara höjd ersättningsnivå som är av intresse. Ingenstans
              i initiativet finns det några förslag om fler aktiva insatser
              för de sjukskrivna eller ökade resurser för rehabilitering.
            </seg>
            <seg n="7885871e">
              År 2006 gav den socialdemokratiska regeringen 90 miljoner till
              rehabilitering. Det bör ställas i perspektiv till att alliansregeringen
              förra året gav tio gånger så mycket, alltså nästan 1 miljard,
              bara till medicinsk rehabilitering och KBT kognitiv beteendeterapi.
            </seg>
            <seg n="723946f5">
              Den summan, inklusive resurserna till företagshälsovården på
              över 600 miljoner och satsningarna på kö-, psykiatri- och sjukskrivningsmiljarden,
              uppgår till ca 7 miljarder. Jämför det med 90 miljoner från den
              förra socialdemokratiska regeringen.
            </seg>
            <seg n="722bff7a">
              Det finns en överhängande risk att drivkrafterna att aktivt delta
              i rehabiliteringen minskar om sjukskrivningen får pågå utan begränsning
              i tid. Det är känt sedan tidigare.
            </seg>
            <seg n="7ff0c3b0">
              Att Socialdemokraterna och de övriga rödgröna ledamöterna gör
              upp med Sverigedemokraterna för att få igenom delar av sitt ursprungliga
              förslag är anmärkningsvärt, då Håkan Juholt så sent som i onsdags
              i talarstolen lovade att Socialdemokraternas politik inte skulle
              anpassas efter Sverigedemokraternas. De orden känns ganska ihåliga
              just nu.
            </seg>
            <seg n="9a23bf8f">
              Vi i Alliansen förordar en arbetslinje som tillvaratar alla människors
              potentiella arbetsförmåga med rätt typ av individuella medicinska
              insatser, nödvändig rehabilitering och arbetsmarknadsstöd. En
              passiv sjukskrivning utgör motsatsen till en sådan arbetslinje.
              Låt oss inte ta ett steg tillbaka! Låt oss i stället se framåt
              och se till att de förändringar som regeringen föreslagit kan
              komma på plats så snart som möjligt.
            </seg>
            <seg n="6217a546">
              (Applåder)
            </seg>
          </u>
          <note type="speaker" n="68dad28c">
            Anf. 150 EVA-LENA JANSSON (S) replik:
          </note>
          <u who="eva-lena_jansson_c25f33" xml:id="i-be2040e7055b6c29-1" n="95f1f709">
            <seg n="d849ee84">
              Herr talman! Jag vill inledningsvis bara konstatera att Socialdemokraterna,
              Miljöpartiet och Vänsterpartiet har tagit ett utskottsinitiativ,
              och det är den enda fråga som finns att hantera. Det är det enda
              ärendet på bordet. Det är väl bra om även övriga ledamöter i socialförsäkringsutskottet
              känner till det.
            </seg>
            <seg n="e9aace12">
              Det finns inget förslag från de borgerliga ledamöterna, även
              om man hänvisar till en Ds-promemoria. Den ligger dock inte på
              riksdagens bord, för i så fall skulle vi ha hanterat den. Det
              är möjligt att någon har den för läsning, men den var ganska snabbläst.
            </seg>
            <seg n="66f67520">
              Min fråga till Saila Quicklund är om hon kan garantera att de
              förändringar som vi föreslår skulle komma att gå igenom med regeringens
              förslag, även om vi inte hade lagt fram dem. Vi har ju tagit det
              här initiativet för att vi inte litar på regeringen. Man har sagt
              en hel del saker utan att det har skett någonting. Man lovade
              och lovade, och därför tog vi ett utskottsinitiativ för att få
              till stånd en förändring.
            </seg>
            <seg n="d3698a0d">
              Sedan har jag ytterligare en fråga som jag skulle vilja ha svar
              på. I tidigare debatter har ansvarig minister med hänvisning till
              förändringen av sjukförsäkringen pratat om att det finns en risk
              att stora förändringar kan leda till att enskilda drabbas av orimliga
              och icke avsedda konsekvenser.
            </seg>
            <seg n="23c3bcec">
              Min fråga är: Anser Saila Quicklund att det är en orimlig och
              icke avsedd konsekvens att bli utförsäkrad och nollklassad?
            </seg>
          </u>
          <note type="speaker" n="bebefcfc">
            Anf. 151 SAILA QUICKLUND (M) replik:
          </note>
          <u who="saila_quicklund_7cd157" xml:id="i-f5fbfbc9c1eb888a-1" n="22c1b6a1">
            <seg n="8a7c9227">
              Herr talman! Från Socialdemokraterna kommer det alltid upp att
              det inte händer något från regeringen. Det är märkligt, Eva-Lena
              Jansson, att du och, tror jag, Tomas Eneroth säger att det inte
              ens föreligger en stencil på vilket förslag ni har.
            </seg>
            <seg n="86592e01">
              Det jag håller i handen nu är en departementsstencil. Eva-Lena
              Jansson och alla andra från Socialdemokraterna har tagit del av
              den tidigare. Innehållet kan ni också.
            </seg>
            <seg n="3c603a1f">
              Att ni då uttrycker att det inte händer något från regeringen,
              när vi redan i vårpropositionen kunde ta del av att de här förändringarna
              i sjukförsäkringen skulle komma, att de skulle ut på remiss och
              att de ska in i höstbudgeten, är ett märkligt resonemang. Det
              som också förvånar mig, Eva-Lena Jansson, är att ni kommer med
              ett förslag på förändringar när vi vet att det är två veckor kvar
              av remisstiden till 50 instanser.
            </seg>
            <seg n="2714d252">
              Om de personer i samhället som ni tycker har drabbats av sjukförsäkringen
              skulle få välja bland förslagen våra förslag kontra era förslag
              som inte innehåller någonting om rehabilitering eller aktiva insatser
              vad skulle de välja, tror ni?
            </seg>
            <seg n="713d7aa0">
              Varför kommer ni nu i elfte timmen med ett förslag som också
              kan upplevas som sämre? En departementsstencil skulle alltså vara
              ute på remiss, men det skulle inte vara något värde i att ta in
              det. Det är mycket märkligt. Jag vill gärna fråga Eva-Lena Jansson
              vilka av förslagen i departementsstencilen som är dåliga, eftersom
              ni kontrar med andra förslag?
            </seg>
          </u>
          <note type="speaker" n="96639670">
            Anf. 152 EVA-LENA JANSSON (S) replik:
          </note>
          <u who="eva-lena_jansson_c25f33" xml:id="i-be2040e7055b6c29-2" n="95f1f709">
            <seg n="1772ccbb">
              Herr talman! Jag har bara suttit i riksdagen sedan 2006, men
              jag har lärt mig en sak. Det man som riksdagsledamot har att hantera
              är det som hamnar på bordet hos riksdagen, det vi hanterar i utskottet.
              Allt annat som står i bibliotek hanterar vi inte. Det är möjligt
              att det kan vara bra läsning. Det skrivs en himla massa departementsskrivelser,
              men allting hanteras inte av riksdagen.
            </seg>
            <seg n="429bd10e">
              Jag har inte tagit för vana att lita på vare sig Fredrik Reinfeldt,
              Anders Borg eller Ulf Kristersson. Det skulle komma förslag, och
              man skulle hantera detta skyndsamt. Det var därför vi tog ett
              utskottsinitiativ för att säkerställa att till hösten ska regeringen
              lägga fram förslag som vi har bett om, noga utrett och kontrollerat
              så att det kommer fram och finns med i höstbudgeten.
            </seg>
            <seg n="fa3bc1e1">
              Det har vi garanterat genom utskottsinitiativet. Ni har inte
              garanterat ett enda dugg genom departementsstencilen. Det är nämligen
              inte ni utan regeringen som är ansvarig. Det är skillnad mellan
              att sitta i riksdagen och i regeringen. Det är de folkvalda som
              har uppdrag att sitta i riksdagen. Regeringen kan statsministern
              utse vem som helst till.
            </seg>
            <seg n="c93182dd">
              Jag hade en fråga till Saila Quicklund som jag tycker att hon
              ska svara på: Är det en orimlig och icke avsedd konsekvens att
              man blir utförsäkrad när man är sjuk? Är det en orimlig och icke
              avsedd konsekvens att människor faktiskt blir nollklassade med
              dagens sjukförsäkringssystem?
            </seg>
          </u>
          <note type="speaker" n="04348e04">
            Anf. 153 SAILA QUICKLUND (M) replik:
          </note>
          <u who="saila_quicklund_7cd157" xml:id="i-f5fbfbc9c1eb888a-2" n="22c1b6a1">
            <seg n="1cfd9153">
              Herr talman! Ordet utförsäkrad förekommer alltid i negativ mening.
              Vi kallar det för omförsäkrad.
            </seg>
            <seg n="397c1bef">
              Avstämningspunkter är till för att se över vilka behov personen
              har av rehabilitering och så vidare. Det Eva-Lena Jansson föreslår
              är alltså att vi tar bort tidsgränserna och den så kallade stupstocken,
              som faktiskt ger människor värdig rehabilitering och stöd för
              att komma tillbaka till arbete. Om de inte kan komma tillbaka
              till arbete vet vi att det också finns en möjlighet att återvända
              till sjukförsäkringen.
            </seg>
            <seg n="2ff8633f">
              Jag blir beklämd när jag hör hur man använder utförsäkringen
              i alla sina argumentationer. Man ger också alltid en bild av personer
              sina varianter av historien, som säkert finns där och som jag
              har respekt för. Regeringen har aldrig slagit sig för bröstet
              och sagt att sjukförsäkringsreformen är felfri. Vi är klart medvetna
              om att det har kommit människor i kläm, och det är därför vi gör
              justeringarna, Eva-Lena Jansson. Vi har lyssnat.
            </seg>
            <seg n="e160e592">
              Man säger att det inte händer något, men vi har ägnat oss åt
              att lyssna på myndigheter och på personer som har gett sin berättelse.
              Tro mig, Eva-Lena Jansson, det finns berättelser från unga människor
              som framhåller att de äntligen har fått rehabilitering och någon
              som ser dem. Vi hade en historia där en person kunde ha en knäskada
              och bli förtidspensionerad. Den historien finns också. Vi ska
              inte glömma den.
            </seg>
            <seg n="11ac9773">
              Vi har varit dåliga på att lyfta fram de positiva sakerna i sjukförsäkringen,
              men tro mig, de finns, och det blir fler och fler som kan ge en
              sådan bild. Det är oseriöst att lyfta fram bara dem som inte har
              haft fördel av förändringarna i sjukförsäkringen. Vi vet att de
              finns där, men från regeringens sida gör vi allt för att faktiskt
              hjälpa människor. Det var därför denna sjukförsäkringsreform kom
              till.
            </seg>
          </u>
          <note type="speaker" n="bd9dcc19">
            Anf. 154 KURT KVARNSTRÖM (S):
          </note>
          <u who="kurt_kvarnstrom_a18356" xml:id="i-58428e5fa9545fd8-0" n="9a490772">
            <seg n="b550c9a3">
              Herr talman! Det har sagts väldigt mycket i debatten, och jag
              tänkte inte upprepa allt. Jag tänkte dock ta tillfället i akt
              att reflektera över en del saker som har varit under den tid som
              ni har regerat det här landet, sedan 2006.
            </seg>
            <seg n="a13485ac">
              Jag tror att det finns anledning för en del av de nya ledamöterna
              som kom in den här mandatperioden att ta till sig lite av historien.
              Det är faktiskt inte alls förvånande att det finns en tveksamhet
              när det gäller trovärdigheten. Det är inte alls märkligt om man
              ser till historien.
            </seg>
            <seg n="6ad8ace3">
              Jag får uppfattningen att ni i grunden egentligen inte vill förändra
              sjukförsäkringen, utan vad ni har gjort under hela den här tiden
              är att försvara det system ni har satt i sjön. Ni har ensidigt
              satt det i sjön, vill jag framhålla, utan att över huvud taget
              lyssna på vare sig remissinstanser eller oppositionen. Så har
              resan sett ut sedan 2006.
            </seg>
            <seg n="0befd61b">
              Ni började tidigt att prata om att tillsätta en sjukförsäkringsutredning.
              Det kom ingen sjukförsäkringsutredning. Det kom nya idéer om att
              det skulle komma en sjukförsäkringsutredning. Den skulle tillsättas.
              Så började det efter 2006, men vad fick vi på bordet 2008? Jo,
              ett färdigt förslag. Ni tog ingen hänsyn till remissinstanserna
              eller till oppositionens synpunkter. Utan att ändra ett kommatecken
              körde ni igenom förslaget fullt ut. Med kraftfulla applåder tyckte
              ni att ni hade gjort ett fantastiskt arbete och fått igenom ett
              fantastiskt förslag. Så såg det ut 2008.
            </seg>
            <seg n="fa68e06e">
              Så småningom kom sedan sanningen i kapp, och ni började inse
              att många människor kom i kläm med de nya reglerna. Då blev det
              ånyo väldigt hård brådska. Jag kan upprepa vad som hände i december
              2009.
            </seg>
            <seg n="6f917ed2">
              Vi väntade och väntade. Fortfarande kom det ingen sjukförsäkringsutredning.
              År 2008 sade ni: Vi har inte tid att vänta eller att lyssna på
              någon, för det är så viktigt att förändra! Det var grunden när
              ni drev igenom detta 2008.
            </seg>
            <seg n="ac1fc66c">
              När vi hade kommit till december 2009 upptäckte ni att det brann
              i knutarna. Då, en tisdag i december, lade ni fram ett färdigt
              lagförslag på utskottets bord om att förändra delar i sjukförsäkringen.
              Enligt mitt sätt att se det, och som vi också ser i dag, var det
              ett otillräckligt förslag för att rätta till de brister som fanns.
            </seg>
            <seg n="534dee19">
              Det blev en snabb remissomgång, där man tog in några representanter
              för myndigheterna på onsdagen i ett extrasammanträde med utskottet,
              och på torsdagen klubbades beslutet. Ni tog ingen som helst notis
              om vad vi i oppositionen hade för synpunkter och att vi ville
              ha bättre underlag och föra en dialog. Ni klubbade igenom precis
              det ni hade för handen att genomföra.
            </seg>
            <seg n="af108565">
              Det blev inte heller riktigt bra, konstaterade ni, utan gång
              på gång fick vi signaler i debatter från december och framåt om
              att det kommer ett förslag i en proposition. När det fanns ett
              förslag i propositionslistan som hette Vissa ändringar i sjukförsäkringen
              trodde vi att det skulle komma en proposition så att vi verkligen
              fick diskutera innehållet i sjukförsäkringen, men det kom inget
              förslag.
            </seg>
            <seg n="96d2cd3f">
              Nu dimper det in en departementsskrivelse på remiss, som ni tycker
              att ni har varit väldigt delaktiga i. Ni har alltså varit delaktiga
              i detta under trekvarts år och redovisar det, men ni kan ändå
              inte ta ställning till någonting i sjukförsäkringen när vi kommer
              med en vilja till en ärlig diskussion om att göra vissa förändringar
              som vi försöker bli överens om med er.
            </seg>
            <seg n="ab1adc46">
              Ni vill över huvud taget inte prata om innehållet i försäkringen.
              Det är viktigare att försvara systemet än att prata om de människor
              som kommer i kläm i olika situationer. Det är så det har sett
              ut de senaste veckorna. Ni har pratat om systemet, principerna
              och om de demokratiska vägarna och bekymret. Har ni inte under
              de trekvarts år ni har suttit i gruppen på de olika departementet
              och följt de här frågorna lärt er något om de brister som finns
              i försäkringen för att kunna ha en ärlig diskussion med oss i
              utskottet om vad som borde justeras?
            </seg>
            <seg n="ee084c74">
              Mot den bakgrunden är det inte svårt att förstå att vi inte kan
              lita på det ni säger här. Det finns inget förslag. Ni har så många
              gånger sagt att ni ska komma med olika förslag, men det har inte
              kommit något. Vår möjlighet som opposition är faktiskt att ta
              ett initiativ, och det har vi gjort. Det borde ni ha anammat och
              tagit en ordentlig diskussion om.
            </seg>
            <seg n="f248c652">
              Ni tycker tydligen att det har varit oskäligt att vi sedan 2008
              har haft synpunkter om förändringar i sjukförsäkringen. Alla de
              argument vi har fört fram har ni alltså menat vara oskäliga.
            </seg>
            <seg n="70102282">
              Nu tycker jag att vi har kommit till vägs ände. Jag tycker att
              det börjar bli oskäligt till och med att lyssna på de argument
              som ni framför.
            </seg>
          </u>
          <note type="speaker" n="72c1b374">
            Anf. 155 LARS-ARNE STAXÄNG (M):
          </note>
          <u who="lars-arne_staxang_b1500a" xml:id="i-0335c08129f564a9-0" n="6d0c4d67">
            <seg n="bb932c99">
              Herr talman! Vi är här för att ta ställning till ett utskottsinitiativ
              som i detta fall hela oppositionen står bakom: Socialdemokraterna,
              Miljöpartiet och även Sverigedemokraterna och Vänstern.
            </seg>
            <seg n="f99f4429">
              Vad handlar då detta om? Jo, om den stora sjukförsäkrings- och
              rehabiliteringsreformen som beslutades om att genomföras den 1
              juli 2008, och som faktiskt flera utvärderingar har visat har
              varit mycket viktig för att människor ska kunna återföras till
              arbete och få ett bra socialt liv. Bakgrunden till denna reform
              hämtades till stora delar från en utredning som förra socialförsäkringsministern
              Anna Hedborg lade fram i november 2006. Initiativet till denna
              reform togs av regeringen Persson, jag tror det var 2004.
            </seg>
            <seg n="51d4714e">
              En sådan här stor reform kan självklart inte göras utan att man
              måste göra en utvärdering och se om alla delar blivit som man
              tänkt sig från början. Det är därför som vår socialförsäkringsminister
              Ulf Kristersson nu låtit utreda och lagt fram ett förslag till
              riksdagen i en så kallad Ds som heter Översyn av sjukförsäkringen
              . Där möter man en del saker som rönt berättigad kritik i sjukskrivningsreformen.
            </seg>
            <seg n="37a3df73">
              Någon sade att detta förslag inte ens ligger på bibliotek eller
              finns på stencil. Den finns här och ligger nu lite symboliskt
              på riksdagens bord. Denna Ds är nu ute på remiss till ett femtiotal
              olika myndigheter och intressenter. Remisstiden är satt till den
              30 juni 2011, som ni mycket väl känner till. Tanken med denna
              Ds, som Ulf Kristersson mycket tydligt har uttryckt, är att förslaget
              ska komma i budgeten till hösten och sedan genomföras den 1 januari
              2012, om nu inte detta förslag på något sätt fördröjer det.
            </seg>
            <seg n="9b393b10">
              Därför är det med stor förvåning man tar del av det så kallade
              utskottsinitiativet där den samlade oppositionen S, MP, SD och
              V nu fem i tolv ska göra något slags akututtryckning som är så
              dåligt berett att både myndigheter och berörda häpnar.
            </seg>
            <seg n="4e2fb3da">
              För det första menar konstitutionsutskottet att utskottsinitiativ
              ska man ta till mycket restriktivt.
            </seg>
            <seg n="1d91a226">
              För det andra har man så korta remisstider till berörda myndigheter
              i ett sådant här viktigt ärende att man blir mycket förvånad.
              Remisstiden var satt till två dagar. Detta har naturligtvis gjort
              berörda myndigheter upprörda och reserverade i sina svar, eftersom
              de inte kunnat ge några riktigt bra och adekvata svar. Men det
              har också kommenterats i DN i går, för er som läser den. Där man
              dömer ut förslaget som rena vilda västern och en parodi på remissbehandling.
            </seg>
            <seg n="a3f833f6">
              Ett enigt finansutskott är inte mindre kritiskt. Utskottet framhåller
              vikten av genomarbetade underlag inte minst av den orsaken att
              ursprungsförslaget gav en mycket oklar bild av vad reformerna
              skulle kosta för både samhället och dem som förslaget berör.
            </seg>
            <seg n="ea7cbd9a">
              Det säger dessutom att det är viktigt att man inte frångår de
              ekonomiska överenskommelser man gjort inom det finanspolitiska
              fältet och som starkt bidragit till vårt lands nuvarande välstånd.
              Dessutom slutar man med att konstatera att regeringen måste låta
              utreda förslaget ordentligt och även få fram de indirekta effekterna
              samt låta berörda myndigheter ges möjligheter att lämna synpunkter
              i vanlig ordning.
            </seg>
            <seg n="39627d3d">
              Det blir inte ett dugg mindre kritiskt när man läser Försäkringskassans
              kommentarer. Tiden har varit alldeles för kort för att kunna ge
              ett riktigt och underbyggt svar. Här ska riksdagen fatta ett beslut
              som ingen vet vad det kommer att kosta eller vad det kommer att
              leda till, och det i en fråga där det just nu pågår en stor översyn.
              Man har heller inte tittat på vilka konsekvenser förslaget kommer
              att få när det gäller oönskade effekter.
            </seg>
            <seg n="4d5083e9">
              Man vill också påtala vikten av ett administrativt enkelt system.
              Dessutom förstår man inte hur förslaget till ändring av benämningen
              till normalt förekommande arbete skulle leda till några praktiska
              förändringar i det dagliga arbetet för de människor som är berörda
              ute i verkligheten.
            </seg>
            <seg n="82e723ff">
              När det gäller ISF, Inspektionen för socialförsäkringen, är inte
              kritiken mindre nådig. Man anmärker på sedvanligt sätt på remisstiden.
              Men sedan säger man att den knapphändiga beskrivningen av förslaget
              gör att man vill reservera sig för att man har förstått det rätt.
              Sedan säger man att det inte gått att jämföra om det nya förslaget
              om en högre ersättning verkligen ger ett bättre utfall eftersom
              man inte hunnit ta del av regeringens förslag om bostadstillägg
              för denna grupp.
            </seg>
            <seg n="f6b33a4b">
              Jag tror att det var Eneroth som här framkastade att man mycket
              väl kan tänka sig bostadstillägg. Men eftersom remisstiden är
              så kort som två dagar blir det missuppfattningar. Man säger också
              att det finns stora risker att det blir oöversiktliga övergångsregler
              som kan uppfattas som orättvisa om vissa personer får ersättning
              och andra personer i liknande situation kanske blir utan.
            </seg>
            <seg n="17a8e710">
              Man tar upp den begreppsförvirring det kan bli om man ska ändra
              och återgå till ett annat begrepp när det gäller normalt förekommande
              på arbetsmarknaden. Man vill också understryka vikten av att invänta
              domar i förvaltningsrätterna innan man kan göra en allsidig bedömning
              av den nuvarande lagen.
            </seg>
            <seg n="cdac88fa">
              Herr talman! Min samlade bedömning är att detta förslag är ett
              hafsverk som riskerar att fördröja processen med tilläggsförslaget
              från regeringen. Om man verkligen menar något med dessa förslag
              är det mycket oklokt att inte invänta remissvaren på den Ds som
              vi har talat om som kommer redan till den 1 juli och därav bilda
              sig en uppfattning av hur situationen ser ut och eventuellt komma
              med tillägg.
            </seg>
            <seg n="72f7ea49">
              Eller för att citera Hanne Kjöller i DN i går: En god beredning
              är en förutsättning för ett gott beslutsfattande och, precis som
              vi har hört här tidigare: Att stifta lagar är viktigt och ingenting
              man gör genom att skjuta från höften, kolla hur kulan tog, och
              sedan skjuta några salvor till.
            </seg>
            <seg n="3d39b510">
              Därför, herr talman, vill jag yrka avslag på oppositionens utskottsyrkande.
              Jag yrkar bifall till den samlade alliansens reservation och särskilda
              yttrande.
            </seg>
          </u>
          <note type="speaker" n="5f65ab99">
            Anf. 156 GUNILLA NORDGREN (M):
          </note>
          <u who="gunilla_nordgren_c2faf6" xml:id="i-32fe27b8fdb62d17-0" n="5207721f" next="i-a7ccb4cf77bbd9dd-0">
            <seg n="717ebffa">
              Herr talman! Jag vill börja med att yrka avslag på utskottets
              förslag i betänkandet och bifall till vår reservation och vårt
              särskilda yttrande.
            </seg>
            <seg n="b8a91151">
              Mycket har sagts i denna debatt, med all rätt. Det sätt som detta
              ärende har beretts eller snarare inte har beretts är minst sagt
              uppseendeväckande. Som ny ledamot i riksdagen blev jag faktiskt
              förvånad över hur ett ärende kan bli hanterat på detta sätt.
            </seg>
            <seg n="8bca775d">
              Jag har varit aktiv inom kommunpolitik i många år och även som
              kommunstyrelseordförande. Jag har aldrig upplevt ett ärende som
              fått två dygns beredning innan det via ett utskott eller nämnd
              hamnat i kommunfullmäktige. Jag hade i så fall verkat för att
              det ärendet hade återremitteras.
            </seg>
            <seg n="c38740b5">
              Att detta händer i riksdagen tycker jag är häpnadsväckande och
              föga smickrande för hur riksdagens viktiga arbete bedrivs. Det
              är en sak att väcka utskottsinitiativ. Men att samtidigt förvägra
              minoriteten att ställa ett antal frågor till olika myndigheter
              och i stället forcera fram en remisstid på drygt två dygn visar
              att detta inte rör sig så mycket om själva frågan som sådan utan
              snarare om en illa dold vilja att ge sina politiska motståndare
              en knäpp på näsan.
            </seg>
            <seg n="f2ffdeb3">
              Det kan ju så vara i politiken att man vill knäppa sina motståndare
              på näsan. Det hör lite till politikens vardag. Men när man i sin
              iver att göra detta tvingar fram att ett ärende som detta går
              vidare till kammaren utan att det, som jag ser det, på långa vägar
              är tillräckligt berett är att gå lite väl långt. Frågorna är alldeles
              för viktiga och stora för behandlas på detta sätt.
            </seg>
            <seg n="f6dea4c5">
              Herr talman! Oppositionen har kritiserat regeringen för att ändringar
              i socialförsäkringen togs fram för fort och sagt att vissa problem
              hade kunnat undvikas om man berett frågorna mer först. Vad är
              det nu man själv gör?
            </seg>
            <seg n="3109989a">
              Det blir än mer märkligt när det som alla vet finns en departementsskrivelse
              och att regeringen har aviserat ett antal förslag till förbättringar
              i den ekonomiska vårpropositionen. Det är tänkt att dessa regler
              också ska gälla från den 1 januari 2012, det vill säga samtidigt
              som för ert förslag.
            </seg>
            <seg n="13fa0477">
              Det minsta man kunde ha begärt var att ni åtminstone hade kommit
              på denna idé lite tidigare och inte som nu en minut i sju.
            </seg>
            <seg n="443c0125">
              Enligt riksdagsordningen har andra riksdagsutskott respektive
              statliga myndigheter skyldighet att lämna upplysningar och avge
              yttrande till ett utskott om minst fem ledamöter begär det.
            </seg>
            <seg n="23eeed6e">
              En majoritet har dock möjlighet enligt riksdagsordningen att
              avslå en sådan begäran om detta går att motivera med att det fördröjer
              ärendets behandling så att avsevärt men skulle uppkomma.
            </seg>
            <seg n="f8bd2d48">
              Herr talman! Jag anser inte att de skäl man redovisar räcker.
              Jag kan förstå att det är svårt att redovisa sådana skäl, för
              som jag ser det finns det inga sådana skäl. Vi har en departementsskrivelse
              som nu är ute på remiss till den 30 juni. Jag anser för min del
              att det naturliga hade varit att låta de frågor vi nu diskuterar
              också gå ut på remiss med svar åtminstone till den 30 juni. Även
              det hade varit en kort remisstid, men den hade varit lite mer
              realistisk.
            </seg>
            <seg n="da034892">
              Jag anser inte att den nyskapade majoriteten bestående av de
              rödgröna och Sverigedemokraterna i socialförsäkringsutskottet
              följer intentionerna i riksdagsordningen.
            </seg>
          </u>
          <note n="9deb3f57">
            I debatten i socialförsäkringsutskottet åberopade Thomas Eneroth
            flera gånger ett ärende i utskottet i december 2009. Eneroth ansåg
            att då var remisstiden minsann ännu kortare.
          </note>
          <u who="gunilla_nordgren_c2faf6" xml:id="i-a7ccb4cf77bbd9dd-0" n="5207721f" prev="i-32fe27b8fdb62d17-0">
            <seg n="0ff8f0f2">
              Denna diskussion gav mig känslan av att nu ska vi ge igen. Jag
              satt inte i utskottet vid den tiden, men jag anser att dessa frågor
              är så viktiga och berör så många människor att förslagen måste
              beredas på ett bättre sätt så att alla konsekvenser kan redas
              ut först. Men det är tydligen viktigare att ge igen för något
              som hände i december 2009. Jag tycker inte att det är ett seriöst
              sätt att arbeta i rikets högsta beslutande församling.
            </seg>
            <seg n="2c7be9a9">
              Dessutom kan man nu se ett samarbete mellan Sverigedemokraterna
              och Socialdemokraterna, Miljöpartiet och Vänsterpartiet. I detta
              fall begärde Socialdemokraterna ajournering i socialförsäkringsutskottet
              efter det att Miljöpartiet hade yrkat på det förslag som de tillsammans
              med Socialdemokraterna och Vänsterpartiet hade lagt fram. Efter
              ajournering drog Miljöpartiet tillbaka sitt yrkande. Då återstår
              två förslag allianspartiernas avslag och Sverigedemokraternas
              förslag. Socialdemokraterna, Vänsterpartiet och Miljöpartiet stöder
              därefter Sverigedemokraterna, och det är deras förslag vi diskuterar
              här i dag.
            </seg>
            <seg n="3427f43d">
              Herr talman! Jag tycker inte att detta sätt att arbeta stämmer
              alls med vad Håkan Juholt sade i partiledardebatten förra onsdagen.
              Då skulle Socialdemokraterna alltid lägga fram sina egna förslag.
            </seg>
            <seg n="161f2041">
              Låt mig citera Håkan Juholt: Vi socialdemokrater kommer i alla
              sammanhang att lägga fram våra förslag, kämpa för dem och försöka
              få majoritet för dem. Vi är öppna för att stödja förslag från
              Miljöpartiet och Vänsterpartiet, och vi är öppna för att stödja
              bra förslag från regeringen. Men Sverigedemokraterna ser jag inte
              som en samarbetspartner och inte heller som en del av riksdagens
              opposition.
            </seg>
            <seg n="511c6a9b">
              Hur stämmer nu detta med andra socialdemokraters agerande i socialförsäkringsutskottet?
              Lite ärlighet vill man se i kammaren, och man kan ju undra om
              det är vad Socialdemokraternas partiledare säger i kammaren som
              gäller eller om det är vad andra socialdemokrater gör i utskotten.
            </seg>
            <seg n="4b246d41">
              Herr talman! Jag går nu över till själva punkterna i förslaget.
              Det återstår nu två punkter av de ursprungliga tre punkterna.
            </seg>
            <seg n="1183f844">
              Det första förslaget innebär att regeringen ska återkomma till
              riksdagen med de förslag som kan träda i kraft senast den 1 januari.
              Det gäller personer med tidsbegränsad sjukersättning som inte
              har rätt till sjukpenning till följd av bestämmelserna om sjukpenninggrundande
              inkomst, SGI, eller personer som har en låg SGI. De ska kunna
              få en ersättning som ligger i nivå med den tidigare tidsbegränsade
              sjukersättningen under förutsättning att arbetsförmågan fortfarande
              är nedsatt.
            </seg>
            <seg n="27b1a302">
              I översynen av sjukförsäkringen i departementsskrivelsen föreslås
              en sjukpenning i vissa fall för dem som har lämnat tidsbegränsad
              sjukersättning. Det föreslås också att personer vid övergång till
              ALI dessutom ska kunna erhålla ett bostadsstöd som tar hänsyn
              till försörjningsbörda. Detta stöd skulle enligt förslaget kunna
              utgå under tiden i ALI och även kunna bibehållas om dessa personer
              beviljas sjukpenning.
            </seg>
            <seg n="be6928d8">
              Såväl Försäkringskassan som Inspektionen för socialförsäkringen
              inleder sina svar med att förklara hur tidsfristen har påverkat
              deras svar och de ej kan överblicka alla konsekvenser.
            </seg>
            <seg n="75d8f93f">
              ISF är tydligt i sitt svar med att de inte på denna korta tid
              har kunnat undersöka i vilken utsträckning förslaget faktiskt
              leder till en sammanlagt högre ersättning till den berörda gruppen
              i jämförelse med regeringens förslag, som också innehåller bostadsstödet.
              Här råder alltså en stor osäkerhet, och detta bör naturligtvis
              utredas mer.
            </seg>
            <seg n="8f27a5fe">
              Enligt det andra förslaget ska nedsättningen av arbetsförmågan
              från och med dag 181 i sjukperioden prövas mot arbeten som är
              normalt förekommande på arbetsmarknaden eller mot annat lämpligt
              arbete som är tillgängligt för den försäkrade.
            </seg>
            <seg n="2634ac00">
              I Försäkringskassans remissyttrande framförs att man har svårt
              att se att en återgång till begreppet normalt förekommande arbete
              i stället för begreppet den reguljära arbetsmarknaden skulle ha
              en någon avgörande betydelse på bedömningarna av rätten till sjukpenning.
            </seg>
            <seg n="8e13b1bb">
              Med dagens regler gör Försäkringskassan redan en bedömning av
              om den försäkrade har förmåga att arbeta i arbeten som finns på
              den reguljära arbetsmarknaden med de aktivitetsbegränsningar han
              eller hon har på grund av sin sjukdom. Det görs alltså individuella
              bedömningar i varje ärende.
            </seg>
            <seg n="97e30200">
              ISF konstaterar också att det inte finns något underlag som visar
              att bytet av det aktuella begreppet innebär någon förändring av
              prövning av arbetsförmågan.
            </seg>
            <seg n="89a922f7">
              ISF skriver i sitt svar om Försäkringskassans rapport i november
              2010 Analys av rättsläget avseende sjukförsäkringsreformerna att
              man inte kan hitta något stöd för att utgången skulle ha blivit
              någon annan om arbetsförmågan skulle ha prövats mot det tidigare
              begreppet. Denna punkt verkar alltså vara mer en tolkning av ord
              då innebörden av det ändrade begreppet enligt Försäkringskassan
              och ISF saknar betydelse.
            </seg>
            <seg n="90722ecc">
              Däremot påtalar Försäkringskassan att det viktiga nu är att få
              fram bra instrument för att bedöma arbetsförmågan. Men det är
              inte föremål för dagens debatt.
            </seg>
            <seg n="a5f5c9fc">
              Herr talman! Med tanke på den ekonomiska vårpropositionen, departementsskrivelsen
              och förslagspromemorian från Regeringskansliet står det klart
              att det är flera förslag på gång. Regeringen har tydligt framfört
              att man avser att komma med förslag i budgetpropositionen för
              2012. Man avser också att förslagen ska genomföras per den 1 januari
              2012.
            </seg>
            <seg n="12132fb2">
              Av finansutskottets enhälliga yttrande framgår att förslagen
              i den ekonomiska vårpropositionen och förslagen i utskottsinitiativet
              innebär ändringar som kan få stor betydelse för såväl enskilda
              människor som för samhället i stort.
            </seg>
            <seg n="ad2d97ad">
              Det framgår också att frågorna är komplexa då det är stora skillnader
              mellan socialförsäkringsutskottets kanslis och Socialdepartementets
              beräkningar av de ekonomiska konsekvenserna. I finansutskottets
              yttrande framgår att de underlag som utskottet har tagit del av
              inte är tillräckliga för att göra en bedömning av de ekonomiska
              effekterna. Finansutskotten framhåller också den breda parlamentariska
              förankring som finns kring behovet av sunda finanser och hur det
              finanspolitiska ramverket ska användas.
            </seg>
            <seg n="8cc2eca0">
              Herr talman! Det finanspolitiska ramverket diskuterades i partiledardebatten,
              och såväl Håkan Juholt som Gustav Fridolin deklarerade då klart
              och tydligt i sina svar att man stod fast vid det finanspolitiska
              ramverket. Jag hoppas att dessa två personers tydliga svar i denna
              fråga också gäller framöver.
            </seg>
          </u>
          <note n="3951f75e">
            I 2011 års vårproposition presenterar regeringen också vissa
            förändringar som man avser att föreslå ska gälla från den 1 januari
            2012.
          </note>
          <note type="speaker" n="768f0631">
            Anf. 157 KURT KVARNSTRÖM (S) replik:
          </note>
          <u who="kurt_kvarnstrom_a18356" xml:id="i-58428e5fa9545fd8-1" n="9a490772">
            <seg n="3098b471">
              Herr talman! Det här handlar inte om att knäppa någon på näsan,
              Gunilla Nordgren. Det handlar om att se de människor som kommer
              i kläm med de regler som ni har beslutat om. Det är vad detta
              handlar om, och jag tycker att debatten borde handla om det i
              stället för att försöka prata om att knäppa någon på näsan.
            </seg>
            <seg n="0429f896">
              Jag hyste en förhoppning om att det skulle gå att föra en saklig
              diskussion utifrån allt det ni har beskrivit. En del av det initiativ
              vi nu tar ligger nära det ni själva tänker föreslå. Men ni vill
              inte; det är min bestämda uppfattning. Ni vill inte, eller också
              har ni inget mandat. Jag tror att båda punkterna stämmer. Ni varken
              vill eller har mandat att göra någonting. Ni kan inte ens ändra
              på ett kommatecken eller föra en ärlig diskussion med oss om socialförsäkringsfrågor.
            </seg>
            <seg n="69dcf184">
              När man är i opposition måste man då ibland ta initiativ för
              att över huvud taget få ha synpunkter på dessa frågor. Det gjorde
              vi. Vi lade fram ett utskottsinitiativ.
            </seg>
            <seg n="d79db6b3">
              Jag måste ställa en fråga: Tycker Gunilla Nordgren att den sjukförsäkring
              som ni genomförde för tre år sedan det har faktiskt gått tre år
              nu fungerar? Ni är ju helt och hållet motståndare till alla former
              av justeringar i det förslag som nu kommer.
            </seg>
            <seg n="3b6f1217">
              Det finns inget annat förslag från regeringen, och det finns
              inte heller något intresse från er i Alliansen av att vara säkra
              på att det kommer ett förslag på riksdagens bord. Det är detta
              vi har tagit initiativ till att försäkra oss tillsammans om att
              det kommer ett förslag. Det finns ingenting som säger att det
              kommer något förslag. Vi har pekat på tidigare erfarenheter.
            </seg>
            <seg n="8af0bf79">
              Tycker Gunilla Nordgren att försäkringen fungerar i dag, efter
              tre år?
            </seg>
          </u>
          <note type="speaker" n="2a797756">
            Anf. 158 GUNILLA NORDGREN (M) replik:
          </note>
          <u who="gunilla_nordgren_c2faf6" xml:id="i-f23477538908acdf-0" n="5207721f">
            <seg n="fced18a9">
              Herr talman! Jag börjar med det här om att knäppa på näsan. Det
              var egentligen bara en känsla som jag fick när jag satt vid väggen
              i utskottet jag är ju ersättare. Jag fick en känsla av att det
              var mycket av att ni gjorde så här mot oss då. Den känslan finns
              faktiskt.
            </seg>
            <seg n="697297b0">
              Jag vill protestera mot att vi inte skulle se människorna. Vi
              ser också människor, och det tror jag att vi gör i alla partier.
            </seg>
            <seg n="32c1c685">
              Kurt Kvarnström frågade om jag är nöjd med försäkringen. Det
              finns vissa saker som behöver förändras. Det är därför de här
              förslagen kommer nu. Jag var inte med i riksdagen när de här förslagen
              antogs. Men jag vill också, som någon var inne på här, se de grejer
              som fungerar. Det finns faktiskt saker och ting som fungerar bra.
              Det finns människor som kommer tillbaka och inte blir passivt
              sjukskrivna.
            </seg>
            <seg n="7affdd26">
              Det fungerar inte till hundra procent, och då försöker vi titta
              på det. Det är därför jag tycker att det är så tråkigt att ni
              inte kunde komma med de här förslagen förrän fem i tolv. Ni kom
              med dem så sent. Hade ni kommit med de här frågorna i utskottet
              lite tidigare hade de kunnat gå med och komma tillbaka med svaren
              den 30 juni. Då hade vi haft ett solitt material att titta på.
            </seg>
          </u>
          <note type="speaker" n="cec82ce8">
            Anf. 159 KURT KVARNSTRÖM (S) replik:
          </note>
          <u who="kurt_kvarnstrom_a18356" xml:id="i-58428e5fa9545fd8-2" n="9a490772">
            <seg n="188280f6">
              Herr talman! Då måste jag fråga om Gunilla Nordgren har upplevt
              att vi inte har tagit något initiativ och inte haft något annat
              förslag till förändringar i sjukförsäkringen under den här mandatperioden
              eftersom hon säger att det är först nu som vi kommer med ett initiativ.
              Jag blir mycket förvånad. Har inte Gunilla Nordgren upplevt att
              vi har lagt fram något förslag, tagit något initiativ tidigare
              i utskottet när det gäller de här frågorna eller velat ha en dialog
              för att hitta de allra gravaste felen? Vi har sagt att de grundläggande
              frågorna får kvarstå till den sjukförsäkringsutredning som finns.
              Det förvånar mig oerhört mycket.
            </seg>
            <seg n="8ef91baf">
              Jag tycker att det är viktigt att göra klart en sak här. Gunilla
              Nordgren hänvisar till budgetprocessen. Det är ett mycket snyggt
              sätt att få ett förslag att gå igenom och få det dit man själv
              vill. Det är så en budgetprocess fungerar. Annars ska det vara
              en hel riksdag som har en annan synpunkt. Att lotsa det genom
              en budgetprocess är en strategi som ni har lagt fram för inte
              få in de synpunkter som vi har i det förslag som kommer i slutänden.
              Det är rätt tydligt när man studerar den förhalning som ni har
              åstadkommit i hela den här processen. Ni har lovat och lovat i
              olika omgångar under år tillbaka i tiden, och det har inte kommit
              någonting till riksdagen. Hur ska man då kunna tro att det nu
              helt plötsligt ska komma någonting, Gunilla Nordgren?
            </seg>
          </u>
          <note type="speaker" n="11bac04c">
            Anf. 160 GUNILLA NORDGREN (M) replik:
          </note>
          <u who="gunilla_nordgren_c2faf6" xml:id="i-f23477538908acdf-1" n="5207721f">
            <seg n="9bfc3340">
              Herr talman! Jag kan ge dig rätt i detta med en dialog, Kurt
              Kvarnström. Tomas har varit öppen med att han har velat ha en
              dialog. Det jag menade med utskottsinitiativ var att ni lägger
              det här som ett utskottsinitiativ i ett skarpt läge. Hade ni gjort
              det tre veckor tidigare anser jag att det hade kunnat åka ut på
              remiss till alla de här myndigheterna och ingå i svaren till den
              30 juni. Då hade vi haft ett stort material att gå på. Det var
              så jag menade.
            </seg>
            <seg n="ccc5642f">
              Sedan sade du att det finanspolitiska ramverket är vår strategi.
              Jag har inte varit i den här församlingen så länge, men det kom
              väl 1994. En del säger att det är vår strategi, och en del säger
              att det var Socialdemokraterna som verkade för det. Det sade i
              alla fall din partiledare häromveckan. Jag tror inte att det är
              någon strategi, utan man antog det här finanspolitiska ramverket
              för ett antal år sedan för att uppnå sunda finanser och skapa
              stabilitet. Så har jag förstått det. Vem är det som har kommit
              med vad? Jag tror inte att det är en strategi från alliansregeringen
              att ha ett finanspolitiskt ramverk som antogs för många år sedan.
            </seg>
          </u>
          <note type="speaker" n="e52052e0">
            Anf. 161 PER BILL (M):
          </note>
          <u who="per_bill_00555d" xml:id="i-9d036ffa75a963ee-0" n="65dca61f" next="i-a2692173f80fae1f-0">
            <seg n="1463ccdc">
              Herr talman! Socialförsäkringspolitik är lagstiftningsmässigt
              svårt och bör inte förändras utan ordentlig beredning och hörande
              av ett stort antal remissinstanser.
            </seg>
            <seg n="62f99726">
              Herr talman! Som vice ordförande i konstitutionsutskottet är
              jag i dag lite bekymrad. Vid ett par tillfällen i höstas hade
              vi obegränsade utskottsinitiativ. Det handlade bland annat om
              att Domstolsverket hade skickat ut ett förslag på remiss. En eller
              två gånger är kanske ingen gång, men sedan hade vi ett tredje
              initiativ i förra veckan. Det handlade om fas 3 i arbetsmarknadspolitiken.
              Och nu i dag har vi ett fjärde obegränsat utskottsinitiativ där
              en knapp majoritet vill tvinga fram vissa förändringar i sjukförsäkringen.
            </seg>
            <seg n="a86815e8">
              Herr talman! Senare i kväll, om vi nu hinner det ärendet också,
              har vi tyvärr ytterligare ett utskottsinitiativ som handlar om
              anmälningsplikt vid idrottsarrangemang.
            </seg>
            <seg n="e04bdb2b">
              Jag tycker att detta systematiska sätt att använda utskottsinitiativ
              på ett nytt sätt är oroande av flera skäl. Mycket därför att rätt
              använt är utskottsinitiativ väldigt bra. Det är ett sätt för riksdagen
              att få mer makt.
            </seg>
            <seg n="be799395">
              Enligt 3 kap. 7 § i riksdagsordningen får utskott väcka förslag
              hos riksdagen i ämnen som hör till dess beredningsområde. Så har
              det inte alltid varit. Ända fram till 1971, när vi bytte från
              två- till enkammarriksdag, var det faktiskt bara konstitutionsutskottet
              och ytterligare två utskott som hade den här initiativrätten.
              Men nu gäller den för alla. I slutet av 60-talet var det många
              som var oroade och sade: Det här är inte bra. Det här kommer att
              leda till fler politiska konflikter och väldigt mycket extra arbete
              för riksdagen.
            </seg>
            <seg n="12562d5b">
              Så har det faktiskt inte blivit. Det har varit relativt få sådana
              här utskottsinitiativ som beror på en politisk händelse. De allra
              flesta utskottsinitiativ har handlat om att rätta till sådant
              som regeringen inte märkte när den skrev sin proposition och som
              inte heller de olika partierna i oppositionen såg när de skrev
              sina följdmotioner. Men när det kloka utskottet sedan behandlade
              ärendet upptäckte man att någonting ytterligare behövde göras.
              Så använder man ett utskottsinitiativ på ett bra sätt.
            </seg>
          </u>
          <note n="7d939d70">
            När KU 1970 tyckte till om den då planerade förändringen skrev
            man bland annat: KU framför att ärenden normalt bör väckas genom
            proposition eller motion och politisk enighet eftersträvas i de
            fall då initiativ kommer på fråga.
          </note>
          <u who="per_bill_00555d" xml:id="i-a2692173f80fae1f-0" n="65dca61f" prev="i-9d036ffa75a963ee-0">
            <seg n="c09ae373">
              Det är här jag nu är lite oroad när vi inte bara ser ett eller
              två, utan tre, fyra och kanske fem sådana här rena utskottsinitiativ.
              Är en förändring av praxis på väg? Är det i så fall inte ganska
              ordentligt oroande?
            </seg>
            <seg n="afbbcb3e">
              Herr talman! Det finns många ytterligare saker jag skulle kunna
              säga om varför de här förslagen är dåliga, men jag avstår från
              detta.
            </seg>
          </u>
          <note n="4648a586">
            I detta anförande instämde Finn Bengtsson, Jan Ericson, Ulrika
            Karlsson i Uppsala, Patrick Reslow och Lars-Arne Staxäng (alla
            M).
          </note>
          <note type="speaker" n="e9af0153">
            Anf. 162 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-b5d225782dfc6e5e-2" n="2e878ece">
            <seg n="d288d04b">
              Herr talman! Per Bill pratar om ett fjärde utskottsinitiativ.
              Här har vi återigen en moderat ledamot som vill diskutera formfrågan
              såsom många andra här i kväll. Riksdagen är inget transportkompani,
              och vi har en minoritetsregering. Det är skilda roller att vara
              förtroendevald ledamot i parlamentet och att sitta i en regering.
            </seg>
            <seg n="45d2373d">
              Regeringens departementsskrivelse kom först den 25 maj. Socialförsäkringsministern
              utlovade under hösten att återkomma med förslag till riksdagen.
              Först hette att de skulle komma till vintern eller vårvintern.
              Sedan att de skulle komma till våren. Det har fortfarande inte
              kommit några konkreta förslag till förändringar. Då har riksdagsledamöter
              möjlighet att begära ett utskottsinitiativ för att se till att
              regeringen återkommer med förslag. Det är en initiativrätt som
              vi som ledamöter kan ta till när vi vill ge regeringen uppdrag.
            </seg>
          </u>
          <note n="fe7a5248">
            Herr talman! Kan Per Bill som ledamot garantera att regeringen
            återkommer med en proposition i höst?
          </note>
          <note type="speaker" n="f181b1c2">
            Anf. 163 PER BILL (M) replik:
          </note>
          <u who="per_bill_00555d" xml:id="i-9348a50d2e6fce90-0" n="65dca61f">
            <seg n="cce47525">
              Herr talman! Nej, riksdagen ska inte vara något transportkompani,
              och en klok regering försöker hitta brett stöd för sina förslag
              oavsett om den är en majoritetsregering eller en minoritetsregering.
              Framför allt bör man hitta dessa förslag i den svenska politikens
              mittfåra. Därför är det alltid bra ifall regeringen försöker hitta
              brett stöd hos framför allt Socialdemokraterna och Miljöpartiet.
            </seg>
            <seg n="cc2ac71d">
              Det jag däremot oroar mig för är vissa utskottsinitiativ. Utskottsinitiativ
              är bra, även om det handlar om att knuffa på regeringen, för man
              kan till exempel ha ett utskottsinitiativ som utmynnar i att man
              ska tillsätta en utredning eller något liknande. Allra bäst blir
              det när man gör som KU gjorde i vallagsärendet för bara några
              veckor sedan: Man upptäckte att det fanns en del kloka synpunkter
              från oppositionen. Sedan jobbade vi i utskottet så att vi till
              slut fick ett helt enigt betänkande där vi gav regeringen tillkänna
              att man när man nu ska börja med en stor utredning tänker på A,
              B, C och D.
            </seg>
            <seg n="c784d1f9">
              Så tycker jag att det ska fungera när man har ett väl fungerande
              samarbete i utskottet.
            </seg>
          </u>
          <note type="speaker" n="00e35355">
            Anf. 164 GUNVOR G ERICSON (MP) replik:
          </note>
          <u who="jan_ericson_c141e8" xml:id="i-b5d225782dfc6e5e-3" n="2e878ece">
            <seg n="593fc7f6">
              Herr talman! Ja, det är bra att vi kan vara eniga om att utskottsinitiativ
              är en viktig funktion och att vi som ledamöter har ett ansvar
              att också försöka förändra politiken. Om regeringen hade velat
              hade den dock kunnat ta kontakt innan den lade fram departementsskrivelsen
              för att höra vad vi andra i utskottet hade för synpunkter. Detta
              är vårt sätt att komma med förslag och input, eftersom det fortfarande
              inte finns någon proposition eller förslag på riksdagens bord.
            </seg>
            <seg n="73a088e5">
              Den debatt vi har haft här i kväll har pekat väldigt mycket på
              formfrågor, men fortfarande kan man se att det inte fungerar i
              sjukförsäkringen. Det är ett stort lappverk. De förslag vi nu
              kommer med som utskottsinitiativ är bara några steg för att vi
              ska kunna gå vidare i den parlamentariska Sjukförsäkringsutredningen,
              där jag och flera andra i denna kammare är ledamöter, för att
              kunna komma vidare med ett brett förankrat förslag.
            </seg>
            <seg n="0a60e7f8">
              För alla de människor som är berörda är det dock inte oväsentligt
              att riksdagen också kan skicka detta tydliga uppdrag till regeringen
              så att regeringen kan återkomma till hösten. Det är två konkreta
              förslag.
            </seg>
            <seg n="e57da4c0">
              Jag fick inte svar på min fråga tidigare. Kan ledamoten Per Bill
              garantera att regeringen återkommer med en proposition i höst
              som man har förankrat väl?
            </seg>
          </u>
          <note type="speaker" n="715c6079">
            Anf. 165 PER BILL (M) replik:
          </note>
          <u who="per_bill_00555d" xml:id="i-9348a50d2e6fce90-1" n="65dca61f">
            <seg n="f0e520a6">
              Herr talman! Det är nog en fråga för regeringen, men eftersom
              man har aviserat den i vårpropositionen är det väl en mycket stor
              sannolikhet för detta.
            </seg>
            <seg n="3c137d61">
              Jag kan till slut bara säga att det är viktigt att försöka hitta
              breda lösningar oavsett om vi har en majoritetsregering eller
              en minoritetsregering, och framför allt att hitta dem i mittfåran
              i svensk politik.
            </seg>
            <seg n="e7dec06b">
              Herr talman! Jag är ledsen om jag hör till de tråkiga som pratar
              om form, men det kan delvis bero på mitt nuvarande uppdrag som
              vice ordförande i konstitutionsutskottet.
            </seg>
          </u>
          <note type="speaker" n="aa4dd4c4">
            Anf. 166 JASENKO OMANOVIC (S):
          </note>
          <u who="unknown" xml:id="i-c65f748121b97830-7" n="3d34d632">
            <seg n="0dcc39d9">
              Herr talman! Nu är vi här igen när det gäller socialförsäkringen.
              Vi rödgröna lade ett initiativ på bordet i socialförsäkringsutskottet
              som bestod av tre punkter. Vi försökte söka en bred lösning på
              denna fråga. Vi försökte söka en bred enighet. Vi sade till och
              med att det består av tre punkter och vände oss till alliansledamöterna
              och sade att det går bra att stödja punkt 1, 2 eller 3 för att
              vi ska kunna hitta en bred lösning.
            </seg>
            <seg n="d9a956f7">
              Tyvärr ville alliansledamöterna inte vara med. Kanske är det
              för att de är vana vid att med en knapp majoritet ta besluten,
              som de gjorde när de ändrade sjukförsäkringen 2008. Det var med
              knapp majoritet. Då brydde man sig inte heller om det vi sade,
              eller om alla remissinstanser som påpekade brister i förslaget.
              Nu får vi höra att det är som Gunnar Axén, ordförande i utskottet,
              säger, nämligen att det saknas nödvändiga underlag för beslutet
              och att det är ett hån mot medborgarna.
            </seg>
            <seg n="a2c11fa6">
              Jag undrar: Förra mandatperioden, när vi satt i utskottet och
              man klubbade beslutet så fort på mindre än två dygn förberedde
              och beslutade man, och det skulle träda i kraft mindre än två
              veckor efter det vad var det då det hette? Vad hände då?
            </seg>
            <seg n="c4ad2e91">
              Vårt utskottsinitiativ bygger på att det är så många som drabbas.
              Vårt utskottsinitiativ bygger inte på någon egen vilja utan på
              att det är många människor som har drabbats av de förändringar
              som man som sagt genomförde med knapp majoritet utan att bry sig
              om remissinstanserna och vad de sade. Redan då hade man möjlighet
              att ta hänsyn till detta, men man hade inte den inställningen
              att man tyckte att det var viktigt att lyssna på remissinstanser.
            </seg>
            <seg n="df1d6bfa">
              Som sagt: Även 2009 när man hade utskottsinitiativ hade vi faktiskt
              förslag om förbättringar. Hade man varit lyhörd och lyssnat då,
              i stället för att skjuta från höften som man gjorde med dessa
              förändringar, hade vi faktiskt undvikit denna debatt i dag. Det
              som är mest väsentligt är dock att man hade undvikit att så många
              människor ute i Sverige varit med om sådana personliga tragedier
              som de har varit. Det skulle man ha undvikit om man hade varit
              lite mer lyhörd än vad man är från allianssidan och inte bara
              sett till att man fattar beslut med knapp majoritet.
            </seg>
            <seg n="1d1c825f">
              Jag tycker att det är väldigt beklagligt att man inte alls försöker
              att vara lyhörd från Alliansens sida.
            </seg>
          </u>
          <note type="speaker" n="004cf203">
            Anf. 167 JAN ERICSON (M):
          </note>
          <u who="jan_ericson_c141e8" xml:id="i-ce2e7bc0734959b8-1" n="2e878ece" next="i-af9d8ddefbbb706a-1">
            <seg n="a9b53ab0">
              Herr talman! Nu har jag lyssnat på denna debatt i fyra timmar,
              och jag kan sammanfatta oppositionens linje med ett enda ord:
              pinsamt.
            </seg>
            <seg n="46c77319">
              Det är pinsamt att oppositionen säger att man bryr sig om den
              viktiga grupp som kommit i kläm mellan olika system i sjukförsäkringen
              samtidigt som man lägger fram system som mycket väl kan försämra
              villkoren för samma personer. Det är pinsamt att oppositionen
              lägger fram ett förslag som ingen enda av ledamöterna under denna
              långa debatt har kunnat förklara. Vari ligger skillnaden mellan
              att pröva arbetsförmågan mot den reguljära arbetsmarknaden och
              att pröva den mot normalt förekommande arbete? Vi har inte fått
              något svar på det.
            </seg>
            <seg n="d51e1790">
              Det är också pinsamt att man vill driva igenom ett hafsigt tillyxat
              förslag i riksdagen som faktiskt kan bakbinda regeringen och förhindra
              genomförandet av de mycket bättre och mer genomarbetade förslag
              regeringen har ute på remiss just nu. Det är givetvis också pinsamt
              att höra Tomas Eneroth, vice ordförande i utskottet, hävda i debatten
              att en ordentlig remissrunda innebär att regeringen drar en fråga
              i långbänk. Det är förresten inte bara pinsamt utan lite respektlöst
              mot remissinstanserna.
            </seg>
            <seg n="b0e99fe6">
              Slutligen är det pinsamt att oppositionen låtsas att man vill
              göra snabba förändringar av regelverket samtidigt som man föreslår
              att förändringarna ska träda i kraft den 1 januari 2012 alltså
              exakt samma datum som regeringen planerar att genomföra sina egna
              förändringar.
            </seg>
            <seg n="35236207">
              Herr talman! För oppositionen går uppenbarligen politisk populism
              och lust att vinna en omröstning i riksdagen före de sjukskrivnas
              intresse av verkliga och genomtänkta förbättringar. Det är det
              mest pinsamma av allt.
            </seg>
          </u>
          <note n="af347271">
            Anf. 168 GUNNAR AXÉN (M):
          </note>
          <u who="jan_ericson_c141e8" xml:id="i-af9d8ddefbbb706a-1" n="2e878ece" prev="i-ce2e7bc0734959b8-1">
            <seg n="ae565965">
              Herr talman! Jag har lyssnat på debatten, och jag har hört företrädare
              för de rödgröna, inte minst Tomas Eneroth, Kurt Kvarnström och
              Jasenko Omanovic, bedyra att de gärna hade velat samarbeta kring
              de här frågorna, att man har sänt ut signaler om detta, att man
              har sökt samarbete.
            </seg>
            <seg n="1de0094b">
              Som jag sade tidigare tyckte inte jag att det var att sträcka
              ut en hand till Alliansen när man avslog vår begäran om ett ordentligt
              beredningsunderlag, vår begäran om att få in yttranden och svar
              på frågor från ett antal myndigheter. Vi begärde det med stöd
              av minoritetsskyddet i riksdagsordningen, men ni förvägrade oss
              den möjligheten. Hade vi haft ett sådant bättre underlag att diskutera
              utifrån, och hade man lyssnat på oss när vi ville invänta remissyttrandena
              på departementspromemorian hade vi sett en vilja till samarbete
              och samförstånd. Det var synd att man förvägrade oss den möjligheten
              när vi begärde det i utskottet. Det hade kunnat bespara oss en
              del arbete, och vi kanske hade kunnat hitta gemensamma ståndpunkter.
            </seg>
            <seg n="c2fa63ab">
              Jag vill ge de rödgröna, med Tomas Eneroth i spetsen, en möjlighet
              att på allvar visa prov på att man vill samarbeta och hitta gemensamma
              lösningar. Det kan man visa prov på genom att, när vi återförvisar
              ärendet till utskottet, gå oss till mötes när vi vill begära in
              mer underlag i beredningsarbetet och invänta remissvaren på departementspromemorian.
            </seg>
            <seg n="a156876d">
              Herr talman! Med detta ber jag att få yrka att ärendet återförvisas
              till socialförsäkringsutskottet för en seriös och gedigen beredning
              inför ett beslut.
            </seg>
          </u>
          <note n="344b51dc">
            Överläggningen var härmed avslutad.
          </note>
          <note n="63d96695">
            21 § Anmälningsplikt vid idrottsarrangemang
          </note>
          <note n="fce44ff3">
            Föredrogs
          </note>
          <note type="speaker" n="5e0b0415">
            Anf. 169 HELENA BOUVENG (M):
          </note>
          <u who="helena_bouveng_5e8f71" xml:id="i-87c129ac6399e87d-0" n="bca7fb14">
            <seg n="7ab193f9">
              Herr talman! Så var det dags igen. Socialdemokraterna har tillsammans
              med Miljöpartiet och Vänsterpartiet använt sig av det så kallade
              utskottsinitiativet, ett verktyg som vi som riksdagsledamöter
              har, som vi hörde i den tidigare debatten, rätt att använda oss
              av, men verktyget ska hanteras varsamt och med försiktighet. Det
              verkar inte vara något som den rödgröna oppositionen tar hänsyn
              till. Det är ett verktyg som i grunden kommit ur att riksdagen
              ska kunna hjälpa regeringen om småfel har begåtts men framför
              allt när det krävs snabba beslut vid stora faror, epidemier eller
              dylikt.
            </seg>
            <seg n="e9446546">
              Förra gången det begav sig i justitieutskottet var det beträffande
              nedläggning av fyra tingsrätter, fyra tingsrätter som fortsatt
              är kvar även om utskottsinitiativet inte fick gehör i kammaren.
              Dagen efter gick det att läsa i Smålandstidningarna att nu var
              det kört för Eksjö tingsrätt, enligt den miljöpartistiska riksdagsledamoten.
              Tänk så fel det kan bli! Det tyder väl ändå på att det inte är
              alla som har riktigt koll på vad utskottsinitiativ innebär och
              när det ska användas.
            </seg>
            <seg n="531e6622">
              I dag, herr talman, gör man ett nytt försök och då beträffande
              anmälningsplikten, som innebär att de personer som fått tillträdesförbud
              eller blivit dömda för våldsbrott eller för ordningsstörningar
              i samband med idrottsevenemang ska kunna tvingas att anmäla sig
              hos polisen då matchen går av stapeln så att dessa omöjligt ska
              kunna ta sig in på arenan. Vacker tanke måhända, men det finns
              en hel del frågor man bör ställa sig först. Är detta verkligen
              den enda rätta vägen att gå?
            </seg>
            <seg n="f24e4d43">
              Den förra regeringen införde lagen om tillträdesförbud. Den nuvarande
              regeringen har förbättrat den lagen och bland annat givit polisen
              möjlighet att initiera begäran om att någon ska få förbud att
              vistas på arenorna. Vi har också kriminaliserat pyroteknik inne
              på arenan liksom att beträda eller kasta in föremål på planen.
              Vi har även utökat möjligheten att med buss köra bort stora grupper
              som stör ordningen.
            </seg>
            <seg n="d5e4f883">
              Herr talman! Det här räcker inte; det är alldeles uppenbart.
              Det är uppenbart för alla dem som i dag väljer att inte ta med
              sig sina barn på roliga matcher och föredrar att titta på sportsammandraget
              framför tv:n i stället. Därför har regeringen tillsatt en nationell
              samordnare, landshövding Per Unckel, när det gäller att komma
              till bukt med brottsligheten vid idrottsarrangemang, något som
              har efterfrågats från idrottens sida.
            </seg>
            <seg n="c00a056d">
              Huvudfokus i Per Unckels uppdrag är att nå resultat, här och
              nu. Han har fram till 2013 på sig men har möjlighet att hela tiden
              lämna in delförslag. Efter samtal med Per Unckel förra veckan
              vet vi att förslag, idéer och tankar kommer att redovisas redan
              i höst. Detta kan gälla både lagändringar och ytterligare åtgärder
              som kan behöva vidtas. Både min och regeringens inställning är
              att arbetet måste ske förutsättningslöst där alla stenar måste
              lyftas på. Här är det många aktörer som är berörda från klubbar
              och förbund till arenaägare, polisen, kommuner och kollektivtrafiken
              och självfallet också vi, lagstiftare. Alla har vi olika verktygslådor
              som vi kan bidra med för att få den helhet som jag tror är absolut
              nödvändig för att någonsin komma till bukt med brottsligheten
              runt våra idrottsarrangemang.
            </seg>
            <seg n="e83abdea">
              En av de viktigaste åtgärderna enligt min mening är att se till
              att man kan identifiera huliganerna. Åtgärder som här kan krävas
              är högre kvalitet på övervakningskamerorna, maskeringsförbud,
              införande av personliga biljetter och slopande av ståplatser,
              något som nu Hockeyligan siktar på allt för att förhindra att
              oönskade personer finns inne på våra arenor. Brottsförebyggande
              rådet kom med en rapport, Strategier mot fotbollsrelaterade ordningsstörningar
              . I den har Brå granskat det brittiska arbetet mot huliganism.
              Där framgår att en av de viktigaste förändringarna var just att
              ståplatserna försvann och det infördes numrerade sittplatser.
              Detta minskade bråket betydligt, och arrangörerna hade koll på
              vilka man hade släppt in. Det har man inte i Sverige i dag, och
              därför blir det väldigt svårt att ställa ansvariga personer till
              svars. Kollektiva bestraffningar visar med all tydlighet att allas
              ansvar leder till ingens ansvar, bråket och våldet har kunnat
              fortsätta.
            </seg>
            <seg n="8acab204">
              Vad gäller tillträdesförbudet tror jag det är viktigt att det
              kan användas som det var tänkt. Det är klart att det blir verkningslöst
              om arrangörerna inte kan föra register på personerna som det gäller.
              Djurgårdens IF begärde, och fick också, dispens från Datainspektionen
              beträffande begränsningar som personuppgiftslagen ställer upp.
              Ansökningar likt Djurgårdens kommer med all säkerhet att åtföljas
              av fler, från andra klubbar, vilket torde undanröja hindret för
              arrangörerna att ha koll på vilka som faktiskt har tillträdesförbud.
            </seg>
            <seg n="38d0e62b">
              För oss lagstiftare blir det att ta ställning till hur vi kan
              få en långsiktig och permanent lösning. Dessutom tål tiden för
              tillträdesförbud att diskuteras. Jag har från flera håll förstått
              att man anser att ett tillträdesförbud på ett år är alldeles för
              kort tid. Efter ett år är man åter med i matchen. Skulle tillträdesförbudet
              sträcka sig över två eller tre år är chanserna större att man
              lägger av.
            </seg>
            <seg n="f046f41b">
              Beträffande anmälningsplikt, som i dag diskuteras, säger både
              jag, utredaren och regeringen att den inte går att utesluta, men
              det behöver i så fall föregås av en mycket seriös analys. Är det
              praktiskt genomförbart? Skulle det få någon effekt? Det handlar
              om ca 150200 människor som en tid före match, under match och
              efter match skulle komma att vistas på en polisstation. Hur klarar
              polisstationerna, speciellt de små, av en sådan hantering?
            </seg>
            <seg n="3e5af529">
              Det väcker också frågan om detta är förenligt med grundlagen.
              Lagstiftning som innebär tvång mot enskilda eller inskränkningar
              av grundlagsskyddade rättigheter får inte hastas fram. Den måste
              utredas ordentligt och genomgå noggranna avvägningar. Om den nationella
              samordnaren kommer fram till att det är helt nödvändigt krävs
              ett stort och genomarbetat underlag.
            </seg>
            <seg n="73fd072e">
              Den rödgröna oppositionen visar med all tydlighet att respekten
              för grundlagsskyddade rättigheter inte står speciellt högt i kurs.
              Man skriver i betänkandet att frågan bör utredas men att en anmälningsplikt
              ska träda i kraft, och det redan 2012. Detta trots att det bedömts
              vara mycket svårt att förena anmälningsplikt med bland annat grundlagsfästa
              rättigheter om rörelsefrihet, europakonventionen och kravet på
              att åtgärder av detta slag faktiskt ska vara proportionerliga
              detta då det kan krävas att polisen frihetsberövar enskilda människor
              om man antingen inte stannar kvar eller inte kommer dit.
            </seg>
            <seg n="8a64a7e9">
              Frågan jag ställer till de rödgröna blir självklart: Vad händer
              om det inte är förenligt med grundläggande friheter och rättigheter,
              om det strider mot grundlagen? Går det rent praktiskt ihop? Är
              det proportionerligt? Är det nödvändigt? Varför begära en utredning
              när man redan har svaret? Varför begära prioritet endast för en
              åtgärd i stället för en helhetslösning? Prioriterar man något
              måste ju något annat stå bakom, och jag undrar vad det kan vara.
            </seg>
            <seg n="9feac723">
              Varför är man inte beredd att låta den redan tillsatta samordnaren
              göra sitt jobb och lägga fram förslag som skapar en helhet gentemot
              huliganism. I motsats till vad den före detta ordföranden i justitieutskottet
              påstår, Kerstin Haglö, har Per Unckel ett mycket öppet mandat
              att utreda, analysera och lägga fram förslag till både åtgärder
              och lagstiftning där de olika aktörerna tillsammans arbetar fram
              vad respektive aktör kan bidra med. En enskild åtgärd räcker inte
              på långa vägar för att fotbolls- och hockeymatcher ska vara fantastiska
              mötesplatser där vi alla kan känna glädje, trygghet och på ett
              säkert sätt heja fram vårt lag till matchvinst före, under och
              efter match.
            </seg>
            <seg n="c61d91f9">
              Herr talman! Med dessa ord yrkar jag avslag på förslagen till
              beslut i betänkandet och bifall till vår gemensamma reservation.
            </seg>
          </u>
          <note n="fc428753">
            I detta anförande instämde Pia Hallström, Krister Hammarbergh,
            Ulrika Karlsson i Uppsala, Patrick Reslow och Ewa Thalén Finné
            (alla M).
          </note>
          <note type="speaker" n="8bef2781">
            Anf. 170 JOHAN PEHRSON (FP):
          </note>
          <u who="johan_pehrson_35cd8a" xml:id="i-ba4f63d36e72368b-0" n="c3e70369">
            <seg n="6b9d8596">
              Herr talman! Nu har vi återigen ett så kallat utskottsinitiativ
              på vårt bord. Anmälningsplikt vid idrottsarrangemang är ryckt
              ur sitt sammanhang och dyker upp här. Varför dyker det då upp
              här i kammaren? Jo, därför att det har dykt upp i justitieutskottet,
              och det finns en opposition som har förenats. De tycker att det
              här är något viktigt som vi ska ta tag i. Och jag kan, såsom anförts
              tidigare i debatten under kvällen, verkligen beklaga att de så
              kraftfullt missbrukar denna initiativrätt. Den har ju ett helt
              annat syfte. Det behöver man inte läsa på särskilt mycket för
              att förstå, tycker jag. Men längtan och lusten i denna tidiga
              sommartid gör att de tydligen vill göra allt för att ta upp tid
              i kammaren och för att se till att regeringen ska få konstiga
              beställningar som är svåra att uppfylla.
            </seg>
            <seg n="ac96dba7">
              Jag tycker också, som Helena Bouveng mycket skickligt förde fram,
              att det är ett väldigt konstigt initiativ att det ska levereras
              någonting men då med en massa premisser och förevändningar att
              det naturligtvis inte får strida mot de grundlagsskyddade rättigheter
              som råder i landet. Det är ett väldigt konstigt tillvägagångssätt,
              måste jag säga. Det är nästan så att man slår knut på sig själv
              i sin argumentation här.
            </seg>
            <seg n="407d5e71">
              Jag ska inte återupprepa det som Helena Bouveng förde fram om
              det gedigna arbete som vi försöker göra för att komma till rätta
              med det här. Möjligtvis belyste Helena Bouveng några problem som
              finns med att man ska anmäla sig på polisstationer. Jag tror att
              det mycket väl är möjligt, men allt ska ju göras i ett sammanhang.
              Det är därför vi har en särskild utredare.
            </seg>
            <seg n="d386b431">
              Det som jag vill lyfta fram som ytterligare frågor som måste
              upp på bordet för att man ska komma till rätta med våldet runt
              våra idrottsarenor är att alla idrottsföreningar verkligen ska
              vara med och betala, att det ska vara ett tydligt regelverk. I
              dag är det ett snurrigt regelverk på så sätt att vissa klubbar
              behöver betala, det vill säga de som är aktiebolag men inte de
              som inte är aktiebolag. Och gäller det fotboll är det väldigt
              konstigt, för det är viktigt att klubbarna själva får bära ett
              visst ansvar för polisbevakning, men de ska behandlas lika. Det
              är ingen skillnad i den delen vad gäller klubbar som spelar med
              elitlicens. De ska allihop behandlas lika oavsett driftsform eller
              associationsform.
            </seg>
            <seg n="34cf3d6d">
              Den stora frågan är ägandefrågan. Men den sitter Riksidrottsförbundet
              på, för ska man få långsiktighet i den här verksamheten och klubbar
              som kan och vill driva och ta ansvar är det viktigt att det finns
              en professionell ledning. Vi har ju sett alldeles för många klubbar
              genom åren haverera, inte minst ekonomiskt men också när det gäller
              säkerhetsarbete och andra långsiktiga insatser.
            </seg>
            <seg n="fe13dc8a">
              Herr talman! Jag yrkar självklart avslag på detta förslag. Jag
              vill understryka att om det nu är som jag läste någonstans, att
              det finns en majoritet för det här är det naturligtvis ingen katastrof.
              Man måste se vad det handlar om. Det är en önskan från oppositionen
              att försöka greppa saker där man kommer överens, där Sverigedemokraterna
              känner att de gärna vill göra upp med Socialdemokraterna, Vänsterpartiet
              och Miljöpartiet. Det är ett ansvar som ni tar. Och jag hoppas
              att ni är stolta också vid en tillbakablick på det här, för detta
              är att missbruka utskottsinitiativrätten, hävdar jag.
            </seg>
          </u>
          <note n="8b9d8e2d">
            Herr talman! Jag yrkar avslag till förslaget i betänkandet.
          </note>
          <note type="speaker" n="07ee3725">
            Anf. 171 JOHAN LINANDER (C):
          </note>
          <u who="johan_linander_6c27ef" xml:id="i-b5b814e9a40dbb11-0" n="8f4448cc" next="i-6b35491bca0fa1f8-0">
            <seg n="dc5790d3">
              Herr talman! Tyvärr finns det människor som misshandlar, slår
              sönder saker, förolämpar, angriper och förstör för andra människor.
              En del av dessa människor tar sig även in på våra idrottsarenor.
            </seg>
            <seg n="4b39aba4">
              Det finns personer som i samband med demonstrationer attackerar
              polisen, kastar smällare och på det sättet förstör för dem som
              hade ett viktigt budskap med sin demonstration. Den typen av personer
              finns också inom idrotten.
            </seg>
            <seg n="f01375fe">
              Idrott och inte minst fotboll skapar starka känslor. Jag själv
              är en av dem som brinner för och är oerhört känslomässigt engagerad
              i ett lag. De flesta här i kammaren vet att jag har ett stort
              himmelsblått hjärta. Jag har under många år stått på ståplatsläktaren
              på Malmöstadion och hyllat mitt lag. Jag har varit medlem i supporterföreningen,
              och jag är medlem i Malmö fotbollsförening.
            </seg>
            <seg n="762eeb73">
              Jag och mer än 99 procent av alla som är supportrar hyllar vårt
              lag. Vi kanske skriker ut vår förtvivlan när ett mål blir bortdömt
              för en felaktig off side-avblåsning. Vi kanske sjunger en nidvisa
              om motståndarlaget. Men vi kastar inte in smällare mot domare
              eller motståndarlagets målvakt. Vi springer inte in på plan för
              att attackera vare sig domare eller spelare. Vi bestämmer inte
              tid med motståndarlagets huligangrupp för att slåss. Men tyvärr
              finns det personer som inte har de här spärrarna, som inte har
              förståndet som de flesta har, och de personerna riskerar att förstöra
              era och alla andras fantastiska idrottsupplevelser. Det hände
              mig redan när Malmö FF mötte Helsingborg den 24 maj. Jag satt
              på stadion och en eller ett par huliganer förstörde fotbollsfesten
              för mig och över 20 000 andra.
            </seg>
            <seg n="e0c0ba53">
              Herr talman! Det borde inte få hända, men ändå händer det. Då
              är frågan: Finns det några enkla åtgärder för att lösa de här
              problemen som gör att alla huliganer försvinner från idrottsarenorna
              och från samhället i stort? Svaret är självklart nej, det finns
              inte några enkla åtgärder som löser problemen. Det kommer att
              krävas många åtgärder. Och ansvaret ligger på många olika, från
              oss som lagstiftare till klubbarna, Fotbollförbundet och arenaägarna.
            </seg>
            <seg n="690a34db">
              År 2005 kom lagen om tillträdesförbud. År 2009 förstärkte vi
              den lagen samtidigt som vi införde en ny lagstiftning mot pyroteknik
              och mot att beträda spelplanen. Redan nu kan vi från Centerpartiet
              säga att dessa ändringar inte räcker. Vi vill ändra lagen om tillträdesförbud
              så att förbudet kan gälla längre än ett år två, tre eller kanske
              till och med fem år i de värsta fallen. Det är rimligare än ett
              år, som i dag.
            </seg>
            <seg n="bb67eb46">
              Många klubbar har redan vidtagit bra åtgärder för att stoppa
              våldsverkare inne på arenorna. Redan efter ett par veckor kom
              Malmö FF med sitt tiopunktsprogram för att hindra att detta händer
              igen. Jag är övertygad om att dessa åtgärder är långt viktigare
              än den anmälningsplikt som vi diskuterar i dag.
            </seg>
            <seg n="095a7169">
              Det handlar om förstärkt visitation, mer personal och noggrannare
              kontroll. Drogpåverkade eller kraftigt berusade personer ska inte
              få komma in på arenan. Det ska vara fler synliga vakter runt hela
              stadionområdet och inne på arenan. Det ska finnas nät som skyddar
              mot inkastade föremål. Sådana har redan satts upp. Icke-uniformerad
              personal ska placeras ut på läktarna. Denna personal kan se om
              någon försöker kasta in ett föremål eller ta sig in på planen.
            </seg>
            <seg n="37d82a05">
              Dessutom kommer Malmö FF att ansöka om den dispens som man enligt
              Datainspektionen kan få för att upprätta ett register för att
              förhindra dem med tillträdesförbud att ta sig in på arenan.
            </seg>
            <seg n="abab4888">
              Jag är samtidigt tveksam till en del förslag som har kommit fram,
              till exempel att ta bort ståplatsläktaren. Vi får absolut inte
              komma med åtgärder som förstör den goda läktarkultur och supporterkultur
              som finns i många klubbar. Tifon, sånger och andra läktararrangemang
              är viktiga för stämningen på matcherna. De 99 procenten bra supportrar
              ska inte drabbas för att det finns några få huliganer.
            </seg>
            <seg n="88643b9e">
              Herr talman! Jag tror även att anmälningsplikt kan vara ett inslag
              för att få bort de allra värsta huliganerna från idrottsarrangemangen.
              Man måste dock vara medveten om att det handlar om en ganska liten
              grupp. Det är personer som redan har fått tillträdesförbud, men
              i de senaste fallen av huliganism som vi har sett på svenska arenor
              har personerna inte haft tillträdesförbud. Alltså skulle anmälningsplikten
              inte ha gällt dem i alla fall.
            </seg>
            <seg n="93e26a1d">
              När Socialdemokraterna lade fram sitt förslag i justitieutskottet
              lät det som att anmälningsplikt skulle lösa alla problem, men
              det är naivt att tro det.
            </seg>
            <seg n="f158113c">
              Man måste också vara medveten om att anmälningsplikten, precis
              som Helena Bouveng sade, är en inskränkning i de grundläggande
              fri- och rättigheterna. Även om det bara handlar om att den med
              anmälningsplikt ska anmäla sig på polisstationen ett visst klockslag
              är det utan tvekan en inskränkning i de grundläggande fri- och
              rättigheterna.
            </seg>
          </u>
          <note n="4051d82d">
            Regeringsformens 2 kap. 8 § säger: Var och en är gentemot det
            allmänna skyddad mot frihetsberövande. Den som är svensk medborgare
            är även i övrigt tillförsäkrad frihet att förflytta sig inom riket
            och att lämna det.
          </note>
          <u who="johan_linander_6c27ef" xml:id="i-6b35491bca0fa1f8-0" n="8f4448cc" prev="i-b5b814e9a40dbb11-0">
            <seg n="fed45a58">
              Införandet av anmälningsplikt handlar alltså om att riksdagen
              ska fatta beslut om att inskränka en grundläggande fri- och rättighet,
              nämligen rörelsefriheten. Det kan vi göra eftersom rörelsefriheten
              är en av de friheter som kan inskränkas i lag enligt regeringsformen
              2:20. Det får dock enbart göras för att tillgodose ändamål som
              är godtagbara i ett demokratiskt samhälle. Begränsningen får aldrig
              gå utöver vad som är nödvändigt med hänsyn till det ändamål som
              har föranlett den.
            </seg>
            <seg n="03c5d0c0">
              En lagstiftning om anmälningsplikt är också en sådan lag som
              kan vilandeförklaras i ett år, precis som tidigare har skett med
              exempelvis lagen om buggning och datalagringsdirektivet.
            </seg>
            <seg n="28c94fac">
              Denna lagstiftning vill Socialdemokraterna, Miljöpartiet, Vänsterpartiet
              och kanske numera också Sverigedemokraterna låta snabbutreda inte
              om en sådan lag ska utredas utan med krav på utredaren att komma
              fram till att en sådan lag ska införas. Oppositionspartierna vill
              också att regeringen ska lägga fram en proposition till riksdagen
              oavsett om utredaren avråder från det, oavsett om remissinstanserna
              är negativa och oavsett vad Lagrådet säger.
            </seg>
            <seg n="72982f15">
              I utskottet var Sverigedemokraternas ledamot mycket tydlig med
              att det var omöjligt att stödja S-förslaget eftersom anmälningsplikt
              först behöver utredas. Kanske har något hänt där.
            </seg>
            <seg n="9b195769">
              Är det rimligt att vi tar fram en lag på detta sätt? Centerpartiet
              är också positivt till anmälningsplikt, men nog måste väl frågan
              utredas i vanlig ordning, nog ska väl regeringen lyssna på vad
              utredaren kommer fram till, nog ska väl regeringen lyssna på vad
              remissinstanserna svarar och nog ska väl regeringen lyssna om
              Lagrådet säger nej. Det tycker inte oppositionen.
            </seg>
            <seg n="adad7aa9">
              Jag har förstått att under Håkan Juholts nya ledning av Socialdemokraterna
              handlar det om att skjuta från höften och smasha på varenda boll
              som rör sig, så jag är kanske inte så förvånad. Jag är dock besviken
              på Miljöpartiet och på Vänsterpartiet som inte ens tagit sig hit
              till kammaren i dag. Ni brukar vara noggranna med att skydda våra
              grundläggande fri- och rättigheter, men inte i detta fall. Här
              springer ni på bollen utan att tänka efter, precis som Socialdemokraterna.
              Det handlar om att ta snabba politiska poäng, och det är beklagligt.
            </seg>
          </u>
          <note n="5fcce697">
            Herr talman! Jag yrkar bifall till reservation 1.
          </note>
          <note type="speaker" n="b4921b7a">
            Anf. 172 THORALF ALFSSON (SD):
          </note>
          <u who="thoralf_alfsson_3fc160" xml:id="i-64bf7d3ddf7041b5-0" n="1613fd19" next="i-1b5b9ba7643a95d1-0"/>
          <note n="6be4e4c0">
            Herr talman! Jag yrkar bifall till vår reservation, nr 2.
          </note>
          <u who="thoralf_alfsson_3fc160" xml:id="i-1b5b9ba7643a95d1-0" n="1613fd19" prev="i-64bf7d3ddf7041b5-0">
            <seg n="984930dd">
              Johan Linander! Jag är själv Kalmar FF-fantast och följer alla
              matcher. Jag får gratulera till vinsten i går och falla tillbaka
              på att vi slog ut er ur cupen förra veckan.
            </seg>
            <seg n="e53a5384">
              Som så många andra i vårt land är jag konsument av idrottsarrangemang.
              Varje gång vår frihet och rättighet att avnjuta dessa tillställningar
              kränks av huliganer och våldsverkare blir jag upprörd, oavsett
              om jag är direkt drabbad eller om jag får läsa om det eller se
              det i medierna.
            </seg>
            <seg n="8beed075">
              Tyvärr är dessa händelser inga nypåkomna företeelser, utan detta
              har pågått under många år. Jag vet inte om antalet händelser har
              ökat, men ansvariga på idrottsarenorna tar i dag oftare beslut
              att stoppa matcher med hänsyn till säkerheten för spelare, domare
              och publik.
            </seg>
            <seg n="bbb957c4">
              De åtgärder som hittills vidtagits har uppenbarligen inte varit
              tillräckliga för att stävja detta oskick som kostar idrottsrörelsen
              stora summor varje år i säkerhetsarbete jag har sett siffror på
              35 miljoner för fotbollsklubbarna och inte minst i minskade publikintäkter
              då många personer, till exempel barnfamiljer, avstår från att
              besöka framför allt hockeymatcher eller fotbollsmatcher av rädsla
              för huliganer.
            </seg>
            <seg n="30fcd586">
              Herr talman! Sverigedemokraterna ställer sig positiva till att
              skärpa lagstiftningen rörande idrottsrelaterat våld och störningar.
              Det ligger helt i linje med vår politik.
            </seg>
            <seg n="0f44fe2a">
              Jag har full förståelse för att Fotbollförbundets ordförande
              Lars-Åke Lagrell är mycket kritisk till hur lite regeringen bistått
              idrottsrörelserna i dessa frågor genom att inte ge rättsväsendet,
              polisen och idrottsklubbarna de verktyg som behövs för att stävja
              dessa brottsliga handlingar i samband med idrottsarrangemang.
            </seg>
            <seg n="6f7108d2">
              Jag hoppas att vi kan ge Lars-Åke Lagrell en present när han
              avgår som Fotbollförbundets ordförande nästa år genom att ge polisen
              och Idrottssverige nya verktyg i kampen mot huliganismen.
            </seg>
            <seg n="56241c83">
              Det som efterfrågas av idrottsrörelsen är ett effektivt sätt
              att förhindra personer med tillträdesförbud att besöka idrottsarenorna.
            </seg>
            <seg n="4a81c251">
              Det utskottsinitiativ som tagits av Socialdemokraterna riktar
              enbart in sig på anmälningsplikt. Tyvärr är detta förslag något
              smalt och kunde med lite samarbetsvilja från Socialdemokraternas
              sida även ha innehållit Sverigedemokraternas och polisens tankar
              om elektronisk fotboja.
            </seg>
            <seg n="ad130327">
              Rikspolisstyrelsens tankar om att elektronisk fotboja skulle
              kunna vara ett ännu mer effektivt verktyg för att hålla huliganer
              borta från de aktuella idrottsarenorna är mycket intressant. Enligt
              polisen finns det klara fördelar med elektronisk fotboja, vilket
              jag och Sverigedemokraterna instämmer i. Därför bör detta ingå
              i det prioriterade utredningsdirektiv som vi föreslår.
            </seg>
            <seg n="2d7ca2ce">
              Den utredning som regeringen har tillsatt ska vara klar senast
              i mars 2013. Därmed kan knappast någon lagändring ske förrän 2014.
              Jag tror inte att idrottsrörelsen är villig att vänta så länge
              på åtgärder från lagstiftaren. Därför anser vi sverigedemokrater
              att det är hög tid att sluta prata och i stället gå till handling.
            </seg>
            <seg n="d2742352">
              En av mina gamla arbetskamrater som var bas i ångcentralen på
              Silverdalens pappersbruk brukade säga, när han inte visste vad
              vi skulle göra: Vi gör något så har vi i varje fall gjort något.
              Det kan låta billigt, men genom att göra något kommer man alltid
              närmare en lösning på problemet. Jag tror att det gäller även
              här. Det handlar om sunt förnuft.
            </seg>
            <seg n="40ee3f53">
              Vi vill ge utredaren i uppdrag att prioritera frågan om anmälningsplikt
              och ta med elektronisk fotboja som ett alternativ till anmälningsplikt
              med målsättningen att sätta detta i skarpt läge under 2012.
            </seg>
            <seg n="50314945">
              Herr talman! Vi hade hoppats att de rödgröna skulle se fördelarna
              med vårt något bredare utredningsdirektiv och därmed kunna tänka
              sig att stödja vårt utökade förslag. Tyvärr har de rödgröna svårt
              att släppa på prestigen och stödja något som kommer från Sverigedemokraterna,
              så det lär vi knappast få se. Det viktigaste för oss sverigedemokrater
              är att polisen och Idrottssverige får fler verktyg i kampen mot
              huliganismen, och det så snart som möjligt. Vi har därför beslutat
              att lägga vår prestige åt sidan och stödja Socialdemokraternas
              utskottsinitiativ om vår egen reservation faller vid omröstningen.
              Vi anser att vi är skyldiga Idrottssverige och alla seriösa idrottsälskare
              det.
            </seg>
          </u>
          <note type="speaker" n="8e5b97cd">
            Anf. 173 HELENA BOUVENG (M) replik:
          </note>
          <u who="helena_bouveng_5e8f71" xml:id="i-87c129ac6399e87d-1" n="bca7fb14">
            <seg n="0ed67e72">
              Herr talman! Jag ska börja med att citera ur Sverigedemokraternas
              reservation som gick i tryck för bara några dagar sedan. Det står
              så här:
            </seg>
            <seg n="dd734309">
              Det utskottsinitiativ som Socialdemokraterna har lagt fram tar
              emellertid inte hänsyn till lämpligheten i att införa anmälningsplikt,
              vilket är en utredares uppdrag att yttra sig om, utan innebär
              att lagförslaget ska tas fram oavsett vad utredaren kommer fram
              till. Eftersom frågan om anmälningsplikt inte har utretts, i alla
              fall inte vad jag fått presenterat, anser jag inte att jag kan
              stödja S-ledamöternas förslag till utskottsinitiativ. Så skrev
              ni för några dagar sedan.
            </seg>
            <seg n="9a293204">
              Om jag har förstått det hela rätt tar ni nu tillbaka det och
              säger att ni ska stödja utskottsinitiativet, trots att halva reservationen
              förklarar varför ni inte kan stödja det.
            </seg>
            <seg n="f12c8a92">
              Är Sverigedemokraterna ett parti som kan kalla sig ansvarstagande?
              Är det ett parti som vet vad det vill? Är Sverigedemokraterna
              överens internt, är det ren och skär populism eller beror det
              till och med på vilken ledamot som företräder Sverigedemokraterna
              en viss dag?
            </seg>
          </u>
          <note type="speaker" n="4c682dd6">
            Anf. 174 THORALF ALFSSON (SD) replik:
          </note>
          <u who="thoralf_alfsson_3fc160" xml:id="i-9d0f57ea17c61fbc-0" n="1613fd19">
            <seg n="a034dc40">
              Herr talman! Jag tänker inte ägna mig åt att försvara Socialdemokraternas
              utskottsinitiativ. Vi hade synpunkter på det i utskottet. Därför
              lade vi fram ett eget förslag och därför avstod vi i omröstningen
              i utskottet.
            </seg>
            <seg n="d66d5f90">
              Nu ser situationen ut som den gör i riksdagen. Under omröstningen
              kommer det att se ut som jag förväntar mig. Det finns två förslag
              som vi inte riktigt sympatiserar med. Antingen avstår vi eller
              också stöder vi det förslag som vi tycker är minst dåligt. Vi
              känner ett ansvar mot idrottsrörelsen och polisen och det de efterfrågar
              när det gäller anmälningsplikt, så vi kan tänka oss att stödja
              utskottsinitiativet. Jag hoppas att den utredare som tar tag i
              detta också funderar på frågan om elektronisk fotboja.
            </seg>
          </u>
          <note type="speaker" n="ac798cec">
            Anf. 175 HELENA BOUVENG (M) replik:
          </note>
          <u who="helena_bouveng_5e8f71" xml:id="i-87c129ac6399e87d-2" n="bca7fb14">
            <seg n="0732f473">
              Herr talman! Det var inte så många svar på mina frågor. Halva
              er reservation, Thoralf Alfsson, argumenterar för att ni definitivt
              inte kan stödja Socialdemokraternas utskottsinitiativ, mycket
              på grund av att frågan inte har utretts.
            </seg>
            <seg n="3adce6ea">
              I ditt anförande sade du att ni inte tror att det kan bli en
              lagändring till 2012, ändå stöder ni detta. Om ni inte ens tror
              på att det är möjligt hur kan ni då stödja ett förslag som säger
              att en lag ska träda i kraft redan 2012?
            </seg>
          </u>
          <note type="speaker" n="4bfb4f48">
            Anf. 176 THORALF ALFSSON (SD) replik:
          </note>
          <u who="thoralf_alfsson_3fc160" xml:id="i-9d0f57ea17c61fbc-1" n="1613fd19">
            <seg n="87b05314">
              Herr talman! Vi stöder vår reservation. Där uttrycker vi en målsättning
              med både anmälningsplikt och elektronisk fotboja.
            </seg>
            <seg n="0397f7be">
              Vi har att välja mellan två inte riktigt bra förslag. Antingen
              avstår vi helt och hållet. Då anser vi att vi sviker idrottsrörelsen
              eftersom det innebär att det kommer att dröja. Det kan ta ett,
              två eller tre år. Det kan dröja ända till 2014 innan det kommer
              ett nytt förslag från lagstiftarna.
            </seg>
            <seg n="4cb706f4">
              Genom att stödja utskottsinitiativet kan vi få någon form av
              skärpning av reglerna kanske redan 2012.
            </seg>
          </u>
          <note type="speaker" n="7975e1e9">
            Anf. 177 JOHAN LINANDER (C) replik:
          </note>
          <u who="johan_linander_6c27ef" xml:id="i-f5da5c901bd10a98-0" n="8f4448cc">
            <seg n="a9546d13">
              Herr talman! Sverigedemokraterna sade för ett par dagar sedan
              att de inte stod bakom Socialdemokraternas förslag till utskottsinitiativ
              och skrev sin reservation som är mycket tydlig och som Helena
              Bouveng citerade ur. I utskottet ställdes er ledamot där, Kent
              Ekeroth, inför frågan om han stödde det ena eller det andra förslaget
              när hans eget föll. Då valde han att avstå. Nu har ni valt att
              göra annorlunda.
            </seg>
            <seg n="6ca6c0dd">
              Vad har hänt på de här dagarna? Varför kunde han inte säga det
              redan i utskottet, om det var så givet för Sverigedemokraterna?
              Har inte Kent Ekeroth förtroende från ert parti, och får han inte
              företräda er i den här debatten? Jag måste fråga eftersom ni har
              ändrat er på bara några dagar. Man kan tycka att ett ställningstagande
              ska hålla mer än några få dagar.
            </seg>
            <seg n="a8757c35">
              Thoralf Alfsson påstår att utredaren inte skulle kunna komma
              med ett förslag om anmälningsplikt förrän 2013 när utredningen
              ska vara klar. Det står mycket tydligt i direktiven till Per Unckels
              utredning att han ska komma med tillbakarapporter till regeringen.
              De kan komma i form av delbetänkanden med förslag som han känner
              är färdigutredda. Ingenting säger att det här initiativet, om
              det röstas igenom i morgon, kommer att göra att frågan går snabbare
              framåt än annars. Påstår man det är det att försöka luras.
            </seg>
            <seg n="09f4cce6">
              Jag vet inte om vi ska ta det som något generellt att det alltid
              är bättre att göra något än ingenting alls. Enligt Sverigedemokraterna
              är det alltså bättre att göra fel än att inte göra något alls.
            </seg>
          </u>
          <note type="speaker" n="4b731193">
            Anf. 178 THORALF ALFSSON (SD) replik:
          </note>
          <u who="thoralf_alfsson_3fc160" xml:id="i-9d0f57ea17c61fbc-2" n="1613fd19">
            <seg n="5a5846e1">
              Herr talman! Kärt barn har många namn. Ett delbetänkande eller
              att prioritera är i praktiken ungefär samma sak. Om man lämnar
              ett delbetänkande tidigt ser jag det som att utredaren har prioriterat
              anmälningsplikt, om det är det som delbetänkandet gäller.
            </seg>
            <seg n="ef1996de">
              Kent Ekeroth befinner sig för tillfället i New York och kan därför
              inte delta i debatten. Det handlar inte om något annat.
            </seg>
            <seg n="9e31d445">
              Vi företräder givetvis vårt eget förslag i första hand. Vi har
              lagt det på grund av att vi har haft synpunkter på utskottsinitiativet.
              Av två dåliga saker väljer vi det minst dåliga. Den skyldigheten
              känner vi att vi har mot idrottsrörelsen och de kontakter vi har
              med den.
            </seg>
          </u>
          <note type="speaker" n="f10c2061">
            Anf. 179 JOHAN LINANDER (C) replik:
          </note>
          <u who="johan_linander_6c27ef" xml:id="i-f5da5c901bd10a98-1" n="8f4448cc">
            <seg n="1630c7c5">
              Herr talman! I votering efter votering i de förberedande voteringarna
              här i kammaren faller Sverigedemokraternas förslag. Sedan avstår
              de från att rösta i huvudvoteringen för att de inte tycker att
              några av förslagen är tillräckligt bra.
            </seg>
            <seg n="b654b11d">
              Vi ser i er reservation att ni inte tyckte att detta förslag
              från Socialdemokraterna var speciellt bra eftersom man där inte
              ställer frågan om detta är lämpligt att genomföra utan bara hur
              det ska ske.
            </seg>
            <seg n="81f45daa">
              Nu ställer ni er alltså bakom utskottsinitiativet. Det innebär
              att ni ställer er bakom att utredaren tvingas se till att en sådan
              lag genomförs oavsett om utredaren tycker att det är ett bra alternativ.
              Ni säger att regeringen ska återkomma till riksdagen med förslag
              om anmälningsplikt oavsett vad remissinstanserna svarar. Regeringen
              ska inte lyssna på remissinstanserna.
            </seg>
            <seg n="27ce6179">
              Om ni trycker på ja-knappen i morgon i huvudvoteringen innebär
              det att ni säger att oavsett om Lagrådet säger nej detta klarar
              inte grundlagsprövningen, detta är inte proportionellt och oavsett
              om regeringen vill lyssna på Lagrådet eller inte säger ni till
              regeringen i och med detta utskottsinitiativ: Ni ska inte lyssna
              på Lagrådet. Ni ska ändå lägga fram en proposition till riksdagen.
            </seg>
            <seg n="460caf1c">
              Det är precis det ni röstar för om ni trycker på ja-knappen.
            </seg>
          </u>
          <note type="speaker" n="4c738621">
            Anf. 180 THORALF ALFSSON (SD) replik:
          </note>
          <u who="thoralf_alfsson_3fc160" xml:id="i-9d0f57ea17c61fbc-3" n="1613fd19">
            <seg n="78fab39f">
              Herr talman! Jag tror att en anmälningsplikt kommer att komma
              i någon form. Hur den kommer att se ut kanske vi inte riktigt
              vet i dag. Men jag är helt övertygad om att det kommer att vara
              en del av utredningens förslag, oavsett om det kommer som ett
              delbetänkande eller om det kommer via detta utskottsinitiativ.
              Jag tror inte att vi behöver ha så stora bekymmer i fråga om det.
            </seg>
            <seg n="d76baef7">
              I utskottsinitiativet finns det också en text om Europakonventionen,
              rättigheter och så vidare som tar udden av vissa av dessa saker.
            </seg>
          </u>
          <note type="speaker" n="e6fe9154">
            Anf. 181 JOHAN PEHRSON (FP) replik:
          </note>
          <u who="johan_pehrson_35cd8a" xml:id="i-ba4f63d36e72368b-1" n="c3e70369">
            <seg n="e36afc21">
              Herr talman! Thoralf Alfsson redovisar här en ganska tydlig omsvängning.
              Han underkänner med kraft reservationen i betänkandet från Kent
              Ekeroth där Kent Ekeroth förklarar varför man inte kan stödja
              den beställning som Socialdemokraterna, Vänsterpartiet och Miljöpartiet
              har gjort och som vi onekligen har diskuterat nu.
            </seg>
            <seg n="c760edb6">
              Det är intressant att detta underkänns av Thoralf Alfsson. Bläcket
              har i och för sig hunnit torka, men detta är inte så gammalt.
              Det får mig att tänka på att när Thoralf Alfsson tidigare var
              i utskottet och Kent Ekeroth var här och diskuterade var det andra
              saker som Kent Ekeroth tog avstånd från som Thoralf Alfsson hade
              reserverat sig för och sade att man inte alls stod bakom det längre.
            </seg>
            <seg n="fe9813c4">
              Då är min fråga: Vem av er tecknar firman? Hur ska man någonsin
              veta vad ni tycker? Att jag ens väcker den frågan beror på att
              det förs en debatt och en diskussion om huruvida man ska diskutera
              med Sverigedemokraterna. Jag tillhör dem som gärna diskuterar
              med och lyssnar på alla företrädare i Sveriges riksdag. Det har
              jag verkligen inga problem med. Men det underlättar något om jag
              vet att beskeden om var man står håller längre än en vecka. Det
              blir lättare att förutse debatten, och det blir lättare för oss
              alla att medverka i en beslutsprocess.
            </seg>
            <seg n="a8359e70">
              Har Thoralf Alfsson några kommentarer till detta? Vem tecknar
              firman för Sverigedemokraterna i utskottet, och är det inte konstigt
              att man ständigt svajar fram och tillbaka och byter åsikt?
            </seg>
          </u>
          <note type="speaker" n="fcb8901c">
            Anf. 182 THORALF ALFSSON (SD) replik:
          </note>
          <u who="thoralf_alfsson_3fc160" xml:id="i-9d0f57ea17c61fbc-4" n="1613fd19">
            <seg n="3d071e7b">
              Herr talman! Det är tur att inte alla människor är stöpta i samma
              form, har exakt samma idéer och samma tankesätt och förespråkar
              exakt samma saker. Det skulle vara ganska tråkigt.
            </seg>
            <seg n="5a46fd3a">
              Man brukar säga att om alla personer i ett företag eller i en
              styrelse tycker exakt likadant är alla utom en onödiga. Det tror
              jag i allra högsta grad gäller i ett politiskt parti om man vill
              ha en debatt internt i partiet. Men det kanske inte är så i Folkpartiet.
              Där kanske alla är helt likriktade. Inom Alliansen kanske det
              också är så.
            </seg>
            <seg n="897e4c87">
              Jag underkänner inte vår reservation. Jag har hållit ett anförande
              här där jag har talat för vår reservation. Det är det enda jag
              har gjort. Enligt reservationen vill vi införa elektronisk fotboja
              i detta sammanhang för att vi kanske tror mer på det i detta avseende
              och i ett längre perspektiv.
            </seg>
            <seg n="f240e1c0">
              Jag ser egentligen inte någon skillnad mellan anmälningsplikt
              och fotboja eftersom det i princip är så att en elektronisk fotboja
              ersätter anmälningsplikten. Det kan vara ett bra mycket bättre
              alternativ därför att man kan bestämma vilka arenor som en viss
              person inte får beträda.
            </seg>
          </u>
          <note type="speaker" n="82ac1fba">
            Anf. 183 JOHAN PEHRSON (FP) replik:
          </note>
          <u who="johan_pehrson_35cd8a" xml:id="i-ba4f63d36e72368b-2" n="c3e70369">
            <seg n="66a5f35c">
              Herr talman! Det står väl utredaren fritt att titta på förslaget
              om fotboja och alla möjliga förslag. För min del kan utredaren
              även titta på handboja. Det spelar ingen roll. Jag tycker att
              de människor som kastar bomber på någon som är bollkalle och på
              domare snarast borde ha handfängsel och föras bort. Det är den
              bästa åtgärden, ungefär som med fotbojan. Sedan ska de låsas in.
              Det är verkligen radikala åtgärder. Det kanske Sverigedemokraterna
              stöder, vad vet jag.
            </seg>
            <seg n="fad9b1d4">
              Det är mycket märkligt att man från Sverigedemokraterna först
              argumenterar för en reservation om att man inte kan stödja ett
              förslag från Socialdemokraterna, Vänsterpartiet och Miljöpartiet.
              Då har man uppenbarligen en mycket slapp inställning till svensk
              grundlag. Men när man sedan kommer till kammaren kan man helt
              plötsligt stödja detta. Det ger ett förvirrat intryck. Det leder
              också till att det blir svårt att göra det troligt när man annars
              säger att man vill att andra ska förhandla med Sverigedemokraterna,
              prata med dem och lyssna på dem. Jag lyssnar på Sverigedemokraterna,
              och jag försöker debattera med dem, men det blir svårt att förstå
              när de ger ett så förvirrat intryck.
            </seg>
            <seg n="a758cc70">
              Jag hoppas att Thoralf Alfsson inte tror att alla ska tycka lika.
              Men politiken i denna kammare bygger på parlamentarismens princip
              om att man diskuterar ihop sig i ett parti, man fastställer en
              linje och tar en debatt. Sedan håller man fast vid detta. Då blir
              det något lättare att skapa en stabil politik. Det är en tradition
              som är mycket svensk. Det är tråkigt att Thoralf Alfsson avviker
              från den.
            </seg>
          </u>
          <note type="speaker" n="bcec3202">
            Anf. 184 THORALF ALFSSON (SD) replik:
          </note>
          <u who="thoralf_alfsson_3fc160" xml:id="i-64bf7d3ddf7041b5-1" n="1613fd19" next="i-1b5b9ba7643a95d1-1">
            <seg n="94e96cb9">
              Herr talman! Det är intressant att Johan Pehrson nu tydligen
              även vill förhandla med oss. Jag hörde honom i radion i morse
              då han sade att han absolut inte ville förhandla med oss. Han
              kunde samtala med oss men absolut inte förhandla med oss. Men
              han har tydligen bytt ståndpunkt sedan i morse.
            </seg>
          </u>
          <note n="0724d039">
            22 § Beslut om fortsatt ärendebehandling
          </note>
          <note n="3e83611e">
            Kammaren beslutade på förslag av talmannen att ärendebehandlingen
            skulle fortsättas vid morgondagens sammanträde.
          </note>
          <note n="c8fd0ef5">
            23 § Bordläggning och beslut om förlängd motionstid
          </note>
          <note n="4ba58049">
            Anmäldes och bordlades
          </note>
          <note n="777c07c9">
            Kammarens biföll talmannens förslag att motionstiden för ovanstående
            proposition och skrivelse skulle förlängas till onsdagen den 21
            september .
          </note>
          <note n="4cfdf117">
            24 § Anmälan om frågor för skriftliga svar
          </note>
          <note n="69ea0fc8">
            Anmäldes att följande frågor för skriftliga svar framställts
          </note>
          <note n="f1cd295b">
            den 21 juni
          </note>
          <note n="77ce9db2">
            Mikael Damberg
          </note>
          <note n="43361b25">
            Jennie Nilsson
          </note>
          <note n="fcafc6ec">
            Maria Ferm
          </note>
          <u who="thoralf_alfsson_3fc160" xml:id="i-1b5b9ba7643a95d1-1" n="1613fd19" prev="i-64bf7d3ddf7041b5-1">
            <seg n="6751fd27">
              Esabelle Dingizian
            </seg>
          </u>
          <note n="72e9b76d">
            Amineh Kakabaveh
          </note>
          <note n="2a6af978">
            Olle Thorell
          </note>
          <note n="2a6af978">
            Olle Thorell
          </note>
          <note n="185a5d72">
            Jonas Eriksson
          </note>
          <note n="a80b1ab8">
            Gunvor G Ericson
          </note>
          <note n="a72ae14f">
            Jonas Sjöstedt
          </note>
          <note n="a72ae14f">
            Jonas Sjöstedt
          </note>
          <note n="a72ae14f">
            Jonas Sjöstedt
          </note>
          <note n="a72ae14f">
            Jonas Sjöstedt
          </note>
          <note n="945d155f">
            Eva Sonidsson
          </note>
          <note n="57a6474a">
            Peter Hultqvist
          </note>
          <note n="57a6474a">
            Peter Hultqvist
          </note>
          <note n="a37b5433">
            Frågorna redovisas i bilaga som fogats till riksdagens snabbprotokoll
            tisdagen den 28 juni.
          </note>
          <note n="d925a197">
            25 § Anmälan om skriftliga svar på frågor
          </note>
          <note n="f94c92b7">
            Anmäldes att skriftliga svar på följande frågor inkommit
          </note>
          <note n="36059db4">
            den 20 juni
          </note>
          <note n="3d38c3d7">
            Kerstin Haglö
          </note>
          <note n="3d38c3d7">
            Kerstin Haglö
          </note>
          <note n="54ee05c4">
            Svaren redovisas i bilaga som fogats till riksdagens snabbprotokoll
            tisdagen den 28 juni.
          </note>
          <note n="89077d42">
            26 § Kammaren åtskildes kl. 22.58.
          </note>
          <note n="ac83f88a">
            Förhandlingarna leddes
          </note>
          <note n="e1c55d21">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
