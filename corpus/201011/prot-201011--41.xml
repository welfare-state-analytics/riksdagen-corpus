<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--41</head>
          <docDate when="2010-12-22">2010-12-22</docDate>
        </div>
      </front>
      <body>
        <div>
          <note n="4b6a476a">
            ﻿
          </note>
          <note n="9c7a87f2">
            Riksdagens protokoll
          </note>
          <note n="c272dd08">
            2010/11:41
          </note>
          <note type="date" n="ffd208c7">
            Onsdagen den 22 december
          </note>
          <note n="57458a6c">
            Kl. 09:00 - 17:49
          </note>
          <note n="848679ab">
            1 § Justering av protokoll
          </note>
          <note n="f59e0c73">
            Justerades protokollet för den 16 december.
          </note>
          <note n="71e985d0">
            2 § Ny riksdagsledamot
          </note>
          <note n="a74e93a3">
            Upplästes och lades till handlingarna följande från Valprövningsnämnden
            inkomna
          </note>
          <note n="a30d66b2">
            Berättelse om granskning av bevis för riksdagsledamot
          </note>
          <note n="1ba02dc1">
            Till Valprövningsnämnden har från Valmyndigheten inkommit bevis
            om att Tina Acketoft (FP) utsetts till ny ledamot av riksdagen
            fr.o.m. 21 december 2010 sedan Torkild Strandberg (FP) avsagt
            sig uppdraget.
          </note>
          <note n="d285c8cd">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen (2005:837).
          </note>
          <note n="6c1b0abe">
            Nina Pripp
          </note>
          <note n="d9d4b635">
            /Kerstin Siverby
          </note>
          <note n="4000bd9f">
            3 § Avsägelse
          </note>
          <note n="cba37b74">
            Talmannen meddelade att Ulf Nilsson (FP) avsagt sig uppdraget
            som suppleant i Europarådets svenska delegation.
          </note>
          <note n="94392391">
            Kammaren biföll denna avsägelse.
          </note>
          <note n="8c742f81">
            4 § Anmälan om kompletteringsval
          </note>
          <note n="7c9640fd">
            Talmannen meddelade att Folkpartiets riksdagsgrupp på grund av
            uppkomna vakanser anmält Tina Acketoft som ledamot i utbildningsutskottet,
            som suppleant i arbetsmarknadsutskottet och som suppleant i Europarådets
            svenska delegation.
          </note>
          <note n="ed4651ce">
            Talmannen förklarade vald till
          </note>
          <note n="c6d2206f">
            ledamot i utbildningsutskottet
          </note>
          <note n="a6f9aa92">
            suppleant i arbetsmarknadsutskottet
          </note>
          <note n="f61a9654">
            suppleant i Europarådets svenska delegation
          </note>
          <note n="644c92e9">
            5 § Ledighet
          </note>
          <note n="710fb4c8">
            Talmannen meddelade att Maryam Yazdanfar (S) ansökt om ledighet
            under tiden den 1 mars 20111 augusti 2011.
          </note>
          <note n="17278ea3">
            Kammaren biföll denna ansökan.
          </note>
          <note n="85c53107">
            Talmannen anmälde att Meeri Wasberg (S) skulle tjänstgöra som
            ersättare för Maryam Yazdanfar.
          </note>
          <note n="6885f7aa">
            6 § Svar på interpellation 2010/11:39 om regeringens insatser
            för Västsahara
          </note>
          <note type="speaker" n="5a028ce2">
            Anf. 1 Utrikesminister CARL BILDT (M):
          </note>
          <u who="carl_bildt_minister_2006" xml:id="i-019f6aedb0f11b6b-0" n="94be6f21" next="i-c516ad605a3c230e-0">
            <seg n="7daef8b7">
              Herr talman! Jens Holm har frågat mig huruvida jag anser att
              situationen har förbättrats för västsahariska människorättsförsvarare
              och ifall jag avser att vidta några åtgärder, vilka konkreta åtgärder
              jag avser att vidta mot Marocko för att de ska uppfylla sina åtaganden
              avseende respekt för de mänskliga rättigheterna och en folkomröstning
              om Västsaharas framtid samt slutligen huruvida jag, direkt eller
              via vår ambassad, har för avsikt att medverka vid rättegången
              mot Brahim Dahane och de andra fängslade människorättsförsvararna.
            </seg>
            <seg n="4c0997eb">
              Regeringen ser allvarligt på situationen för mänskliga rättigheter
              i Västsahara och tar regelbundet upp frågan i den bilaterala dialogen
              med Marocko. Vi följer noggrant utvecklingen på marken, inklusive
              händelserna i samband med rivningen av ett tältläger utanför Laayoune
              i Västsahara i november.
            </seg>
            <seg n="e54f87b5">
              Låt mig i det sammanhanget påminna om EU:s höga representant
              Catherine Ashtons uttalande den 10 november som djupt beklagar
              incidenterna i Laayoune och uppmanar parterna att avstå från ytterligare
              våldshandlingar.
            </seg>
            <seg n="c02fb991">
              Demokrati och mänskliga rättigheter är en central fråga även
              inom ramen för EU:s associeringsavtal med Marocko.
            </seg>
            <seg n="846ada3d">
              EU påtalar regelbundet vikten av respekt för de mänskliga rättigheterna
              och framför krav på ytterligare reformer, inte minst i den särskilda
              underkommittén för demokrati och mänskliga rättigheter som senast
              möttes den 11 oktober.
            </seg>
          </u>
          <note n="39f921b1">
            Dessa frågor, inklusive situationen i Västsahara, diskuterades
            även vid associeringskommittén med Marocko den 27 oktober i Rabat
            samt vid associeringsrådet med Marocko den 13 december.
          </note>
          <u who="carl_bildt_minister_2006" xml:id="i-c516ad605a3c230e-0" n="94be6f21" prev="i-019f6aedb0f11b6b-0">
            <seg n="93acc5fc">
              I samband med associeringsrådet presenterade EU även en deklaration
              som bland annat beklagade dödsfallen i samband med rivningen av
              tältlägret och uppmanade parterna att göra allt för att undvika
              liknande incidenter i framtiden. Deklarationen uppmanade även
              Marocko att bättre skydda MR-försvarare, i synnerhet i Västsahara,
              och uttryckte EU:s fortsatta engagemang för en förbättring av
              situationen för de mänskliga rättigheterna i Västsahara. Sverige
              och EU kommer även fortsättningsvis att bevaka utvecklingen för
              mänskliga rättigheter i Marocko och Västsahara.
            </seg>
            <seg n="84f356e2">
              Säkerhetsrådets fredsplan för Västsahara från 1991 innebar ett
              eldupphör mellan Marocko och Polisario liksom ett beslut om en
              folkomröstning. Tidpunkten för omröstningen kom dock att skjutas
              upp gång på gång eftersom parterna inte kunde komma överens om
              vilka som skulle få delta i folkomröstningen. År 2000 beslöt FN:s
              säkerhetsråd att den planerade folkomröstningen enligt fredsplanen
              från 1991 skulle läggas på is och att politiska samtal i stället
              skulle inledas. Sedan dess har FN:s särskilda sändebud för Västsahara
              försökt förmå parterna att arbeta efter fredsplanen samt komma
              överens om formerna för en folkomröstning.
            </seg>
            <seg n="d8891cbc">
              År 2007 lade Marocko fram ett förslag till autonomi för Västsahara,
              som säkerhetsrådet betecknade som seriöst och trovärdigt. Samtidigt
              lade Polisario fram ett förslag, som innefattade en folkomröstning
              med självständighet som ett av alternativen, vilket är i linje
              med den tidigare fredsplanen för Västsahara. Senast den 89 november
              fördes informella samtal mellan Marocko och Polisario, med Algeriet
              och Mauretanien som observatörer, under ledning av FN:s nuvarande
              sändebud Christopher Ross.
            </seg>
            <seg n="84147e50">
              Regeringen välkomnar att samtalen kunde leda till att parterna
              enades om att återuppta förtroendeskapande åtgärder bland annat
              i form av besöksutbyten mellan familjemedlemmar som separerats
              av den stängda gränsen mellan Västsahara och Algeriet. Samtalen
              planeras fortsätta i januari, och regeringen uppmanar samtliga
              parter att samarbeta för att få till stånd en lösning på konflikten.
            </seg>
            <seg n="39f8bc4b">
              Regeringen och Sverige stöder fullt ut FN:s ansträngningar att
              få till stånd en rättvis, varaktig och ömsesidigt acceptabel politisk
              lösning som ger Västsaharas folk självbestämmande i enlighet med
              de principer som beslutats av FN:s säkerhetsråd.
            </seg>
            <seg n="23e0e6fd">
              Regeringen står fast vid principen om det sahariska folkets rätt
              till självbestämmande, vilket dock inte nödvändigtvis innebär
              självständighet.
            </seg>
            <seg n="70ceb152">
              Regeringen har uttryckt sin oro för Per Anger-pristagaren Brahim
              Dahane och de sex andra aktivister som åtalats misstänkta för
              brott mot Marockos inre säkerhet.
            </seg>
            <seg n="ea7883b5">
              Sveriges ambassad i Rabat kommer i mån av tillgängliga resurser
              även fortsättningsvis att försöka följa rättegången.
            </seg>
          </u>
          <note n="8ca7c1d2">
            Sverige har haft kontakt med Brahim Dahane och utsänd personal
            vid Sveriges ambassad i Rabat närvarade vid rättegångstillfällena
            mot honom och de övriga aktivisterna den 15 oktober, den 5 november
            och den 17 december.
          </note>
          <note type="speaker" n="948900d0">
            Anf. 2 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-0" n="69defffc">
            <seg n="fbb39a97">
              Herr talman! Tack för svaret, utrikesminister Carl Bildt! Jag
              uppskattar att Sverige via den svenska ambassaden i Rabat i Marocko
              följer rättegången mot Brahim Dahane och de sex andra människorättsaktivisterna
              som enligt min åsikt inte har begått något brott. De kämpar för
              ett fritt Västsahara. Jag tycker att detta att man följer den
              här rättegången är ett bra exempel på hur ett land kan se till
              att mänskliga rättigheter följs. Nu har den här rättegången blivit
              uppskjuten vid ett flertal tillfällen, och det är dags för en
              ny rättegång den 7 januari nästa år såvitt jag har förstått.
            </seg>
            <seg n="20ea7eb8">
              Annars när jag lyssnar på utrikesministerns svar får jag mer
              en känsla av att det är en redogörelse för vad EU gör, och EU
              gör tyvärr alldeles för lite för att bekämpa Marockos kolonisering
              och förtryck av Västsahara.
            </seg>
            <seg n="998438d6">
              I min interpellation frågar jag vad utrikesministern och den
              svenska regeringen gör för att det ska bli en lösning på konflikten.
              När man lyssnar på utrikesministerns redogörelse låter det lite
              som om det här skulle vara en konflikt som pågår mellan två jämbördiga
              parter, men Marocko ockuperar Västsahara helt illegitimt sedan
              1975. Man utövar dessutom ett extremt brutalt förtryck.
            </seg>
            <seg n="eb33e5b1">
              Det senaste exemplet var när man stormade protestlägret Gdeim
              Izik den 8 november i år. Ungefär 20 000 saharier befann sig i
              det protestlägret. Man hade slagit upp tält, och man demonstrerade
              för sina grundläggande rättigheter. Tidigt på morgonen den 8 november
              attackerades det här protestlägret av marockansk militär. Minst
              en person, en 14-årig pojke, men troligtvis några människor till
              har dödats under och innan den här attacken. Mängder av personer
              sitter fortfarande i arrest eller i fängelse i det ockuperade
              området eller i Marocko. Det är svårt att bedöma exakt hur många
              de är, men jag skulle uppskatta det till ungefär 160 personer.
              Hundratals personer har blivit svårt skadade av Marockos attacker.
            </seg>
            <seg n="b9f5389c">
              I det läget säger den svenska regeringen ingenting. Carl Bildt
              hänvisar till Catherine Ashton, att hon beklagar våldsamheterna,
              men det är svårt att förstå vem hon egentligen lägger ansvaret
              på. Lägger hon ansvaret på de fredliga icke våldsamma demonstranterna
              eller lägger hon ansvaret på ockupationsmakten Marocko?
            </seg>
            <seg n="56bad46d">
              Mina frågor går därför tillbaka till utrikesminister Carl Bildt.
              Vad kommer den svenska regeringen konkret att vidta för åtgärder,
              och då menar jag inte omvägen via EU, för att Marockos förtryck
              och ockupation av Västsahara ska upphöra? Vilka konkreta åtgärder,
              om det finns några, kommer utrikesminister Carl Bildt att vidta
              för att fördöma Marockos brutala angrepp på protestlägret den
              8 november?
            </seg>
          </u>
          <note type="speaker" n="7e6affd9">
            Anf. 3 BODIL CEBALLOS (MP):
          </note>
          <u who="bodil_ceballos_1a35e5" xml:id="i-841c5bf56d73e73f-0" n="a09ccf91">
            <seg n="805432cf">
              Herr talman! Det spanska parlamentet antog en resolution för
              att fördöma det som hände i Västsahara för inte så länge sedan.
              Här i riksdagen arbetar vi på ett lite annat sätt, men vi har
              en vängrupp för Västsahara. Den träffades den 24 november, och
              i anslutning till det mötet gjorde vi ett uttalande. Jag tänkte
              läsa upp det så att det kommer med i protokollet. Det lyder:
            </seg>
            <seg n="5a19df69">
              En oberoende utredning om händelserna i Västsahara är nödvändig.
              Utvecklingen i Västsahara är alarmerande. De fredliga protester
              som brutalt slogs ner av marockansk militär den 8:e november har
              skapat en situation där västsaharierna nu överväger att åter ta
              till vapen.
            </seg>
            <seg n="d1545b84">
              Det vore en mycket olycklig utveckling. Sverige kan och bör stå
              upp för respekten för de mänskliga rättigheterna och fördöma Marockos
              brutala rivning av lägret i Gdem Izik där demonstranter samlats
              för att kräva sociala rättigheter. Nu befinner vi oss i en situation
              där vi har obekräftade uppgifter om ett okänt men stort antal
              döda, sårade och fängslade. Samtidigt pågår förhandlingar mellan
              Marocko och EU om en förlängning av det nuvarande avtalet gällande
              fiskerättigheter. Den svenska regeringen har hittills motsatt
              sig fiskeavtalet och bör fortsätta att stå upp för den svenska
              linjen i denna fråga.
            </seg>
            <seg n="2a00ff64">
              Allt för länge har västsaharierna ropat på hjälp från världssamfundet
              utan att få gehör trots att de redan 1991 fick löfte av världssamfundet
              att en folkomröstning skulle hållas, där västsaharierna själva
              skulle få bestämma om de vill vara en del av Marocko eller ett
              självständigt land. Det vore ett enormt misslyckande för världssamfundet
              om inte denna fråga skulle kunna lösas med fredliga medel. Vi
              anser därför att Sverige inom EU och i andra internationella sammanhang
              bör ställa krav på att den överenskomna folkomröstningen om självbestämmande
              för det västsahariska folket genomförs, i enlighet med fredsplanen
              från 1991. Vidare bör Sverige kräva att Marocko upphör med våldshandlingarna
              på ockuperat område och att en oberoende utredning tillsätts med
              anledning av den brutala förstörelsen av protestlägret Gdem Izik.
            </seg>
            <seg n="0f78cee5">
              Sverige bör även protestera mot den marockanska informationsblockaden
              och verka för att den hävs så att utländska journalister och människorättsobservatörer
              släpps in i landet. Under alla omständigheter kan inte Sverige
              och EU stillatigande titta på när marockansk polis och militär
              kränker sahariernas mänskliga rättigheter och samtidigt belöna
              Marocko med förmånliga avtal. Sverige bör vara pådrivande för
              att FN ska ge mandat till FN-styrkan MINURSO att bevaka MR-situationen
              och ingripa när de mänskliga rättigheterna kränks. Så långt uttalandet.
            </seg>
            <seg n="f04f663d">
              Herr talman! Utrikesministern nämnde det möte som hölls den 13
              december mellan EU och Marocko. Det jag har kunnat läsa, i det
              här fallet i spansk press, är att utgångspunkten är att relationerna
              till Marocko är så viktiga att man så att säga får stå ut med
              lite annat på vägen. Det innebär att man måste stå ut med det
              som har hänt i Västsahara.
            </seg>
            <seg n="0853da87">
              I ett tidigare sammanhang har EU begärt att Marocko ska upphöra
              med dödsstraff, för att kunna skriva under avtal etcetera. Jag
              vet inte hur det gick med den frågan, men tre avtal skrevs under
              den 13 december. På lunchen diskuterades sedan frågan om Västsahara,
              allt enligt spansk press. Åtminstone var den belgiske utrikesministern
              närvarande vid den lunchen, enligt El País.
            </seg>
            <seg n="ae4f2dc8">
              Vi har också hört om Wikileaks läckor där man menar att den spanska
              regeringen talat om att hitta en katalansk lösning på problemet
              med Västsahara. Det är inte en bra lösning. Vi ska komma ihåg
              att Spanien är en union av stater; det bildades av frivilliga
              stater 1491. Marocko och Västsahara kan inte liknas vid Spanien.
              Det vill jag förmedla till utrikesministern så att han inte tänker
              i samma banor som den spanska regeringen.
            </seg>
          </u>
          <note type="speaker" n="76c0f05e">
            Anf. 4 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-0" n="f50a1644">
            <seg n="612c5455">
              Herr talman! Jag vill tacka utrikesministern för svaret på denna
              viktiga fråga.
            </seg>
            <seg n="dd26e580">
              Häromdagen uttalade sig Carl Bildt om ett helt annat land, Vitryssland.
              Med stor kraft och tydlighet fördömde han repressionen mot den
              demokratiska oppositionen i Vitryssland. Det visar att Sveriges
              regering och utrikesminister kan tala klarspråk när de vill. Vi
              vill att Carl Bildt talar klarspråk å Sveriges vägnar också när
              det gäller Marockos förtryck av Västsahara, att Carl Bildt som
              utrikesminister gör ett tydligt fördömande av övergreppen mot
              fredliga protester och ett tydligt ställningstagande för västsahariernas
              rätt till självbestämmande, självstyre och fullt nationellt oberoende
              om de så väljer i en demokratisk folkomröstning. Det vore välkommet
              att få det klargörandet i denna interpellationsdebatt.
            </seg>
            <seg n="5d4a2381">
              Den 8 november gick marockansk militär och polis in i de fredliga
              tältlägren. Amnesty International kom häromdagen med en rapport
              som de kunnat lägga fram efter att ha intervjuat människor på
              plats. Det är ett mycket grundligt arbete. Amnesty vittnar om
              enorm brutalitet. Alla som gripits och som Amnesty talat med har
              misshandlats svårt. Äldre kvinnor, handikappade, barn har misshandlats.
              Man vittnar om flera fall av våldtäkter utförda av marockansk
              polis och militär och riktade mot de fredliga demonstranterna.
              Man vittnar om hur anhöriga till de hundratusentals som gripits
              och förts bort inte har fått veta var deras nära och kära befinner
              sig.
            </seg>
            <seg n="5a435ee9">
              Detta menar jag är grund för att uttala sig. Det räcker inte
              med att beklaga våldsamheterna eller uppmana parterna att sluta
              med våldsamheterna. Man måste lägga ansvaret och skulden där ansvaret
              och skulden finns. Det är hos den marockanska ockupationsmakten.
              Det är inte två som träter. Det är ett land som ockuperar ett
              folk i strid med folkrätten. Därför menar jag att Catherine Ashtons
              uttalande inte räcker. Jag hoppas och tror att Sveriges regering
              kan gå längre på det här området.
            </seg>
            <seg n="55ad6f16">
              Det finns stora risker med den nuvarande utvecklingen i Västsahara.
              Både i landet och bland flyktingarna som sedan 35 år lever i lägren
              i Algeriet växer i dag missmodet och också ilskan. Risken är uppenbar
              att de unga i Västsahara och de unga i flyktinglägren kommer att
              kräva att få ta till vapen, att få börja kriget igen. Det vore
              en farlig utveckling, och en dålig utveckling. Det enda som kan
              förhindra att det blir verklighet är att omvärlden sätter press
              på Marocko, talar klarspråk och verkar för en fredlig lösning.
              Då kan Sverige spela en nyckelroll.
            </seg>
            <seg n="a714cae3">
              Sverige har spelat en positiv roll i Västsaharakonflikten. Sverige
              var det enda land som i EU:s ministerråd röstade emot fiskeavtalet
              med Marocko. Det hedrar Sverige, men det innebär också ett ansvar
              att föra arbetet vidare och inte tystna i en konflikt där så många
              andra valt tystnaden, av hänsyn till ekonomiska eller politiska
              intressen, och samarbete med den marockanska ockupationsmakten.
            </seg>
            <seg n="5f16e9de">
              Det jag skulle önska av Carl Bildt och regeringen är ett tydligt
              uttalande om händelserna i Västsahara.
            </seg>
            <seg n="946d1459">
              Efter det som skett har i stort sett varje journalist och parlamentariker
              som försökt resa in i Västsahara för att skapa sig en oberoende
              uppfattning hindrats från inresa i landet. Ibland har de slängts
              ut under ganska brutala former. Själv nekades jag inresa i Marocko
              för några veckor sedan. Jag skulle resa till Västsahara. De sade
              att jag stod på en politisk spärrlista och fick inte åka till
              Västsahara.
            </seg>
            <seg n="125d812b">
              Jag undrar om regeringen har någon uppfattning om att svenska
              riksdagsledamöter, EU-parlamentariker och andra hindras inresa
              i Västsahara bara för att de vill granska situationen för mänskliga
              rättigheter.
            </seg>
          </u>
          <note type="speaker" n="4cc435d0">
            Anf. 5 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-0" n="94be6f21">
            <seg n="8cefca99">
              Herr talman! Det som föranledde interpellationen hade väl en
              annan bas, men för att börja med det som inträffade den 8 november
              i samband med rivningen av tältlägren vill jag säga att vi inte
              haft möjlighet att vara på plats. Jonas Sjöstedt har inte heller
              haft möjlighet att vara på plats. Jag var inte medveten om att
              Amnesty kommit med en rapport. Däremot vet jag att Human Rights
              Watch efter ett antal försök fick tillträde och hade möjlighet
              att, med tillstånd av de marockanska myndigheterna, intervjua
              olika personer för att ta reda på vad som egentligen hade inträffat.
            </seg>
            <seg n="1a382a6d">
              Riktigt vad som inträffade när det hela började har vi svårt
              att bilda oss en uppfattning om. Vi kan konstatera att det var
              elva döda marockanska säkerhetsofficerare och två döda civila
              på den västsahariska sidan. Det ger inga omedelbara slutsatser
              om vad som inträffade, men det leder självklart till en del frågetecken.
            </seg>
            <seg n="2b20bd6a">
              Vad vi kan konstatera utgående från rapporten från Human Rights
              Watch är att det skedde allvarliga övergrepp mot mänskliga rättigheter
              därefter, och det är väl dokumenterat i de intervjuer som har
              genomförts. De marockanska myndigheterna har nu lovat att ta upp
              detta till juridisk och rättslig granskning, och det återstår
              att se om detta kommer att bli fallet. Vi noterar att både Human
              Rights Watch och det utgår jag från, även om jag inte har läst
              deras rapport Amnesty kommer att följa de juridiska processerna.
              Självfallet ser vi med betydande oro på det som inträffat.
            </seg>
            <seg n="2806d06c">
              Det var väl Jens Holm som sade att vi huvudsakligen reagerar
              via EU. Det är ju ett påstående som generellt sett är sant. Ska
              vi få kraft och tyngd i den utrikespolitik som vi ska föra är
              det klart att det har mycket större tyngd när det är den europeiska
              rösten som talar. Därför inriktar vi i väldigt många olika frågor
              vår aktivitet på att se till att Europeiska unionen agerar på
              ett visst sätt. Så är det.
            </seg>
            <seg n="aee09d06">
              Just det här fallet är dock lite av ett undantag, för här agerar
              vi framför allt genom Förenta nationerna. Det här är en konflikt
              som i formell mening ligger på säkerhetsrådets bord. Säkerhetsrådet
              har tillsatt representant efter representant för att få i gång
              en förhandlingsprocess. Den förhandlingsprocessen är på gång.
              Den har pågått under betydande tid. Motsättningarna är betydande.
              Jag tror inte att det finns utsikter för en snar lösning, men
              bara det faktum att man har fått i gång en förhandlingsprocess
              också efter det som inträffade kring lägret den 8 november och
              omedelbart därefter. Den förhandlingsomgång som då var gav åtminstone
              vissa positiva indikationer på att man ska sätta i gång olika
              typer av förtroendeskapande åtgärder. Vi har all anledning att
              stödja detta.
            </seg>
            <seg n="92c7bdb7">
              Jag tror att det var Jonas Sjöstedt som sade att det är oroande
              om detta blir en våldsam konflikt. Jag delar helt den bedömningen.
              Det måste bli en politisk lösning, och den politiska lösningen
              kan bara åstadkommas inom den ram som de av Förenta nationerna
              ledda förhandlingarna utgör. Därför är den rätt självklara utgångspunkten
              för det svenska och europeiska agerandet att ge så starkt stöd
              som möjligt till FN-processen, gärna att lägga tryck på parterna
              det krävs alltid två för att åstadkomma en kompromiss. Det ska
              åstadkomma den lösning som ger möjlighet till självbestämmande
              på ett eller annat sätt. Det finns åtskilliga modeller för hur
              detta kan åstadkommas.
            </seg>
            <seg n="6afc43eb">
              Jonas Sjöstedt bad att jag skulle uttala mig för självbestämmande.
              Det har jag redan gjort åtskilliga gånger i detta interpellationssvar.
            </seg>
            <seg n="d5ae73bc">
              Under den tid som detta tar är det självklart att vi måste vara
              mycket vaksamma när det gäller utvecklingen av de mänskliga rättigheterna.
              Det gäller i Västsahara och för västsaharier på andra ställen.
              Låt oss inte glömma att det finns en hel del allvarliga frågetecken
              vad gäller situationen för de mänskliga rättigheterna i det stora
              lägret i Tindouf i Algeriet.
            </seg>
          </u>
          <note type="speaker" n="ba33100c">
            Anf. 6 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-1" n="69defffc">
            <seg n="d7c0bcae">
              Herr talman! Jag skulle vilja börja med att berömma utrikesministern
              för hans stora engagemang i utrikespolitiska frågor. I går kväll
              satt jag och läste igenom utrikesministerns blogg Alla dessa dagar
              från oktober, november och december. Jag slogs av den imponerande
              bredd som fanns där och vilken mängd av kontinenter, länder och
              konflikter som utrikesministern kommenterar.
            </seg>
            <seg n="fef46fbe">
              Dagen efter Marockos brutala stormning av lägret kommenterade
              utrikesministern läget i Bosnien, Albanien och Turkiet tre länder
              på en dag. Två dagar efter var det ännu fler länder som kommenterades,
              nämligen Afghanistan, Iran, Kina, Indonesien, situationen på Balkan,
              Turkiet, Albanien och Montenegro. Så där har det fortsatt med
              tre fyra fem länder, konflikter eller kontinenter varje dag. Det
              är imponerande. Precis som Jonas Sjöstedt sade kan ju utrikesministern
              vara väldigt tydlig i vissa frågor, nu senast när det gäller Vitryssland.
              Men samtidigt slås jag av frånvaron av kommentarer om situationen
              i Västsahara.
            </seg>
            <seg n="0c5ee4f0">
              Den brutala stormningen av lägret Gdeim Izik är knappast något
              som har skett i lönndom. Marocko har dock velat att det skulle
              vara på det viset eftersom man konsekvent har vägrat politiker
              och journalister att komma in i Västsahara, men vi har alla nåtts
              av nyheterna via BBC, CNN, svenska medier och så vidare. Proportionerna
              på den brutala attacken hur många som har dödats eller skadats
              och hur många som fortfarande sitter i arrest eller fängelse kan
              naturligtvis diskuteras, men vi kan vara säkra på att proportionerna
              blir gigantiska när man river ett protestläger med 20 000 civila.
            </seg>
            <seg n="5fcd1d76">
              I det läget väntar jag mig mer av en utrikesminister än att han
              bara hänvisar till en EU-position där EU:s höge representant i
              utrikespolitiska frågor fördömer båda sidor, alldeles som om det
              hade varit två jämbördiga parter som träter med varandra. Det
              är ockupation som det handlar om, en brutal ockupation. Då väntar
              jag mig mer av Sverige, som har en tradition av att stå upp för
              ockuperade länder och förtryckta människor.
            </seg>
            <seg n="72d36d7d">
              Å andra sidan vet vi att den svenska regeringen är mycket aktiv
              när det gäller samarbete med Marocko. I fjol reste utrikeshandelsminister
              Ewa Björling till Marocko med en hel delegation av företagsledare.
              Jag tror att det var i mars i fjol. Såvitt jag har förstått både
              föregicks det och följdes det av väldigt täta ekonomiska och diplomatiska
              diskussioner. Det tycker jag är helt fel signal att sända till
              Marocko att vi är öppna för ett ökat ekonomiskt samarbete med
              Marocko samtidigt som Marocko trappar upp sin ockupation av Västsahara.
            </seg>
            <seg n="99810559">
              Det finns några konkreta saker som utrikesministern skulle kunna
              göra:
            </seg>
            <seg n="60ab35c6">
              Det finns väldigt mycket som regeringen skulle kunna göra, och
              det är många frågor som inte har blivit besvarade här ännu.
            </seg>
          </u>
          <note type="speaker" n="fc773791">
            Anf. 7 BODIL CEBALLOS (MP):
          </note>
          <u who="bodil_ceballos_1a35e5" xml:id="i-841c5bf56d73e73f-1" n="a09ccf91">
            <seg n="8557f15f">
              Herr talman! Jag vill börja med att instämma i det som Jens Holm
              sade. Det är faktiskt obegripligt att det inte har varit någon
              reaktion från svensk sida i Västsaharafrågan. Vi har tidigare
              stått up för västsahariernas rätt. Vi gör det i teorin, men i
              praktiken ser man ingenting av det. Det gäller både fiskeavtal
              och annat, där vi hela tiden uttalar oss till förmån för västsahariernas
              självbestämmande och för en folkomröstning etcetera, men nu känns
              det som att man i EU-kretsen, med Spanien och Frankrike i ledningen,
              försöker ändra retoriken och argumentationen lite. Jag hör till
              och med sådant som att det inte skulle pågå någon ockupation i
              Västsahara. Då har vi verkligen kommit långt från det som vi andra
              upplever är en verklighet och som man har sagt tidigare, nämligen
              att Västsahara är ockuperat.
            </seg>
            <seg n="29d14ab6">
              Helt plötsligt kan man alltså få höra att det inte pågår någon
              ockupation. Det sker en glidning i formuleringarna. Jag skulle
              vilja veta om detta bara är rykten, eller om det faktiskt pågår
              någon sådan diskussion i EU-kretsen.
            </seg>
            <seg n="ed3b5803">
              När det gällde PalestinaIsrael-frågan har Sverige tagit täten
              i EU-kretsen, och vi fick till bra slutsatser under det svenska
              ordförandeskapet. Sverige ville ha dem ännu tuffare men fick inte
              igenom allt. Men vad gör ministern när det gäller Västsahara för
              att också vara tuff och driva på där?
            </seg>
            <seg n="0b18bbfa">
              Som ministern sade är det självbestämmande eller självständighet
              det handlar om. Det behöver alltså inte nödvändigtvis betyda självständighet,
              men det är västsaharierna som ska bedöma det.
            </seg>
            <seg n="8bcf8985">
              Det är de som ska få rösta om vilken status de vill ha, om det
              är självbestämmande eller självständighet. Det är inte vi andra
              som ska tala om det för dem.
            </seg>
            <seg n="5b9a87a1">
              Det har tidigare tagits upp att det nu är mycket oroligt. Problemet
              är förhandlingarna mellan Polisario och Marocko. Många ungdomar
              orkar inte vänta. Det är risk för att man åter tar upp vapnen
              om vi inte gör någonting.
            </seg>
          </u>
          <note type="speaker" n="9e4a5b71">
            Anf. 8 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-1" n="f50a1644">
            <seg n="c2a27eb8">
              Herr talman! Ibland kan också bristen på ett svar vara ett svar.
              Jag beklagar att utrikesministern här inte har valt att fördöma
              Marockos övervåld i Västsahara den 8 november. Jag beklagar att
              utrikesministern inte kan säga att det är fel av Marocko att hindra
              journalister och parlamentariker från inresa i det ockuperade
              Västsahara.
            </seg>
            <seg n="3bc83d9d">
              Tystnaden är Marockos vän. Marocko vill att regeringarna är tysta
              och inte påtalar detta. Det är inte så att det faktum att frågan
              hanteras i FN:s säkerhetsråd förhindrar att vi har en åsikt. Vi
              har åsikter om många konflikter i världen som behandlas i FN:s
              säkerhetsråd. Det är ett politiskt val.
            </seg>
            <seg n="e2b76848">
              I den mån det förekommer övergrepp mot mänskliga rättigheter
              i de av Polisario administrerade lägren i Tindouf är det fel.
              Det ska fördömas och tas upp med Polisario. Det gäller att man
              har använt våld mot de marockanska styrkorna. Men huvudansvaret
              för våldet i lägret ligger på marockanerna för deras enorma brutalitet.
              Huvudgrunden till konflikten är den illegala ockupationen av ett
              territorium som inte är marockanskt.
            </seg>
            <seg n="0cf3f233">
              Jag vill ta upp två frågor som jag gärna vill ha svar på. Det
              första är om det är Sveriges ståndpunkt att Minurso ska få ett
              utvidgat mandat så att man också får övervaka situationen för
              mänskliga rättigheter i Västsahara. Det vore en stor tillgång
              att den FN-personal som finns på plats får övervaka situationen
              för mänskliga rättigheter. Det är ett mycket modest och rimligt
              krav.
            </seg>
            <seg n="68129388">
              Det andra är om utrikesministern kan kommentera fiskeförhandlingarna
              med Marocko. Jag vet att fiske inte är utrikesministerns huvudintresse.
              Kan ni här lova att återigen stå upp för folkrätten och rösta
              nej till varje avtal som säljer ut rätten att fiska i ett ockuperat
              lands vatten?
            </seg>
          </u>
          <note type="speaker" n="3ba79e5a">
            Anf. 9 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-1" n="94be6f21">
            <seg n="b3659a4b">
              Herr talman! Förhandlingarna i riksdagens EU-nämnd är belagda
              med en viss mån av sekretess. Men det kan avslöjas att vi har
              haft en diskussion om fiskeförhandlingar med Marocko och att Jonas
              Sjöstedt är väl förtrogen med min oförtrogenhet med fiskeriförhandlingarna
              inklusive detta.
            </seg>
            <seg n="db7a224a">
              Jag vet att det har varit en diskussion med Eskil Erlandsson.
              Jag utgår från att Jonas Sjöstedt redan vet svaret på den fråga
              han ställer. Men jag vet det inte, eftersom jag inte i detalj
              har följt fiskeriförhandlingarna. Det är det mycket ärliga svaret
              på den frågeställningen.
            </seg>
            <seg n="3b01bf18">
              Det är självklart att vi följer MR-situationen så noga vi kan.
              Låt mig utan att gå in på andra diskussioner säga att svensk utrikesförvaltning
              är en förvaltning med icke obegränsade resurser. Det är till och
              med så att vi ibland får minskade resurser. Det innebär att vi
              har minskade möjligheter att följa med utvecklingen i olika delar
              av världen eller lämna detaljerade svar på riksdagens frågor.
            </seg>
            <seg n="cc6896d5">
              Vi måste vara säkra på att den information vi delger riksdagen
              är rätt. Det kräver vissa resurser, och vi har inte alltid de
              resurserna. När detta är sagt vill jag gärna säga att det är det
              självklart att vi ska försöka. MR-frågor är viktiga varhelst i
              världen. Här finns det absolut inga undantag.
            </seg>
            <seg n="3da3a18b">
              Sedan finns det begränsningar i våra möjligheter som kommer från
              andra saker. Jag glömde att i mitt första svar på Jonas Sjöstedt
              fråga säga att det ska vara en rätt för ledamöter av Sveriges
              riksdag eller ledamöter av Europaparlamentet att resa varthelst
              de vill i världen. Inskränkningarna i de rättigheterna är icke
              acceptabla oavsett var, oavsett när och oavsett varför. Det kan
              finnas ordningsskäl i lokala situationer, men det tror jag vi
              alla respekterar. Men på något sätt måste detta vara vår ståndpunkt,
              och det är också vår ståndpunkt.
            </seg>
            <seg n="ae7bfd90">
              Jag återvänder till det som dess värre är huvudsvaret från min
              sida. Den här typen av konflikter är dess värre inte alldeles
              unik i vår värld. Det gäller självbestämmande, territoriella konflikter
              eller hur vi nu väljer att definiera dem. De kan enligt min mening
              bara lösas genom politiska kompromisser och förhandlingar.
            </seg>
            <seg n="8621fc61">
              Jag ser inget bättre instrument i dagens värld, utan att säga
              att det är perfekt, än de instrument som Förenta nationerna ställer
              till förfogande. De är alla icke perfekta. Ibland finns det begränsningar
              i deras möjligheter som följer av de mandat som Säkerhetsrådet
              ger. Jonas Sjöstedt var inne på delar av detta.
            </seg>
            <seg n="7c1cc878">
              Det finns andra delar av FN-maskineriet som i så fall kan vara
              aktiva till exempel när det gäller frågor om mänskliga rättigheter.
              Vi kan om vi ska vara effektiva huvudsakligen stödja denna FN-process.
              Jag ser inte förutsättningar för att den leder till omedelbar
              framgång. Men det är väldigt viktigt att det markeras att den
              rör sig framåt.
            </seg>
            <seg n="2410e723">
              Det ger också hopp på bägge sidor att man ska komma fram till
              en lösning som är ömsesidigt någorlunda acceptabel. Jag säger
              ömsesidigt någorlunda acceptabel eftersom erfarenheten är att
              när man kommer fram till lösningar är det aldrig en lösning som
              är 100 procent åt det ena hållet. Då är det 0 procent åt det andra
              hållet, och det kommer aldrig att accepteras.
            </seg>
            <seg n="24df55a0">
              Det är någon typ av kompromiss som säkerställer minimikraven
              från bägge sidor utan att tillfredsställa maximikraven från någon
              sida. Då finns det förutsättningar till en hållbarhet. Jag ställer
              mig gärna bakom ansträngningar för att ge FN-processen mer kraft
              och större möjligheter. Men jag vill ärligt säga att jag inte
              ser något alternativ till denna.
            </seg>
            <seg n="7aa45435">
              Där tycker jag också Europeiska unionen ska vara. Det ska vara
              ett stöd till FN-processen men självfallet också en vaksamhet
              när det gäller folkrätten och mänskliga rättigheter. Låt mig sedan
              under mina återstående fem sekunder utfärda jullöftet: Jag ska
              skriva på bloggen om denna debatt och vad den har handlat om.
            </seg>
          </u>
          <note type="speaker" n="0e8999b7">
            Anf. 10 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-2" n="69defffc">
            <seg n="d440717a">
              Herr talman! Tack för det jullöftet, utrikesministern! Jag ska
              följa det med stort intresse.
            </seg>
            <seg n="400802f3">
              Jonas Sjöstedt ställde tidigare en fråga som jag tror att vi
              inte fick svar på. Utrikesministern har chansen att svara på det.
              Det gäller FN-missionen Minurso som har till uppgift att verka
              för att det blir en folkomröstning i Västsahara. Man skulle kunna
              utvidga dess uppdrag så att den också ska bevaka mänskliga rättigheterna.
            </seg>
            <seg n="88ac7c57">
              Just nu pågår en informationsblockad från Marockos sida. Politiker
              kan inte resa in i området. Jonas Sjöstedt var en av dem som försökte,
              och det är flera EU-parlamentariker som har stoppats. Journalister
              kommer inte in i området. Såvitt jag har förstått det har till
              och med representanter för Minurso som försökt att resa in i området
              stoppats.
            </seg>
            <seg n="06c7a710">
              Här tycker jag att Sverige skulle kunna verka för att Minurso
              får ett utvidgat uppdrag. Sverige måste verka mycket hårdare mot
              Marocko. Det ska inte vara några nya företagarresor till Rabat
              och Casablanca så länge Marocko beter sig som en brutal ockupationsmakt.
            </seg>
            <seg n="1699fc63">
              Det utrikesministern sade om fiskeavtalet låter hoppfullt, kanske
              inte för fiskeavtalets räkning men åtminstone för den svenska
              positionen. Men då gäller det att driva på stenhårt mot andra
              länder. Man kan använda sådana avtal som påtryckning mot ockupationsmakten
              Marocko. Det är bara så EU verkligen kan markera att detta beteende
              är helt oacceptabelt.
            </seg>
          </u>
          <note type="speaker" n="cb2ed213">
            Anf. 11 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-2" n="94be6f21">
            <seg n="d80d2cbd">
              Herr talman! Där vi skiljer oss åt Jens Holm och jag, och det
              gäller väl i största allmänhet Vänsterpartiet, är att jag som
              bekant inte är någon anhängare av ekonomiska sanktioner eller
              ekonomiska restriktioner. Jag är inte heller någon som tror på
              det i fallet Vitryssland, för att ta någonting som är aktuellt
              i dessa dagar.
            </seg>
            <seg n="3d4b1f5d">
              Jag ser snarare utveckling av det ekonomiska samarbetet generellt
              sett som ett medel att öka de kontakter som ökar förutsättningarna
              för fredliga lösningar. Detta är ett generellt uttalande. Vi känner
              igen detta från debatter i andra frågor om andra konflikter i
              andra delar av världen.
            </seg>
            <seg n="032e8aca">
              Låt mig säga angående mandatet för FN-närvaron att Sverige inte
              sitter i säkerhetsrådet. Jag har inte haft anledning att ta ställning
              till det i detalj. Jag vet från tidigare erfarenhet är att sådana
              FN-mandat är utformade på lite olika sätt. Ibland är de utformade
              på ett sådant sätt att MR-ansvaret läggs någon annanstans. Det
              kan finnas skäl till det, och det kan finnas skäl mot det. Jag
              kan inte redovisa något bestämt ställningstagande eftersom jag
              inte har tittat på detta i detalj.
            </seg>
            <seg n="fa7d8d9e">
              Tillgången till information är viktig. Vi har talat om detta
              tidigare. Jag har kritiserat inskränkningarna från Marockos sida
              i detta sammanhang. Jag har dock noterat att Human Rights Watch
              släpptes in och fick möjlighet att göra inträngande intervjuer
              med dem som hade varit utsatta för övergreppen. Det var bra. Nu
              gäller det för Marocko att också följa upp de löften som man gav
              där att ta detta till de juridiska myndigheterna och göra utredningar.
              Jag har inte läst Amnestys rapport. Men det skulle inte förvåna
              mig om även Amnesty har släppts in på samma sätt. Det är positivt
              i en bild som i övrigt, det ska sägas, har många mörka drag.
            </seg>
            <seg n="029212e3">
              Sveriges stöd gäller fortsatt folkrätten och Förenta nationernas
              ansträngningar att få en fredlig lösning.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="741aa3b4">
            7 § Svar på interpellation 2010/11:47 om den tysta diplomatin
            som återvändsgränd
          </note>
          <note type="speaker" n="249139cf">
            Anf. 12 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-3" n="94be6f21">
            <seg n="630b6756">
              Herr talman! Bodil Ceballos har frågat mig
            </seg>
            <seg n="390f53f8">
              Som interpellanten påpekar har jag behandlat denna fråga bland
              annat i svar på riksdagsfrågor och i en interpellation i april
              i år.
            </seg>
            <seg n="e0e4f9de">
              Dawit Isaaks långvariga fångenskap är djupt bekymmersam och en
              fråga med hög prioritet för regeringen. Det finns starka humanitära
              skäl som talar för att Dawit Isaak ska friges. Vi lägger ned stora
              ansträngningar för att få honom frigiven. För att nå detta mål
              arbetar vi med många olika medel, uppslag och kontakter.
            </seg>
            <seg n="99aef515">
              Med anledning av Bodil Ceballos andra fråga vill jag säga att
              EU, inom ramen för den så kallade artikel 8-dialogen, regelbundet
              tar upp mänskliga rättigheter med Eritrea.
            </seg>
            <seg n="2ae9ea62">
              Det är förståeligt och välkommet att Bodil Ceballos och andra
              riksdagsledamöter engagerar sig för Dawit Isaaks sak. Regeringen
              delar den djupa frustration och oron över att han efter så många
              år fortfarande hålls fängslad.
            </seg>
          </u>
          <note type="speaker" n="698e799a">
            Anf. 13 BODIL CEBALLOS (MP):
          </note>
          <u who="bodil_ceballos_1a35e5" xml:id="i-db02218fd0cbf362-0" n="a09ccf91" next="i-8980545aac0051b8-0">
            <seg n="6a62419e">
              Herr talman! Jag konstaterar att utrikesministern inte lär ha
              fått skrivkramp när han författade detta svar. Det var kortfattat.
              Men jag hade kanske inte förväntat mig så mycket mer heller. Det
              är samma svar som vi har fått under lång tid.
            </seg>
            <seg n="5300d28b">
              Det som jag som sitter i utrikesutskottet hade hoppats på var
              att vi åtminstone i utskottet hade fått mer information. Då hade
              vi inte behövt ta diskussionen här i kammaren.
            </seg>
            <seg n="3d0bb0e0">
              Detta handlar inte bara om ett konsulärt ärende som man kan få
              uppfattningen att det handlar om när man hör debatten, utan det
              handlar om så mycket mer. Det handlar om ett land som är en av
              världens värsta diktaturer där en svensk medborgare sitter fängslad
              för att han har arbetat för en regimkritisk tidning.
            </seg>
            <seg n="3b7c37c1">
              Utrikesministern säger ingenting om han tänker ändra strategi.
              Vi har använt den tysta diplomatin under lång tid. Vi har inte
              kommit någonvart med det. Enligt Wikileaks, där man kan få läsa
              mycket, har vi tydligen haft någon kontakt med USA i denna fråga.
              Jag ser att utrikesministern ser frågande ut. Där kunde man även
              läsa någonting om att vi också har talat med kommissionen om att
              eventuellt dra in bistånd eller andra utvecklingsinsatser när
              det gäller Eritrea. Det är den vägen vi skulle kunna gå.
            </seg>
            <seg n="00f05e63">
              Ministern sade i föregående interpellationsdebatt att han inte
              tror på ekonomiska sanktioner. Men jag tror faktiskt att det skulle
              kunna handla om ekonomiska sanktioner i detta fall. Då handlar
              det inte bara om Dawit Isaak, utan det handlar om så många andra
              människor också.
            </seg>
            <seg n="95483b51">
              Afrikanska kommissionen för mänskliga rättigheter fällde Eritrea
              för brott mot de mänskliga rättigheterna på grund av den tortyr
              som Dawit Isaak och 17 andra journalister utsätts för i eritreanska
              fängelser.
            </seg>
            <seg n="52ecabc0">
              Så visst finns det en anledning för oss att ändra strategi och
              att vi också i EU-kretsen försöker använda oss av sanktioner genom
              att till exempel bryta partnerskapsavtalen med Eritrea. Där finns
              det en artikel, som ministern nämnde, men det räcker inte med
              att bara ta upp detta och säga att vi tycker att det är viktigt
              med mänskliga rättigheter när man talar med Eritrea. Om det är
              fråga om grava brott mot de mänskliga rättigheterna har man också
              möjligheten att bryta avtalet eftersom det är ett avtalsbrott
              från Eritreas sida att inte leva upp till de förväntningar som
              EU har i denna fråga.
            </seg>
            <seg n="695305c8">
              I partnerskapsavtalet finns också diskussionen om att ta tillbaka
              de så kallade illegala migranterna som kommer till EU. Det är
              någonting som vi har med i alla avtal, även med Marocko, och det
              är en fråga som är viktig för Spanien och Frankrike som kan vara
              pådrivande i den frågan. Det gäller också Eritrea.
            </seg>
            <seg n="43ccfa12">
              Det är märkligt att vi i partnerskapsavtalen har med frågan om
              att de ska ta tillbaka människor som har flytt deras land på grund
              av att dessa människor till exempel har försvarat mänskliga rättigheter
              när vi vet hur människorättsförsvarare behandlas i Eritrea.
            </seg>
            <seg n="c27e8049">
              Jag tycker att det är mycket i detta partnerskapsavtal som borde
              ifrågasättas. Det är det som jag skulle vilja att ministern gör.
            </seg>
            <seg n="ccb9d24c">
              Den tysta diplomatin har inte funkat. Men vi måste sätta press
              på Eritrea att leva upp till de mänskliga rättigheterna för allas
              skull, inte bara för Dawit Isaaks skull.
            </seg>
            <seg n="f0fb5bc0">
              Jag ska ta upp en annan fråga. Vi ger alltså stöd till regimen,
              kan man säga, genom förmånliga avtal. Men när en eritreansk radiostation
              i exil sökte stöd fick man inte det.
            </seg>
          </u>
          <note n="6c6c12b5">
            Anf. 14 GUNNAR ANDRÉN (FP):
          </note>
          <u who="bodil_ceballos_1a35e5" xml:id="i-8980545aac0051b8-0" n="a09ccf91" prev="i-db02218fd0cbf362-0">
            <seg n="403bf4d3">
              Herr talman! Efter Raoul Wallenbergs försvinnande 1945 finns
              det nog inget enskilt öde som har drabbat en svensk som har engagerat
              så mycket som Dawit Isaaks öde. Det är djupt humanitärt. Jag noterar
              att han i morgon den 23 december har suttit fängslad i Eritrea
              i nio år och ett kvartal. Det är en mycket lång tid.
            </seg>
            <seg n="13ed5762">
              Herr talman! Man kan också se att antalet motioner som handlar
              om engagemanget för fallet Dawit Isaak är fler än i något annat
              fall. Det gäller i stort sett alla partier. Något parti har inte
              motionerat i år, men jag vet att alla partier likväl är engagerade
              i denna fråga. Exempelvis Hans Linde som sitter här har tidigare
              skrivit mycket bra motioner i denna fråga. Detta tackar jag så
              mycket för, inte minst av den anledningen att jag numera har fått
              efterträda Cecilia Wigström i Göteborg som ordförande i den lilla
              Dawit Isaak-kommitté som vi har här i riksdagen.
            </seg>
            <seg n="e112a710">
              Jag har egentligen bara en enda fråga till utrikesministern och
              den gäller det engagemang som finns för Dawit Isaak, och det skulle
              vara bra om utrikesministern just här i dag kunde försäkra oss
              om att de besparingar som vi har förstått är nödvändiga inom Utrikesdepartementet
              under inga omständigheter kommer att gå ut över ansträngningarna
              att få just Dawit Isaak frigiven. Det skulle vara ett besked om
              att det är en viktig prioritering att man gör detta. Sedan är
              det en annan sak hur det ska gå till. Men inga kostnadsaspekter
              får ta bort någon möjlighet att försöka få honom frigiven. Min
              fråga till utrikesministern i dag är: Kan vi få en försäkran om
              att det inte blir några restriktioner i fråga om de ansträngningar
              som vi kan göra i detta avseende?
            </seg>
          </u>
          <note type="speaker" n="5eb19168">
            Anf. 15 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-4" n="94be6f21">
            <seg n="543a8552">
              Herr talman! I den senare delen kan jag försäkra Gunnar Andrén
              att det inte kommer att vidtas några åtgärder vad gäller de personer
              som direkt arbetar med detta fall. Däremot ska man vara medveten
              om att det nu sker neddragningar i olika delar av världen och
              när det gäller allmän reseverksamhet och allmän kontaktverksamhet.
            </seg>
            <seg n="be7498c1">
              Jag har tidigare formulerat mig som så att vi vänder på varje
              sten i detta fall som vi är medvetna om. Ibland hittar vi plötsligt
              stenar som vi inte var medvetna om.
            </seg>
            <seg n="27dd724a">
              Det här kan påverkas av att vi får en allmän neddragning av aktivitetsnivån
              i olika delar av världen i olika sammanhang. Det är absolut icke
              avsikten med vare sig det beslut oppositionen har fattat eller
              det sätt som vi försöker verkställa detta. Men man ska vara medveten
              om att om vi är mindre aktiva ute i världen när det gäller kontaktsökande
              också på ställen där det inte alldeles omedelbart uppenbart har
              med detta att göra kan det innebära att vi missar en och annan
              tråd och en annan sten, stor eller liten, som vi annars hade kunnat
              vända på. Det är det ärliga svaret på frågan.
            </seg>
            <seg n="b623359c">
              Vi vänder på varje tänkbar sten, Bodil Ceballos. Det är många
              stenar vi har vänt på. En del av dem är relativt uppenbara, och
              en del av dem är mindre uppenbara. Det kommer vi att fortsätta
              med.
            </seg>
            <seg n="650c19f6">
              Samtidigt vill jag säga att detta är i första hand ett humanitärt
              ärende. Det är fråga om en enskild lidande individ, som både borde
              ha tillgång till läkarhjälp och ha rätten till sin frihet. Jag
              tror inte att det skulle vara produktivt om vi samtidigt som vi
              säger att det här är ett humanitärt ärende avbryter humanitär
              hjälp till de människor i övrigt som lider i Eritrea.
            </seg>
            <seg n="fead312d">
              Här är vi tillbaka till den grundläggande frågan om ekonomiska
              sanktioner igen. Det bistånd som sker från EU:s sida till Eritrea
              är i huvudsak inriktat på livsmedelssäkerhet, förutom institutionsbyggande
              och annat. Det handlar om att hjälpa människor som annars skulle
              ha svultit, omkommit av hunger eller något sådant. Det är humanitärt
              befogat. Om vi ska visa att vi är humanitärt engagerade, för att
              också på det sättet underlätta möjligheter att vända på stenar,
              tror jag inte att man kan vända andra humanitära hänsynstaganden
              i Eritrea ryggen. Jag är helt övertygad om att det skulle vara
              en kontraproduktiv politik.
            </seg>
            <seg n="0212526d">
              Generellt sett vad gäller ekonomiska sanktioner är det bara att
              notera det som jag utgår från att Bodil Ceballos själv har uppmärksammat,
              nämligen att Eritrea har avbrutit samarbetsprojekt med EU därför
              att de anser att de får bättre tillgång till pengar från andra
              håll. Det visar väl att just det instrumentet, om någon skulle
              ha levt i illusionen att det är verksamt, fungerar knappt.
            </seg>
            <seg n="5b096225">
              Då återstår en lång rad andra sätt att arbeta med. Jag kan försäkra
              att vi kommer att fortsätta att satsa mycket betydande resurser
              på att vända alla de stenar vi är medvetna om, de stenar som vi
              kanske har vänt tidigare och nu behöver vända igen, och kanske
              en och annan sten som vi i sökandet plötsligt hittar och som vi
              inte var medvetna om tidigare.
            </seg>
          </u>
          <note type="speaker" n="66fd4da8">
            Anf. 16 BODIL CEBALLOS (MP):
          </note>
          <u who="bodil_ceballos_1a35e5" xml:id="i-841c5bf56d73e73f-2" n="a09ccf91">
            <seg n="c3562f08">
              Herr talman! Det är bra att utrikesförvaltningen och regeringen
              har vänt så många stenar. Det som är problemet för oss som sitter
              i riksdagen är att vi inte har fått någon direkt information om
              alla dessa stenar som det har vänts på. Vi får bara veta att frågan
              är humanitärt angelägen, att den är viktig och att man gör allt
              man kan. Sedan kan man inte säga mer eftersom det är sekretessbelagt
              etcetera.
            </seg>
            <seg n="5493b001">
              I utrikesutskottet kan vi diskutera frågan och i förväg tala
              om att det ska vara sekretess. Vi skulle kunna få mer information
              om vad som faktiskt görs. Då hade utrikesministern sluppit svara
              på så många interpellationer i just den här frågan.
            </seg>
            <seg n="e50a1212">
              Utrikesministern säger att det handlar om ett humanitärt ärende.
              Det är ett oerhört humanitärt ärende, samtidigt som Dawit Isaak
              inte är ensam. Det finns många humanitära ärenden i Eritrea. Det
              är ett land som vi skickar tillbaka flyktingar till så att de
              ska hamna i samma situation som Dawit Isaak har gjort tyvärr.
            </seg>
            <seg n="3e10cf2e">
              När det gäller biståndet tycker jag att det är viktigt att vi
              ger humanitär hjälp till de människor som är drabbade av regimen,
              men det som är viktigt är att vi inte uppmuntrar regimen med en
              massa morötter, till exempel partnerskapsavtal, som kommer regimen
              till del på ett sätt som inte är bra. Om regimen inte vill ha
              relationer till oss utan väljer andra partner får vi försöka vända
              oss till dessa andra partner och ha en dialog med dem. Det är
              kanske inte så himla lätt, men det är inte omöjligt. Om man vänder
              på alla stenar är också det en sten man måste vända på.
            </seg>
            <seg n="a986a404">
              Det finns en sak jag inte förstår. Radiostationen i Paris har
              sökt bistånd från Sida för att kunna sända i Paris. Vi vet att
              det faktiskt inte är någon censur på Internet i Eritrea. Människor
              i Eritrea kan lyssna på radiokanalen. Sida ville bevilja bistånd,
              men UD sade nej. Det kan jag inte förstå. Om ministern tycker
              att det är viktigt att biståndet når människorna i Eritrea, varför
              säger UD nej till att ge den hjälpen via Radio Eritrea, som finns
              i Paris och som sänder också i Eritrea? Det är märkligt, och det
              vill jag ha svar på.
            </seg>
            <seg n="8b98d5e5">
              Det här handlar om många olika människor. Det finns en maktfullkomlig
              president som tycker att han inte behöver någon annan i världen,
              och det finns ett folk som lider oerhört mycket under bördan av
              en sådan president. Det viktigaste av allt är att vi måste sätta
              stor press genom EU och FN, och alla vägar som finns, på Eritrea
              för att få dem att respektera de mänskliga rättigheterna, att
              släppa Dawit Isaak, släppa alla de andra journalisterna och alla
              de andra samvetsfångarna i landet. Det handlar naturligtvis om
              mycket annat också, men det är en början. Någonstans måste vi
              sätta press på Eritrea. Det är alldeles ypperligt om det kan ske
              med hjälp av ekonomiska sanktioner. Det går inte att bara ge morötter,
              ibland måste piskor användas.
            </seg>
          </u>
          <note type="speaker" n="2729ea23">
            Anf. 17 Utrikesminister CARL BILDT (M):
          </note>
          <u who="carl_bildt_minister_2006" xml:id="i-019f6aedb0f11b6b-1" n="94be6f21" next="i-c516ad605a3c230e-1">
            <seg n="7efbc32d">
              Herr talman! Vad gäller de ekonomiska sanktionerna finns det
              en skillnad i syn mellan den regeringen företräder och den som
              Vänsterpartiet företräder i nästan varje tänkbar konflikt.
            </seg>
          </u>
          <note n="92cd4114">
            (BODIL CEBALLOS (MP): Miljöpartiet!)
          </note>
          <u who="carl_bildt_minister_2006" xml:id="i-c516ad605a3c230e-1" n="94be6f21" prev="i-019f6aedb0f11b6b-1">
            <seg n="b437b023">
              Förlåt! Miljöpartiet också. Jag ber flera gånger om ursäkt. Få
              det fört till protokollet att jag ber flera gånger om ursäkt för
              detta allvarliga övergrepp!
            </seg>
            <seg n="993755ad">
              Det är bara att konstatera att jag inte tror att den vägen är
              framkomlig.
            </seg>
            <seg n="da2d1150">
              Bodil Ceballos, Miljöpartiet, antydde andra möjliga stenar. Jag
              kan försäkra att de stenar hon antydde tillhör självfallet de
              stenar vi har vänt på och fortsätter att vända på. Det finns åtskilliga
              därutöver.
            </seg>
            <seg n="4acbbef8">
              Vad gäller frågan om information kan jag konstatera att under
              min tid som utrikesminister har utrikesutskottet eller Utrikesnämnden
              aldrig begärt någon information i frågan. Man har tyckt att den
              offentliga debatten är mer intressant. Jag är inte alldeles övertygad
              om att så är fallet.
            </seg>
            <seg n="85e2e345">
              Samtidigt som vi arbetar med detta mycket ömmande humanitära
              fall det är vad det är har vi en strävan efter en dialog med Eritrea
              i andra frågor. Vi har en gränskonflikt mellan Eritrea och Etiopien
              som kan blossa upp igen och leda till väpnade konflikter. Det
              är en gränskonflikt där folkrätten ligger på Eritreas sida, vilket
              inte är alldeles uppskattat i Etiopien, men det råkar vara något
              som FN har konstaterat.
            </seg>
            <seg n="987f5520">
              Det finns konflikthärdar och utmaningar icke minst vad gäller
              Sudan och vad gäller Somalia och i största allmänhet på Afrikas
              horn, där Eritrea är en mer eller mindre konstruktiv, mer eller
              mindre destruktiv, aktör och där vi har anledning att söka en
              dialog med dem i de frågorna också. Den agenda som vi har med
              Eritrea är självfallet påverkat av detta humanitära fall det vore
              konstigt att säga något annat men den är bredare än så. Jag tycker
              att det är viktigt att detta sägs.
            </seg>
            <seg n="9423d0cb">
              Fall av den här arten är humanitärt ömmande och ägnas betydande
              resurser inom utrikesförvaltningen. Det kommer vi i mån av möjligheter
              att fortsätta att göra. Men det ligger också i sakens natur att
              en del av den dialog vi för med en del regimer som Wikileaks ännu
              inte har nått kanske är av den naturen att förtrolighet är det
              bästa sättet att nå framgång. Det är inte säkert att förtrolighet
              är en garanti för det, men jag tror nästan att det är en garanti
              för att man inte ska lyckas om man med den typen av regimer för
              hela dialogen i offentlighet. Jag vet av erfarenhet att det inte
              går. För regeringens del är det möjligheten att uppnå det vi strävar
              efter som är vägledande i varje steg vi tar i denna fråga.
            </seg>
          </u>
          <note type="speaker" n="3d9cd526">
            Anf. 18 BODIL CEBALLOS (MP):
          </note>
          <u who="bodil_ceballos_1a35e5" xml:id="i-841c5bf56d73e73f-3" n="a09ccf91">
            <seg n="9023f682">
              Herr talman! Det är där vi är lite oense. Jag menar att man måste
              använda sig av den tysta diplomatin när det fungerar, men när
              man ser att det faktiskt inte fungerar måste man ta till andra
              metoder. Där är ekonomiska sanktioner en sådan metod som skulle
              kunna ge möjlighet att faktiskt vara en påtryckare när det gäller
              den här regimen.
            </seg>
            <seg n="1bc038a6">
              Om man kan få ekonomiska sanktioner, minskad handel, etcetera
              på en mer omfattande nivå så att man har hela FN-systemet med
              sig, även de nya partnerna till Eritrea, är det så mycket bättre.
              Jag fattade det ändå så, även om det var lite kryptiskt, att regeringen
              vänder även på de stenarna i det här fallet. Om jag har förstått
              ministern rätt vänder han även på stenen att också tala med andra
              kompisar till Eritrea.
            </seg>
            <seg n="a192c60b">
              När det sedan gäller den här förtroligheten, om man säger så,
              tycker jag att det vore bra om ministern ändå kom till utrikesutskottet
              och berättade vad som faktiskt görs så att vi vet det, eller kanske
              till vängruppen för Dawit Isaak så att de faktiskt vet vad som
              sker. I dagsläget får vi bara samma svar hela tiden. Vi vet egentligen
              ingenting. Vi vet bara att regeringen gör allt den kan, att det
              här är humanitärt angeläget, att det är jätteviktigt och att det
              läggs stora resurser på det. Mer än så får vi aldrig veta. Det
              vore mycket värdefullt om ministern, kanske nästa gång han kommer
              till utrikesutskottet, faktiskt berättar vad som har hänt och
              vad som sker framöver. Jag kan ta upp det med utskottskansliet
              och be dem bjuda in ministern för en sådan föredragning.
            </seg>
          </u>
          <note type="speaker" n="a409cee4">
            Anf. 19 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-5" n="94be6f21">
            <seg n="302c3c12">
              Herr talman! Låt mig till slut bara säga att det ligger i sakens
              natur att vi talar med många. Vi talar med praktiskt taget alla
              som man kan tänka sig i den här frågan. Sedan får fantasin sätta
              gränsen för hur långt detta kan sträcka sig. Men jag kan säga
              att nätet har kastats med en betydligt mycket större bredd än
              vad vi normalt brukar använda oss av i svensk utrikespolitik.
            </seg>
            <seg n="dfd2d94c">
              Därmed vill jag också säga att vi har olika meningar vad gäller
              ekonomiska sanktioner. Det brukar vi ha. I övrigt lyssnar vi på
              varje tänkbart uppslag från stödgrupperna och andra. Jag är inte
              medveten om något uppslag, med detta undantag, som vi inte har
              prövat. Jag kan försäkra att vi har prövat många uppslag som stödgrupper
              och andra inte ens har kommit på tanken att vi skulle kunna göra.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="d6e31e0f">
            8 § Svar på interpellation 2010/11:65 om våld och övergrepp i
            Irak
          </note>
          <note type="speaker" n="4882e88d">
            Anf. 20 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-6" n="94be6f21">
            <seg n="20ad6a87">
              Herr talman! Hans Linde har frågat mig vilka initiativ jag avser
              att ta för att dämpa våldet i Irak, för att FN ska kunna återtillsätta
              en speciell rapportör för Irak, för att en oberoende internationell
              undersökning av Iraks fängelser ska kunna tillsättas samt vilka
              åtgärder jag avser att vidta för att de som begått krigsförbrytelser
              i Irak ska ställas inför rätta.
            </seg>
            <seg n="d891829d">
              Jag vill inledningsvis hänvisa till mitt svar på angränsande
              fråga, 2010/11:45, om religiösa minoriteter i Irak av Robert Halef
              samt svaren på de frågor, 2010/11:55 och 2010/11:62, som har ställts
              på samma tema till statsrådet Tobias Billström.
            </seg>
            <seg n="c86fcb6d">
              Säkerhetssituationen har gradvis förbättrats i Irak men är på
              sina håll instabil. Det våld som förekommer drabbar medlemmar
              ur alla etniska och religiösa grupper, men minoriteter däribland
              kristna är ofta särskilt utsatta. Genom EU och FN samt i samtal
              med irakiska företrädare fortsätter regeringen att uppmärksamma
              frågan om efterlevnaden av de mänskliga rättigheterna i Irak.
            </seg>
            <seg n="d066dae4">
              När det gäller Hans Lindes direkta frågor vill jag påminna om
              att EU under det svenska ordförandeskapet i november 2009 gjorde
              ett omfattande uttalande om situationen beträffande de mänskliga
              rättigheterna i Irak. Där betonade vi individens rättigheter,
              oberoende av religiös eller etnisk tillhörighet, samt vikten av
              att motverka diskriminering av alla slag. Vidare framhöll vi vikten
              av att Irak förstärker sitt arbete mot straffrihet, och vi kritiserade
              starkt förekomsten av tortyr.
            </seg>
            <seg n="0f593836">
              När jag har träffat företrädare för Iraks regering, senast vid
              mitt besök i landet i februari, har jag understrukit vikten av
              att respektera de mänskliga rättigheterna i enlighet med landets
              åtaganden under internationell rätt. Vid mitt besök nämnde jag
              särskilt minoriteterna, bland annat kristna liksom mandéer/sabéer
              och yazidier. Irak känner väl till var såväl Sverige som Europeiska
              unionen står i dessa frågor.
            </seg>
            <seg n="5503ba1d">
              Så sent som den 22 november gjorde EU:s utrikesministrar ett
              nytt uttalande, som innehöll skrivningar om vikten av respekt
              för de mänskliga rättigheterna. EU:s höga representant Catherine
              Ashton har därtill vid två tillfällen under november betonat vikten
              av att en ny irakisk regering tar sitt ansvar i den nationella
              försoningsprocessen.
            </seg>
            <seg n="fcc9f60d">
              Sverige är för tillsättandet av en speciell landrapportör inom
              ramen för FN. Jag anser att specialrapportörerna utgör en mycket
              viktig del av FN:s arbete för att främja demokrati och mänskliga
              rättigheter, och den svenska regeringen är principiellt positivt
              inställd till denna typ av verktyg. Det fanns också en rapportör
              för Irak under åren 19912004.
            </seg>
            <seg n="4a2431bb">
              I det läge som Irak nu befinner sig är det allra viktigaste att
              få en ny regering på plats. Det är fundamentalt för Iraks framtid
              att det byggs upp ett fungerande nationellt system av rättsvårdande
              myndigheter, att det i Bagdad finns en enande regering som driver
              den nationella försoningsprocessen framåt och att irakierna själva
              behåller ägandeskapet för landets återuppbyggnad. EU, Sverige
              och FN ska på bästa möjliga sätt bistå i den processen, men också
              vara med och kritiskt granska. Att inrätta en landrapportör för
              Irak kunde vara ett sätt att både fästa uppmärksamheten på brister
              i efterlevnaden av de mänskliga rättigheterna och att föreslå
              förbättringar. I det nuvarande läget mellan två irakiska regeringar
              så står det i det formella svaret, men vi vet att en ny regering
              tillträdde i går måste vi samtidigt beakta att val av tidpunkt
              för inrättande av en rapportör måste ta hänsyn till att det bör
              finnas en fungerande regering som rapportören kan arbeta mot.
            </seg>
            <seg n="c5189401">
              Arbetet med att stärka individens rättigheter, oberoende av religiös
              eller etnisk tillhörighet, samt vikten av att motverka diskriminering
              av alla slag kommer att fortsätta. Vi vet att förhållandena i
              irakiska fängelser är bristfälliga och att tortyr förekommer.
              Det är något jag tar upp i mina bilaterala kontakter. Den nya
              regeringen i Irak måste förstärka sitt arbete mot straffrihet
              och mot tortyr. Detta är viktiga frågor som Sverige och EU kommer
              att fortsätta att arbeta med i förhållande till Irak och vi kommer
              att påminna den nya regeringen om sitt ansvar för dessa frågor.
            </seg>
            <seg n="6e059377">
              Slutligen måste vi våga hoppas på att Irak nu står inför en ny
              fas. Samtidigt som vi står upp för den svenska värdegrunden vad
              gäller demokrati och respekt för mänskliga rättigheter måste Sverige
              och EU liksom världen i övrigt ge sitt fulla stöd till den nationella
              försoningsprocessen i landet.
            </seg>
          </u>
          <note type="speaker" n="d956e40c">
            Anf. 21 HANS LINDE (V):
          </note>
          <u who="hans_linde_3886bf" xml:id="i-5a37269a641f8641-0" n="29ea2353">
            <seg n="34dbdc3f">
              Herr talman! Jag får inledningsvis tacka utrikesministern för
              svaret, men jag vill också understryka att det är ett svar som
              har dröjt. Den här interpellationen lämnade jag in den 16 november,
              och den tidsgräns på två veckor som finns i riksdagen för att
              besvara interpellationer har överskridits flera gånger om. Jag
              får väl påminna utrikesministern om att svensk utrikespolitik
              må bäst föras utanför Sveriges gränser, men den förankras bäst
              i denna kammare, i debatt med oss som till skillnad från utrikesministern
              är folkvalda av svenska folket.
            </seg>
            <seg n="2523b301">
              Till ämnet! Vi kan i dag konstatera att den frihet som man talade
              om i Washington våren 2003, när man skulle motivera sin attack
              mot Irak, fortfarande lyser med sin frånvaro. Irakiernas vardag
              är fortfarande i hög utsträckning präglad av våld, övergrepp och
              brott mot de mänskliga rättigheterna. Jag tror att mycket få av
              de irakier som nu torteras eller mördas i Irak bryr sig speciellt
              mycket om huruvida förövarna är anhängare till Saddam Hussein
              eller den nya regimen, om de är amerikanska soldater eller tillhör
              någon av de väpnade grupper som terroriserar befolkningen. Ett
              övergrepp är ett övergrepp och ett brott mot de mänskliga rättigheterna
              är ett brott mot de mänskliga rättigheterna oavsett vem som begår
              det. Det är uppenbart att det irakiska folket fortfarande, sju
              år efter Saddam Husseins regims fall, väntar på sin befrielse.
            </seg>
            <seg n="2a291fb8">
              Min interpellation tillkom efter två konkreta exempel på hur
              våldet fortfarande är ständigt närvarande i Irak. Den 23 oktober
              släppte Wikileaks ett stort antal dokument rörande Irak. Dokumenten
              avslöjade bland annat omfattande övergrepp och tortyr. Dokumenten
              visade på liknande uppgifter som redan tidigare presenterats,
              bland annat i en omfattande rapport av Amnesty International i
              september som hette New Order, same abuses .
            </seg>
            <seg n="ca324e19">
              Sammantaget ger man en bild av ett Irak där irakiska säkerhetsstyrkor
              fortfarande inte tvekar att använda sig av tortyr, där utomrättsliga
              avrättningar är vanligt förekommande och där en kultur av straffrihet
              för förövaren har brett ut sig.
            </seg>
            <seg n="7274de1f">
              Man visade bland annat att de amerikanska säkerhetsstyrkorna
              överlämnat 10 000 irakiska fångar till de irakiska myndigheterna
              utan några som helst garantier för att de skulle behandlas rättssäkert
              och trots att USA under flera års tid har varit mycket väl medvetet
              om att dessa fångar riskerade tortyr. Det innebär att både Irak
              och USA har gjort sig skyldiga till brott mot FN:s tortyrkonvention,
              vilket också Amnesty uppmärksammat och hårt kritiserat.
            </seg>
            <seg n="3ca2cc34">
              Det andra exemplet som aktualiserade interpellationen var den
              attack som genomfördes den 31 oktober mot en katolsk kyrka i Bagdad.
              Drygt 100 obeväpnade gudstjänstdeltagare togs som gisslan, och
              drygt 60 personer dödades, flera av dem barn. Amnesty fördömde
              attacken på kyrkan och betecknade den som en krigsförbrytelse.
              En av de överlevande berättade och beskrev attacken så här: Jag
              kan inte beskriva detta som något annat än ett planerat massmord
              på oss kristna. Terroristerna sköt främst de unga. De gick runt
              och dödade som de ville.
            </seg>
            <seg n="0db01b81">
              I våras beslutade Sveriges riksdag att erkänna folkmordet 1915
              i Turkiet. Men frågan är väl om vi har lärt oss av historien,
              för det vi nu ser är ett nytt folkmord. De som attackerar de kristna
              i Irak i dag har exakt samma motiv som man hade i Turkiet 1915,
              nämligen att fördriva ett folk och utplåna dess kultur, språk,
              religion och traditioner. Det som hände 1915 kan vi inte göra
              ogjort, men vi kan agera från världssamfundets sida mot det folkmord
              som pågår nu. Vi har fakta. Vi känner till vidrigheterna, vi känner
              till grymheten och vi känner till övergreppen.
            </seg>
            <seg n="d7964390">
              Sist vill jag bara uppmärksamma Carl Bildt på att han trots att
              han har haft gott om tid att besvara min interpellation missade
              en av mina frågor, om man är beredd att verka för en internationell
              och oberoende undersökning av Iraks fängelser och fångläger. Den
              frågan skulle jag också vilja ha svar på.
            </seg>
          </u>
          <note type="speaker" n="948c8526">
            Anf. 22 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-7" n="94be6f21">
            <seg n="e256adde">
              Herr talman! Den senare uppgiften skulle falla väl inom ramen
              för en speciell rapportör angående mänskliga rättigheter, så jag
              tycker nog att man kan anse att den frågan indirekt är besvarad.
            </seg>
            <seg n="4092aa01">
              Hans Linde tar upp två konkreta fall. Vi kan föra en mycket stor
              diskussion om Irak, men låt oss hålla oss till det som är lite
              mer konkret.
            </seg>
            <seg n="9e14dd83">
              I fråga om de olika uppgifter som kom fram i samband med Wikileaks
              är det väl så, som Hans Linde säger, att de inte förändrade bilden
              i någon del. De kanske gav lite mer relief men innehöll ingenting
              som var egentligt nytt.
            </seg>
            <seg n="6e93e52a">
              Från amerikansk utgångspunkt måste det ha varit ett dilemma när
              man överlämnade fångar till de irakiska myndigheterna. Jag delar
              det bekymmer som Hans Linde ger uttryck för. Jag är inte helt
              övertygad om Hans Lindes uppfattning att USA skulle ha varit kvar
              och hållit dem i amerikanska fångläger. Det är möjligt att detta
              hade inneburit bättre rättsprocedurer än när man överlämnade dem
              till de irakiska myndigheterna, som är ofullgångna i många avseenden,
              som Hans Linde mycket riktigt påpekar. Däri ligger ett genuint
              dilemma.
            </seg>
            <seg n="0c3ce0dd">
              Vi har stött processen med ett successivt överlämnande av ansvar
              från en ockupationsmyndighet, vilket de amerikanska styrkorna
              länge var, till olika typer av irakiska myndigheter samtidigt
              som vi stöder deras förmåga att bygga upp kapacitet för att hantera
              detta på ett riktigt sätt.
            </seg>
            <seg n="f11dcc53">
              Attacken mot den katolska kyrkan den 31 oktober var bestialisk
              och allvarlig, och den hade av allt att döma precis de motiv som
              Hans Linde här beskriver. Vi vet nu det var väl inte alldeles
              klart när interpellationen lämnades in att detta var ett av al-Qaida
              genomfört dåd med exakt detta syfte. De irakiska säkerhetsmyndigheterna
              lyckades sedan arrestera också ledande personer i al-Qaida som
              var ansvariga för detta. Det håller fortfarande på att delvis
              nystas upp vad som är bakgrund och vad al-Qaida-organisationen
              där sysslar med, också med förgreningar i andra länder.
            </seg>
            <seg n="2f45be5e">
              Det är viktigt att vi ger de irakiska myndigheterna stödet i
              kampen mot terrorismen samtidigt som vi understryker vikten av
              att detta sker med beaktande av de mänskliga rättigheterna.
            </seg>
            <seg n="c5ff7820">
              Låt mig också välkomna det faktum att vi i går äntligen fick
              en ny regering i Irak. Det tog längre tid än i Holland. Belgien
              befinner sig i finalen när det gäller kapplöpningen om hur lång
              tid det tar att bilda regeringar. Det är klart att det är väldigt
              viktigt att det finns en regering och att denna regering också,
              på det sätt som nu är fallet, inkluderar alla de viktiga politiska
              grupperingarna i landet. Det kanske tar ned effektiviteten i regeringsutövningen
              något, men i just detta skede av Iraks utveckling är det försoningsprocessen
              som är det viktiga.
            </seg>
            <seg n="ad20db4c">
              Jag ska så snabbt som möjligt återetablera kontakten med utrikesminister
              Zebari som nu åter är i full tjänst. Jag kan försäkra Hans Linde
              om att vi i den kontakten, som vanligt, kommer att diskutera ansträngningarna
              för att skydda de mänskliga rättigheterna och bygga ut detta.
              Det handlar om kristna minoriteter, självfallet, men det är också
              viktigt att vårt engagemang handlar om alla människor, oavsett
              vilken religiös tillhörighet de har.
            </seg>
            <seg n="f1527818">
              Till slut kan jag bara säga det som också står i svaret om en
              FN-rapportör om mänskliga rättigheter. Jag tror att det vore bra.
              Det skulle kunna vara ett stöd för de ansträngningar som Iraks
              regering själv utför i den här frågan.
            </seg>
          </u>
          <note type="speaker" n="714e6375">
            Anf. 23 HANS LINDE (V):
          </note>
          <u who="hans_linde_3886bf" xml:id="i-5a37269a641f8641-1" n="29ea2353">
            <seg n="21cfbd71">
              Herr talman! Jag vet inte var utrikesministern befann sig den
              dagen för drygt sju år sedan när USA:s bomber började falla över
              Bagdad. Jag stod den dagen på Gustaf Adolfs torg hemma i Göteborg
              och höll tal vid en demonstration för fred och mot det krig som
              då pågick. Men jag får väl erkänna att även om jag i det talet
              pratade om den humanitära kris som riskerade att uppstå genom
              detta krig skulle jag nog inte i min vildaste fantasi då kunnat
              föreställa mig den humanitära katastrof vi har sett i Irak under
              de gångna sju åren. Jag hade inte i min vildaste fantasi kunnat
              föreställa mig att irakiskt liv skulle kunna värderas så oerhört
              lågt.
            </seg>
            <seg n="6dff578f">
              Man ska sätta in de övergrepp som jag har beskrivit i min interpellation
              i sitt sammanhang. Vi ska minnas att över en miljon irakier har
              drivits på flykt. Hur många irakier som har dödats vet vi inte,
              för medan man under den amerikanska militära närvaron i Irak har
              räknat hur många amerikanska soldater som har dödats är det ingen
              som ens försöker eller har lyckats räkna hur många irakier som
              har dödats under den pågående väpnade konflikten.
            </seg>
            <seg n="c5b01efc">
              Vad som är tydligt är att de kristna minoriteterna hör till de
              grupper som har drabbats allra hårdast. Vi ser hur dessa grupper
              i det närmaste är på väg att utplånas och fördrivas från Irak.
              Därför valde jag att beskriva detta som ett pågående folkmord.
              Det är helt uppenbart att de grupper som nu attackerar de kristna,
              de grupper som Carl Bildt beskrev som allierade med al-Qaida,
              är grupper som har på sin politiska agenda att fördriva varenda
              kristen irakier från landet, att utplåna deras språk, historia,
              kultur och traditioner.
            </seg>
            <seg n="813e6323">
              Samtidigt är det viktigt att uppmärksamma precis det som Carl
              Bildt säger. Det är inte bara de kristna som drabbas i Irak i
              dag. Det finns över huvud taget inga frizoner mot våldet. Även
              fackföreningsaktivister vilket bland annat jag som vänsterpartist
              uppmärksammat mördas, men även MR-försvarare, journalister och
              inte minst hbt-personer mördas systematiskt i Irak i dag.
            </seg>
            <seg n="f423ea8a">
              Jag välkomnar att FN:s generalförsamling i går antog en resolution
              mot utomrättsliga avrättningar där man bland annat lyfte fram,
              återigen som tur var, frågan om just utomrättsliga avrättningar
              som drabbar människor på grund av deras sexuella läggning.
            </seg>
            <seg n="fe168272">
              Men nu finns det en regering på plats i Irak, och då finns det
              också en motpol som man kan agera mot och lyfta fram dessa frågor
              till. Jag tror att det nu är viktigt att Sverige snabbt agerar
              när regeringen finns på plats. I det svar jag fick tidigare sade
              Carl Bildt att man ville avvakta med en FN-rapportör tills regeringen
              fanns på plats. Ja, nu finns regeringen på plats, och då är det
              också tid att agera. Jag tror att det nu är hög tid att man tar
              krafttag.
            </seg>
            <seg n="7af1d9df">
              Där skulle jag vilja få ett tydligt besked från Carl Bildt: Vilka
              initiativ kommer man nu att ta när regeringen är på plats i Bagdad
              för att få en FN-rapportör på plats?
            </seg>
            <seg n="4a9b12b8">
              Samma sak gäller generalförsamlingens resolution som antogs i
              går där man tydligt fördömer den typ av utomrättsliga avrättningar
              och utomrättsliga arresteringar som just nu pågår i Irak som drabbar
              de kristna men även andra grupper. Nu är det hög tid att sätta
              press på den irakiska regeringen att den ska ta sitt ansvar för
              att denna resolution ska implementeras även i Irak.
            </seg>
            <seg n="b39dccde">
              Jag välkomnar så klart att både EU, FN och Carl Bildt har lyft
              fram frågan om bristen på rättssäkerhet och den stora straffriheten
              i dagens Irak. Men problemet med straffriheten är att den i dag
              är så oerhört utbredd i Irak. De myndigheter i Irak som Carl Bildt
              talar om är samma myndigheter som i dag systematiskt blundar för
              brott mot de mänskliga rättigheterna, myndigheter som låter politisk
              hänsyn väga så mycket tyngre än individens rätt att skonas från
              våld och övergrepp i ett läge där vi faktiskt ser krigsförbrytelser.
              Det är vad det handlar om. Jag tycker att det är viktigt att kalla
              saker och ting vid deras rätta namn. Det som skedde vid attacken
              mot den katolska kyrkan i Bagdad var en krigsförbrytelse. Då är
              det inte längre en nationell fråga. Då har världssamfundet ett
              ansvar för att agera och se till att de ansvariga ställs inför
              rätta. Här har vi även från svensk sida skyldighet att agera med
              mer än bara ord.
            </seg>
          </u>
          <note type="speaker" n="91d18a07">
            Anf. 24 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-8" n="94be6f21">
            <seg n="6473af08">
              Herr talman! Jag vet inte riktigt vad Hans Linde menar när han
              säger att vi ska agera med mer än bara ord. Det verkar som ett
              eko av Washington före april 2003, då man tyckte att man skulle
              agera med mer än ord mot Saddam Hussein. Jag tror att Hans Linde
              var lite skeptiskt inställd till den politiska inriktningen då.
            </seg>
            <seg n="1ba09c6f">
              Men låt mig hålla med honom i välkomnandet av resolutionen i
              FN:s generalförsamling i går om utomrättsliga avrättningar. Det
              ligger lite utanför vad vi diskuterar nu eller är i alla fall
              lite bredare, men det kan finnas anledning att utnyttja tillfället
              att välkomna denna resolution.
            </seg>
            <seg n="1f9bd2b1">
              Låt mig sedan vad gäller det längre historiska perspektivet sådana
              här saker måste ofta ses i ett sådant perspektiv säga att den
              irakiska statsbildningen under praktiskt taget hela sin historia
              fram till 2003 hölls samman av ett mer eller mindre brutalt förtryck.
              Det var en statsbildning som hade tillkommit av tre provinser
              i det gamla osmanska imperiet med delvis olika nationella, kulturella
              och religiösa orienteringar. Nu måste dessa olika delar av denna
              region egentligen för första gången finna sin balans genom kompromisser
              i mer eller mindre demokratisk ordning.
            </seg>
            <seg n="c3e38317">
              Vi hade alla önskat att detta hade kunnat ske utan det våld som
              har kommit till användning och de människoliv som har gått till
              spillo. Om de är fler eller färre än vad som var fallet under
              den tidigare långa perioden av brutalt våld och förtryck är i
              detta sammanhang inte den mest centrala frågeställningen.
            </seg>
            <seg n="984b135f">
              Nu har vi en spirande demokrati i Irak, med demokratiska val,
              med alla de svårigheter som regeringsbildningar innebär och med
              en regering som om jag har förstått det hela rätt består av 42
              statsråd, vilket får anses vara inkluderande, försiktigt uttryckt.
              Men bakgrunden till det är självfallet att alla dessa folk, minoriteter
              och religiösa grupperingar nu måste finna sin egen kompromiss
              om den irakiska nationens framtid.
            </seg>
            <seg n="3e3694ee">
              Vår uppgift är att ge detta så mycket stöd och så mycket uppmuntran
              vi kan. Det gäller inte bara de mänskliga rättigheterna centrala
              som de är i detta arbete utan också väldigt många andra frågeställningar.
              Jag tror att vi i Sverige faktiskt har vissa möjligheter att göra
              insatser här. Det har att göra med att vi har i storleksordningen
              170 000 medborgare i vårt land som på ett eller annat sätt har
              sina rötter i Irak, många uppe i norr, i de kurdiska regionerna,
              men väldigt många också i andra områden.
            </seg>
            <seg n="2e1b091c">
              Det har skapat förbindelser mellan Sverige och Irak som är långsiktiga
              och som vi ska utnyttja på ett så konstruktivt sätt som möjligt.
              Det är en av anledningarna till att vi under senare år har förstärkt
              vår diplomatiska närvaro i Bagdad och Erbil.
            </seg>
            <seg n="1ab398cf">
              En viktig del av detta är att bekämpa den renodlade terrorismen.
              I fallet med den katolska kyrkan vet jag att det handlar om al-Qaida.
              Vi vet från al-Qaidas egna programförklaringar att de vill uppmuntra
              religiösa och sekteristiska konflikter och driva kristna eller
              shiiter ut ur landet på ett eller annat sätt, med massvåld mot
              oskyldiga människor som deras huvudsakliga arbetsinstrument.
            </seg>
            <seg n="2262ae61">
              Al-Qaida måste bekämpas med kraft, varhelst de finns och varhelst
              de försöker finnas. Också i detta sammanhang har vi anledning
              att utöka samarbetet med den nya irakiska regeringen.
            </seg>
            <seg n="0ad483c8">
              Som svar, slutligen, på Hans Lindes fråga om vad vi nu kommer
              att göra: Jag ska söka en snabbkontakt med utrikesminister Zebari.
              Då är det självklart att de frågeställningar som vi diskuterar
              här i dag kommer att finnas högt på listan över samtalsämnen med
              honom.
            </seg>
          </u>
          <note type="speaker" n="a8b8d7cf">
            Anf. 25 HANS LINDE (V):
          </note>
          <u who="hans_linde_3886bf" xml:id="i-5a37269a641f8641-2" n="29ea2353">
            <seg n="e4a2f60f">
              Herr talman! Låt mig först vara mycket tydlig på en punkt: Vänsterpartiet
              är inte och har aldrig varit någon vän av den regim som fanns
              under Saddam Hussein.
            </seg>
            <seg n="cbcac82d">
              Jag tror att det är viktigt i ljuset av detta övergrepp att man
              kan tänka två tankar samtidigt. De här övergreppen och det här
              våldet får inte leda oss tillbaka, så att vi börjar blicka i backspegeln
              och förhärliga den regim som var, för det var en oerhört grym
              regim som begick brott mot de mänskliga rättigheterna i Irak.
              Men samtidigt måste vi se att det amerikanska anfallet mot Irak
              år 2003 även om det kläddes i retorik om frihet, befrielse och
              demokrati inte har resulterat i detta, utan att vi sju år efter
              anfallet ser att irakiernas vardag fortfarande domineras av våld,
              övergrepp och brott mot de mänskliga rättigheterna.
            </seg>
            <seg n="a579b9b1">
              Carl Bildt frågar vad jag menar när jag säger att det behövs
              mer än ord. Jag kan erkänna att jag inser att utrikespolitiken
              har sina gränser. Oftast går det inte i denna kammare och inte
              heller på Utrikesdepartementet att fatta beslut som får direkta
              konsekvenser i ett annat land. Men jag ser trots allt att vi inom
              den breda utrikespolitiken alltid har två verktyg till vårt förfogande.
            </seg>
            <seg n="73a19c7f">
              Det ena är att tala klarspråk om brott mot de mänskliga rättigheterna
              när vi ser övergrepp. Det andra verktyget är att ge en fristad
              i vårt land till dem som flyr undan krig och förföljelser. Det
              senare är inte Carl Bildts område, men jag observerar att den
              borgerliga regeringen fortsätter att avvisa människor tillbaka
              till Irak inklusive kristna irakier.
            </seg>
            <seg n="bfafd749">
              När det gäller att tala klarspråk ser jag att man brister även
              på denna punkt. Carl Bildt beskrev just den irakiska regimen som
              en spirande demokrati. Jag tror att väldigt få av de irakier som
              nu utsätts för tortyr av de irakiska säkerhetsstyrkorna skulle
              hålla med om en sådan beskrivning. Det krävs någonstans en grundläggande
              respekt för de mänskliga rättigheterna för att ett land ska kunna
              kalla sig demokrati. Det räcker inte med bara val, utan det krävs
              också en allmän respekt.
            </seg>
            <seg n="59886b53">
              Samma sak gäller USA. Trots att vi har visat att USA bryter mot
              FN:s tortyrkonvention märker jag nu att trots att Carl Bildt har
              haft mer än 14 minuters talartid har han inte på någon punkt lyft
              fram USA:s brott mot mänskliga rättigheter i Irak.
            </seg>
          </u>
          <note type="speaker" n="66863442">
            Anf. 26 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-9" n="94be6f21">
            <seg n="172932d7">
              Herr talman! Jag har inte så mycket att tillägga. Jag noterar
              i julfridsdebattstämningen att Hans Linde konstaterar att han
              inte var någon vän av Saddam Hussein. Jag har inte anklagat honom
              för att vara det. Men det faktum att han finner anledning att
              säga detta utan att det var någon del av debatten visar väl att
              det ibland förekommer misstankar om detta. Jag vill dock gärna
              säga att jag inte har uttalat sådana misstankar.
            </seg>
            <seg n="e9d464d4">
              Sedan får jag säga: Ja, jag anser att Irak är en spirande demokrati.
              Den är inte fullständig och perfekt, för att uttrycka saken på
              mildast tänkbara sätt. Bristerna vad gäller mänskliga rättigheter
              är mycket betydande.
            </seg>
            <seg n="f39998de">
              Nu kan inte den irakiska regeringen belastas för vad al-Qaida
              gör, och man kan inte heller belasta den svenska regeringen för
              vad brottslingar i Sverige gör. Det viktiga är att man har en
              regering som vill upprätthålla med kraften av sin förmåga de mänskliga
              rättigheterna och rättsstatens principer. Den svenska regeringens
              förmåga i det avseendet är förmodligen av olika skäl större än
              den irakiska regeringens förmåga. Men jag tycker inte att vi ska
              tvivla på deras vilja att faktiskt göra detta, och vi ska försöka
              ge dem det stöd som vi kan ge, som gör det möjligt för dem att
              steg för steg bli mer effektiva och systematiska i genomförandet
              av den politik som de har förpliktat sig att genomföra.
            </seg>
            <seg n="66a73a03">
              Det stödet från Sveriges sida, från Europeiska unionens sida
              och från Förenta Nationernas sida är viktigt för att uppnå de
              mål vad gäller Irak som jag tror att Hans Linde och jag i grunden
              faktiskt är eniga om.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="685b94df">
            9 § Svar på interpellation 2010/11:71 om Turkiet och det politiska
            Köpenhamnskriteriet
          </note>
          <note type="speaker" n="86f1cef0">
            Anf. 27 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-10" n="94be6f21">
            <seg n="a04db32e">
              Herr talman! Jacob Johnson har frågat mig vad jag avser att vidta
              för åtgärder för att säkerställa att det politiska kriteriet är
              uppfyllt vad gäller Turkiets medlemsansökan till EU, vilka initiativ
              jag avser att ta för att främja en fredlig lösning på den kurdiska
              frågan samt vilka åtgärder jag avser att vidta för att representanter
              för människorättsorganisationer i Turkiet fritt ska kunna uttrycka
              sin uppfattning.
            </seg>
            <seg n="f794df6f">
              Europeiska kommissionen har till uppgift att på saklig grund
              utvärdera kandidatländer utifrån det politiska Köpenhamnskriteriets
              krav på demokratiska fri- och rättigheter, en fungerande rättsstat
              och ett öppet samhälle.
            </seg>
            <seg n="e6fa8fd2">
              När Europeiska rådet i december 2004 fattade beslut om att öppna
              förhandlingar med Turkiet skedde det på grundval av kommissionens
              rapport från oktober samma år. Där slår kommissionen fast att
              Turkiet, efter att ha drivit igenom ett antal viktiga reformer,
              inklusive avskaffandet av dödsstraffet, uppfyller det politiska
              kriteriet i erforderlig utsträckning för att förhandlingar ska
              kunna inledas.
            </seg>
            <seg n="cdb7f8a3">
              Den uppfattningen har återupprepats i varje årlig så kallad framstegsrapport.
              Alla medlemsstater inklusive Sverige har givit sitt stöd till
              denna grundläggande bedömning.
            </seg>
            <seg n="ca86a661">
              Sverige arbetar aktivt tillsammans med Turkiet och med Europeiska
              kommissionen för att föra en dialog om hur EU:s krav och riktmärken
              på bästa sätt kan uppfyllas. Vi är övertygade om att medlemskapsförhandlingarna
              är det mest effektiva verktyg EU har för att uppmuntra till fortsatta
              reformer i Turkiet.
            </seg>
            <seg n="252cabee">
              I det sammanhanget beklagar jag att förhandlingarna till stor
              del är blockerade av frågor som ligger utanför förhandlingsramverket
              och därigenom försvagar incitamentet till reformer på turkisk
              sida.
            </seg>
            <seg n="9395ddc1">
              Förutom den politiska dialogen gör Sverige betydande satsningar
              i det bilaterala utvecklingssamarbetet ca 87 miljoner kronor per
              år för att anpassa bland annat den turkiska administrationen till
              EU-standard, bland annat genom samarbete med det civila samhället
              kring just de ämnen som frågeställaren tar upp.
            </seg>
            <seg n="559fe8ab">
              Den kurdiska frågan kan lösas bara på demokratisk väg. För att
              uppnå en hållbar framtid för Turkiets kurdiska befolkning krävs
              framsteg i åtnjutandet av de mänskliga rättigheterna. Jag välkomnar
              att den turkiska regeringen visat en växande insikt om detta.
              Det bör ske inte minst genom att den så kallade demokratiska öppningen,
              där regeringen tagit initiala steg mot förbättringar av situationen
              för landets kurder, fullföljs. Detta budskap framförs av EU liksom
              av Sverige bilateralt i våra regelbundna kontakter med Turkiet.
            </seg>
            <seg n="eb7330c9">
              Stängningen av det kurdiska partiet DTP 2009 ledde till att Sverige
              som EU:s ordförande tog initiativ till ett uttalande som starkt
              beklagade det inträffade. Reglerna kring förbud av politiska partier
              är en av de frågor som måste behandlas inom ramen för en heltäckande
              konstitutionell reform.
            </seg>
            <seg n="5767b458">
              Det turkiska samhället har blivit märkbart mer tolerant gentemot
              kritiska röster under de senaste åren; det gäller även de mest
              känsliga frågorna, som militärens roll i samhället, armenisk-turkiska
              relationer och kurdernas situation.
            </seg>
            <seg n="7438f2e1">
              Yttrandefriheten brister dock i många stycken, och det utgör
              en av de allvarligaste kritiska punkterna i Europeiska kommissionens
              rapport.
            </seg>
            <seg n="a92df3a7">
              Begränsade framsteg på enskilda punkter, till exempel lyftandet
              av blockeringen av webbsidan Youtube nyligen och den betydligt
              mer restriktiva användningen av artikel 301 i strafflagen angående
              förolämpande av turkiskheten, behöver följas av en mer genomgripande
              attitydförändring.
            </seg>
            <seg n="c7919db1">
              Det är därför välkommet att kommissionen i årets utvidgningsstrategi
              lägger ett särskilt fokus på yttrandefriheten och aviserar en
              konferens med kandidatländerna under våren 2011. Sverige har bland
              annat verkat för uppmaningar till Turkiet att intensifiera samarbetet
              med OSCE:s särskilda talesperson för mediefrihet.
            </seg>
            <seg n="b0aa4231">
              Jag vill i detta sammanhang också lyfta fram betydelsen av ett
              turkiskt medlemskap i Europeiska unionen. Att stänga dörren till
              Europeiska unionen för Turkiet skulle vara ett misstag av historiska
              mått.
            </seg>
          </u>
          <note type="speaker" n="65020504">
            Anf. 28 JACOB JOHNSON (V):
          </note>
          <u who="jacob_johnson_6c8957" xml:id="i-9b8ee2de2c1edcfb-0" n="f6b8fe5a">
            <seg n="ac032c5f">
              Herr talman! Den här interpellationen om Turkiet och de politiska
              Köpenhamnskriterierna har jag ställt kanske främst mot bakgrund
              av kurdfrågan, som jag har följt den senaste tiden.
            </seg>
            <seg n="7d0795d2">
              Vid lokalvalet i mars 2009 var jag där som valövervakare. Det
              var ett val som ledde till framgångar för det prokurdiska partiet
              DTP, som i stort sett fördubblade sin representation vad gäller
              borgmästare i de kurdiska delarna av Turkiet.
            </seg>
            <seg n="15d46e4f">
              Men i stället för att bemöta den här utvecklingen som en del
              av Turkiets demokrati gjorde den turkiska staten massarresteringar
              i april 2009, alltså strax efter valet, av företrädare för framför
              allt DTP.
            </seg>
            <seg n="695f6bbd">
              Man kan kanske säga att den turkiska politiken karakteriseras
              av ett steg framåt och två steg bakåt, för efter det här bakåtsteget
              gjordes, som utrikesministern sade i sitt svar, den så kallade
              demokratiska öppningen hösten 2009.
            </seg>
            <seg n="cf0bfa18">
              Vi hade ett annat exempel som var lite positivt. Vi fick nämligen
              besök av en människorättsföreträdare i Sveriges riksdag från ett
              av våra människorättsnätverk. Han kunde tala här och även kritisera
              situationen i Turkiet vad gäller de här frågorna.
            </seg>
            <seg n="18834bdd">
              Men senare på hösten, för nästan exakt ett år sedan, skedde stängningen
              av DTP och också arresteringen av människorättsföreträdaren Muharrem
              Erbey, som hade varit här i Sveriges riksdag. Då tog man ett allvarligt
              steg åt fel håll.
            </seg>
            <seg n="3d4b3483">
              Visserligen gjorde regeringen och EU uttalanden och kritiserade
              detta, men samtidigt eller i stort sett omedelbart därefter öppnade
              man nya kapitel i förhandlingarna med Turkiet vad gäller miljöfrågor
              med mera. Det var liksom business as usual trots att man hade
              gjort de här kraftfulla begränsningarna av demokratin i Turkiet.
            </seg>
            <seg n="a8b73432">
              Vi har uppmärksammat Erbeys fall också från riksdagen, och det
              har uppmärksammats från Svenska PEN, eftersom Erbey också är medlem
              av Internationella PEN. Vi var närmare 60 riksdagsledamöter som
              vände oss till de turkiska myndigheterna och begärde hans frigivning
              i somras.
            </seg>
            <seg n="4e32dc35">
              Rättegångarna för de arresterade personerna det påbörjades alltså
              i april 2009 har kommit i gång under hösten 2010 men har skjutits
              upp och kommer att fortsätta i januari. Jag hoppas att den svenska
              regeringen följer detta noga och till exempel med sin närvaro
              genom ambassadpersonal kan följa de här rättegångarna.
            </seg>
            <seg n="79e03f3c">
              EU och Turkiet har ett långt förhållande, så att säga. Turkiet
              ansökte om medlemskap redan 1963 och erkändes som ansökarland
              1999. Förhandlingarna öppnades 2004 då EU tyckte att det politiska
              kriteriet vad gällde demokrati och mänskliga rättigheter skulle
              vara uppfyllt. Utrikesministern sade i sitt svar att man ansett
              att Turkiet i erforderlig utsträckning uppfyllt det här.
            </seg>
            <seg n="58221ec3">
              Men kommissionen rapporterar i sin senaste rapport att författningsdomstolens
              stängning av DTP underminerar den demokratiska öppningen, att
              turkisk lag inte tillräckligt garanterar yttrandefriheten, att
              MR-institutioner måste utvecklas i linje med FN-principer och
              att respekt för och skydd av minoriteter fortsatt är restriktiv.
              Ja, det är en lång rad allvarliga påpekanden.
            </seg>
            <seg n="d31a691b">
              Sedan måste jag faktiskt omformulera min fråga: Anser utrikesministern
              att dessa avvikelser är förenliga med EU:s krav på demokrati,
              mänskliga rättigheter och en fungerande rättsstat?
            </seg>
          </u>
          <note type="speaker" n="bd897146">
            Anf. 29 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-11" n="94be6f21">
            <seg n="832e3a38">
              Herr talman! Frågeställningen tar framför allt sin utgångspunkt,
              från Jacob Johnsons sida, i det som har inträffat i de kurdiska
              områdena och förbudet mot partiet DTP.
            </seg>
            <seg n="fef75ab1">
              Jag har uttalat hur vi såg på detta. Jag vill bara säga att det
              är alldeles uppenbart att det i Turkiet pågår en kamp mellan dem
              som vill driva reformer och de som, försiktigt uttryckt, är mindre
              förtjusta över detta. De som, försiktigt uttryckt, är mindre förtjusta
              över detta utnyttjar ofta kvardröjande möjligheter inom ett äldre
              rättssystem för att driva igenom förändringar, typ förbudet av
              DTP. Vi ska ha klart för oss att det är krafter som också försökte
              förbjuda det regerande partiet, AKP, men misslyckades med detta.
              De företräder i grunden en annan syn.
            </seg>
            <seg n="3bd0d868">
              Det som har inträffat under framför allt senare år, kanske till
              och med under det senaste decenniet, är att dessa konservativa
              bakåtsträvande krafter har pressats tillbaka mycket kraftigt i
              Turkiet.
            </seg>
            <seg n="b35b378e">
              Det gäller i nästan varje fråga. Det gäller inte minst den kurdiska
              frågan. Det kurdiska språket kan i dag talas där. Det finns en
              tv-station. Det är erkänt på ett sätt som var otänkbart i varje
              tänkbar del för inte så länge sedan. Detta är en fundamental förändring
              i Turkiets uppfattning av sig självt. Det går till rötterna av
              den kemalistiska revolutionen, som satte upp Turkiet efter det
              osmanska väldets sammanbrott. Svårigheterna i den process som
              det handlar om ska alltså inte underskattas. Det är därför det
              är så viktigt att EU-processen och EU-öppnandet finns där som
              ett incitament, en drivkraft, en inspiration och en målsättning
              för dem som verkar för den kontinuerliga reformeringen av Turkiet
              i ännu mer demokratisk och ännu mer europeisk riktning.
            </seg>
            <seg n="16641a97">
              Sedan gäller det partiförbud eller de tveksamma regler som finns
              vad gäller möjligheten att förbjuda partier. Det är i och för
              sig inte alls ovanligt att sådana regler finns i europeiska författningar.
              Vi kan inte göra detta i Sverige, men det finns åtskilliga länder
              som har den typen av regler. Men där har Venedigkommissionen lämnat
              rekommendationer till Turkiet om hur detta skulle kunna ske.
            </seg>
            <seg n="33851cac">
              En stor del av dem inkorporerades i den turkiska regeringens
              förslag till en begränsad konstitutionell reform som man lade
              fram för parlamentet, Grand National Assembly. Men just denna
              del godkände inte det turkiska parlamentet. Turkiet står i början
              av nästa år inför ett nyval, och efter det hoppas jag att frågan
              om en mer heltäckande konstitutionell reform ska finnas på dagordningen
              och att också en mer grundläggande reform av lagstiftningen när
              det gäller möjligheten att stänga politiska partier kommer att
              finnas där. Jag hoppas att möjligheten att utnyttja denna lagstiftning
              i uppenbara politiska syften, som med DTP och AKP, ska försvinna.
            </seg>
            <seg n="dbb4105f">
              Rättegången i Diyarbakir kommer vi att försöka att fortsätta
              att följa. Jag fruktar att ambassaden i Ankara liksom alla andra
              ambassader kommer att drabbas av vissa restriktioner vad gäller
              användande av medel, som följd av det beslut som riksdagen har
              fattat. Men jag hoppas att det inte på något allvarligt sätt ska
              påverka just detta.
            </seg>
            <seg n="074cd2eb">
              Det är viktigt att det sker inom ramen för europeisk rättsordning.
              Låt mig bara säga att det också delvis handlar om kampen mot terrorismen.
              De är anklagade för samröre med en organisation som vi alla är
              överens om är terroristisk. Om detta är korrekt eller inte måste
              avgöras enligt rättsstatens principer och utgångspunkter. Och
              vi ska följa så noga vi kan, tillsammans med andra EU-länder,
              att så faktiskt sker.
            </seg>
          </u>
          <note type="speaker" n="fd39d499">
            Anf. 30 JACOB JOHNSON (V):
          </note>
          <u who="jacob_johnson_6c8957" xml:id="i-9b8ee2de2c1edcfb-1" n="f6b8fe5a">
            <seg n="2461f710">
              Herr talman! Jag anser trots allt, som sagt, att det ligger en
              självmotsägelse i EU:s position vad gäller Turkiet och de politiska
              Köpenhamnskriterierna.
            </seg>
            <seg n="49e78116">
              Å ena sidan uppfyller Turkiet i erforderlig grad dessa kriterier,
              och man fortsätter att uppfylla dem i erforderlig grad, enligt
              återkommande rapporter. Å andra sidan påpekas allvarliga brister,
              och jag uppfattar det trots allt som ett krav från EU:s sida att
              de måste åtgärdas. De är alltså inte fullt ut uppfyllda, fast
              EU säger att de är uppfyllda i erforderlig grad.
            </seg>
            <seg n="f959d6a0">
              Här återstår alltså mycket att göra, och jag kan instämma med
              utrikesministern att det krävs en grundläggande reform för att
              komma åt detta i grunden.
            </seg>
            <seg n="74263ca7">
              Utrikesministern tar också upp i sitt svar att förhandlingarna
              blockeras av frågor som till stor del ligger utanför förhandlingsramverket.
              Jag antar att Carl Bildt här i första hand avser Cypernfrågan.
              Det må vara så, men det kan inte tillåtas hindra Sverige och EU
              att driva kravet på reella demokratiska reformer i Turkiet hårt.
            </seg>
            <seg n="07681d32">
              Är det så, utrikesministern, att Cypernfrågan har den funktionen
              att demokratireformerna i Turkiet förhindras och att EU inte driver
              detta med hänsyn till medlemskapsförhandlingarna?
            </seg>
            <seg n="680a0f91">
              En sak som måste åtgärdas vad gäller Turkiets demokrati är antiterrorlagarna.
              Turkiet har antiterrorlagar som kriminaliserar syften och inte
              fokuserar på handlingar. Självklart ska terrorhandlingar mot oskyldiga
              personer vara kriminaliserade, men som till exempel Amnesty och
              även FN:s speciella rapportör om skydd av mänskliga rättigheter
              vid bekämpning av terrorism också har uppmärksammat säger artikel
              1 i Turkiets antiterrorlag att terrorism definieras som alla slags
              handlingar som har till syfte att ändra republikens karakteristik
              enligt dess konstitution, det vill säga det kan betraktas som
              terrorism att förespråka ändringar av konstitutionen om det berör
              republikens kärna. Detta är en gummiparagraf som kan användas
              godtyckligt mot till exempel dem som förespråkar utökade rättigheter
              för kurderna. Det finns alltså mycket att arbeta med.
            </seg>
            <seg n="64a1070a">
              När det gäller de pågående rättegångarna har vi till exempel
              frågan om det kurdiska språket. Där kräver nämligen de åtalade
              att få möjlighet att försvara sig på sitt eget språk kurdiska,
              men det har hittills förvägrats de åtalade. Frågan har hänskjutits
              till Högsta domstolen, och vi får se hur de kommer att svara nu
              när rättegången öppnar igen i januari, strax efter nyår.
            </seg>
            <seg n="99761e69">
              Jag vill också specifikt fråga utrikesministern vad regeringen
              avser att göra för att få Turkiet att ändra sin antiterrorlagstiftning.
            </seg>
            <seg n="9bc4e34b">
              Ministern refererar också i sitt svar till den konferens om yttrandefrihet
              som planeras med kandidatländerna under nästa vår. Det är också
              positivt och kan ge en anledning att ta upp den kurdiska tv-kanalen
              Roj-TV som nu hotas av stängning i Danmark. Jag skulle vilja höra
              hur utrikesministern ser på den frågan.
            </seg>
          </u>
          <note type="speaker" n="9d66a0ce">
            Anf. 31 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-12" n="94be6f21">
            <seg n="00cf5972">
              Herr talman! Låt mig bara kort i det senare fallet säga att vi
              har fullt förtroende för det danska rättssystemet. Det finns sedan
              länge anklagelser mot denna tv-station för att ha uppmuntrat till
              terrorism. Detta leder självfallet till olika typer av rättsliga
              åtgärder från de danska myndigheterna, och jag har fullt förtroende
              för att den rättegången kommer att ske på ett sätt som uppfyller
              alla rimliga krav.
            </seg>
            <seg n="ba5bf400">
              Terrorism kan icke, får icke och ska icke tolereras, självfallet
              heller icke aktivt propagerande för terrorism. Jacob Johnson och
              jag är säkert alldeles eniga om det.
            </seg>
            <seg n="21231f59">
              Låt mig sedan klargöra att det inte bara är Cypern som har blockerat
              kapitel. Även Frankrike har på grunder som är synnerligen arbiträra
              och icke förenliga med EU:s regelverk blockerat fem kapitel. Det
              är alltså två länder som blockerar ett större antal kapitel.
            </seg>
            <seg n="6ce8e45f">
              Detta är absolut inget skäl bara för att klargöra det, lätt missuppfattning
              för att vi inte ska driva de grundläggande reformkraven gentemot
              Turkiet på det sätt som bland annat granskningsrapporter mycket
              tydligt går igenom och ger detaljer om vad vi tycker att reformerna
              borde inriktas på.
            </seg>
            <seg n="6e77176c">
              Men det innebär självfallet att EU:s kraft något minskar. Det
              vi säger till Turkiet är ju att de här sakerna bör ni göra, dels
              i ert eget intresse för att bli ett bättre land, dels för att
              komma med i Europeiska unionen. Om det då samtidigt uttrycks tvivelsmål
              om huruvida de över huvud taget kommer att komma med i Europeiska
              unionen säger det sig självt att kraften i vår stämma bli väsentligt
              mycket svagare.
            </seg>
            <seg n="f10ddac0">
              Nu är vi i Sveriges riksdag, med undantag för ett nytillkommet
              parti som är emot det mesta, eniga om att ge stöd till anslutningsprocessen.
              Vi är eniga om att det vore bra om Turkiet kom med av en lång
              rad olika skäl, inte minst för Turkiet självt, men också för Europeiska
              unionen. Men det innebär också att vi måste vara mycket tydliga
              i dialogen med turkiska företrädare vad gäller det som vi anser
              är nödvändigt för att uppfylla de grundläggande kraven.
            </seg>
            <seg n="007d8ce1">
              Vi har en nära och bra relation med den turkiska regeringen och
              brett med det turkiska samhällslivet. Det är en relation som regeringen
              har, men det är också en relation som olika riksdagspartier har.
              Detta utnyttjar vi också för att försöka föra denna process framåt.
              Där är riksdagens stöd och medverkan självfallet viktig.
            </seg>
          </u>
          <note type="speaker" n="edff7e6f">
            Anf. 32 JACOB JOHNSON (V):
          </note>
          <u who="jacob_johnson_6c8957" xml:id="i-9b8ee2de2c1edcfb-2" n="f6b8fe5a">
            <seg n="a7c44f9f">
              Herr talman! Sverige har bra relationer både med Turkiet och
              till exempel med olika kurdiska företrädare. Jag tycker att Sverige
              på ett tydligare sätt skulle kunna utnyttja de här goda kontakterna
              för att stödja den fredliga dialog och lösning på den kurdiska
              frågan som förr eller senare måste komma.
            </seg>
            <seg n="0db6c48b">
              Vi lyfte upp denna fråga också under det svenska ordförandeskapet
              i EU, men den bollen kunde då regeringen inte riktigt ta emot.
            </seg>
            <seg n="cdb5c538">
              Vänsterpartiet välkomnar naturligtvis också Turkiet som medlem
              i EU den dag EU:s krav är uppfyllda. Det gäller dock inte minst
              de politiska kriterier som EU redan har sagt är erforderligt uppfyllda
              men där det finns allvarliga brister. Utrikesministern kommenterade
              inte mitt inlägg om Turkiets antiterrorlagar som jag tycker är
              en av de allvarligare bristerna.
            </seg>
            <seg n="654b3a2c">
              Man har alltså en gummiparagraf där allt som inte är bekvämt
              för den turkiska staten mer eller mindre kan betraktas som terrorism.
              Det kan vara att man vill ändra vissa grundläggande saker i den
              turkiska staten, till exempel vad gäller kurdernas rättigheter.
              Att argumentera för det kan betraktas som en terrorhandling, och
              det används av och till från den turkiska statens sida.
            </seg>
            <seg n="2a794e46">
              Det är naturligtvis alldeles oacceptabelt, och det måste Sverige
              och EU på ett tydligare sätt påpeka för Turkiet och få en ändring
              som en grundläggande del i den fredliga lösningen av den kurdiska
              frågan och i demokratiseringen av Turkiet så att Turkiet kan bli
              fullvärdig medlem av Europeiska unionen.
            </seg>
          </u>
          <note type="speaker" n="5b9806b0">
            Anf. 33 Utrikesminister CARL BILDT (M):
          </note>
          <u who="carl_bildt_minister_2006" xml:id="i-43c1d85af28f5e3c-13" n="94be6f21">
            <seg n="b45f28cd">
              Herr talman! Låt mig bara i den senare delen hänvisa till vad
              som skrivs i granskningsrapporten från Europeiska kommissionen.
              Det är där vi tar upp i detalj de olika saker som vi tycker behöver
              åtgärdas.
            </seg>
            <seg n="ce5aadf6">
              Till slut vill jag säga att vi är eniga om det mesta. Det viktiga
              är att vi är eniga om att stödja den turkiska fortsatta reformprocessen.
              Det inkluderar det demokratiska initiativet och den europeiska
              anslutningsprocess som är viktig för att ge denna demokratiska
              reformprocess inom Turkiet den kraft som krävs för att övervinna
              de hinder som förvisso också finns i det turkiska samhället.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="7203967e">
            10 § Svar på interpellation 2010/11:115 om svenska regeringens
            samarbete med USA
          </note>
          <note type="speaker" n="239f5706">
            Anf. 34 Justitieminister BEATRICE ASK (M):
          </note>
          <u who="beatrice_ask_minister_2006" xml:id="i-43c1d85af28f5e3c-14" n="342a7ef1">
            <seg n="745dde92">
              Herr talman! Jens Holm har frågat mig om jag avser att vidta
              åtgärder för att se till att riksdagen blir informerad om de kontakter
              som förekommit med USA i fråga om informationsutlämnande angående
              svenska medborgare. Vidare har han frågat om jag avser att tillsätta
              en sanningskommission. Uppdraget ska vara att gå till botten med
              de uppgifter som förekommer om den svenska regeringens kontakter
              med främmande makt för att möjliggöra utlämnande av uppgifter
              om svenska medborgare.
            </seg>
            <seg n="ffde9760">
              Det är helt nödvändigt att Polisen och andra brottsbekämpande
              myndigheter i Sverige samarbetar med sina motsvarigheter i andra
              länder. Dessa samarbeten bidrar i hög grad till att avslöja, förhindra
              och utreda allvarliga brott. Samarbetena handlar i stort om två
              olika saker: för det första att utbyta generella erfarenheter
              och kunskaper för modernt polisarbete; för det andra kan man ge
              och få viktiga uppgifter i enskilda operativa ärenden. Men det
              ska då ske i enlighet med gällande regelverk. Denna ordning har
              gällt i Sverige under hela efterkrigstiden.
            </seg>
            <seg n="23ae7870">
              Polisen och Säkerhetspolisen har en lagstadgad möjlighet att
              utbyta information med andra länder under vissa förutsättningar.
              Dessa förutsättningar framgår främst i polisdatalagen och förordning,
              offentlighets- och sekretesslagen och personuppgiftslagen. En
              förutsättning är att det ska vara förenligt med svenska intressen
              att lämna ut uppgifter till utländsk underrättelse- eller säkerhetstjänst
              och polis eller åklagarmyndighet i en stat som är ansluten till
              Interpol. Det åligger alltid brottsbekämpande myndigheter att
              göra en avvägning mellan behovet av att bekämpa brott och värnandet
              av den personliga integriteten.
            </seg>
            <seg n="64252dbc">
              Dessa utbyten av uppgifter förutsätter inte, enligt svensk rätt,
              något särskilt formellt avtal. Av den anledningen benämns samarbetet
              som informellt, men det följer självklart formella svenska regelverk.
            </seg>
            <seg n="d7d8c6b5">
              Riksdagen får information om Säkerhetspolisens verksamhet genom
              de årliga samråd som sker med företrädare för de riksdagspartier
              som är representerade i Utrikesnämnden. Riksdagen har även insyn
              i Säkerhetspolisens verksamhet via Rikspolisstyrelsens styrelse.
              Det förekommer också att justitieutskottet kallar säkerhetspolischefen
              till sig för att få information om myndighetens verksamhet. I
              likhet med andra myndigheter sker tillsyn av Riksdagens ombudsman,
              Justitiekanslern och Riksrevisionen. Säkerhetspolisens användning
              av hemliga tvångsmedel och behandling av personuppgifter överses
              av Säkerhets- och integritetsskyddsnämnden.
            </seg>
            <seg n="a3fb9101">
              Under 2008 föreslog USA en ny form av informationsutbyte avseende
              terroristbrottslighet. Det framfördes som ett krav för att Sverige
              fortsatt skulle få ta del av viseringsfriheten inom existerande
              Visa Waiver Program. Detta program möjliggör för svenska medborgare
              att resa in och vistas i USA i 90 dagar utan visum. Justitiedepartementet
              ställde sig mycket tveksamt till förslaget, och så gjorde även
              berörda svenska myndigheter. Vi har meddelat USA att riksdagen
              måste godkänna denna typ av avtal. Någon vidare förhandling om
              detta avtal har därefter inte förts.
            </seg>
            <seg n="77b6a99c">
              Att tjänstemän vid Justitiedepartementet för diskussioner med
              andra länders representanter är i sig ingenting anmärkningsvärt.
              Tvärtom, när nya avtal föreslås så måste de förstås diskuteras
              och så småningom förhandlas. Detta sker på tjänstemannanivå. Om
              avtalet förutsätter lagändring eller är av större vikt underställs
              det riksdagen.
            </seg>
            <seg n="73490b87">
              För att sammanfatta så är det alltså inget hemligt att det sker
              informationsutbyte med andra länder. Men själva innehållet i de
              uppgifter som utbyts är i normalfallet hemligt och måste så förbli
              i de fallen. Det finns av riksdagen beslutade lagar som sätter
              ramar för hur det får ske. Jag ser därför ingen anledning att
              vidta några särskilda åtgärder för att informera riksdagen om
              svenska myndigheters informationsutbyten med USA. Mot bakgrund
              av det ser jag heller ingen anledning att tillsätta en sanningskommission
              för att klarlägga svenska regeringens kontakter med främmande
              makt i fråga om möjliga informationsutbyten.
            </seg>
          </u>
          <note type="speaker" n="2d39462e">
            Anf. 35 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-3" n="69defffc">
            <seg n="9d2f3107">
              Herr talman! Jag tackar Beatrice Ask för svaret.
            </seg>
            <seg n="440451dc">
              Det hela började egentligen med uppgifterna om att USA:s ambassad
              här i Helsingfors samlade in information om svenska medborgare
              och övervakade svenska medborgare. Man samlade bland annat information
              om vilka som deltog i olika demonstrationer, och som jag förstod
              det, kategoriserade medborgarna på olika sätt. Det här ska svenska
              myndigheter ha blivit informerade om. Efter det läckte det uppgifter
              från Wikileaks där det framgick, precis som justitieministern
              här har bekräftat, att högt uppsatta svenska tjänstemän från Justitiedepartementet
              har haft långtgående diskussioner med tjänstemän från USA om informationsutbyte
              avseende svenska medborgare.
            </seg>
            <seg n="c98b5fa1">
              Det här tycker jag är väldigt allvarligt eftersom Sverige inte
              ska lämna ut information om sin egen befolkning till främmande
              makt. När representanterna för USA sade att det är ett samarbete
              som håller på att utvecklas och blir så omfattande att det måste
              formaliserades svarade de svenska tjänstemännen att det inte var
              bra någon bra idé att formalisera detta, och man hänvisade till
              kontroverserna kring FRA-lagen.
            </seg>
            <seg n="5bb1df66">
              Enligt Wikileaks uppgifter ville de svenska tjänstemännen gå
              vidare med det informella samarbetet med USA. Jag vill därför
              ställa en fråga till justitieministern för att verkligen ha svart
              på vitt. Det informella samarbetet tog stopp helt och hållet 2008
              då USA bad att få formalisera det här samarbetet. Kan justitieministern
              bekräfta det?
            </seg>
            <seg n="8ec06dac">
              Vi i Vänsterpartiet vill ha en sanningskommission. Det är då
              man verkligen kan gå till botten med den här frågan. Då är det
              inte bara jag och justitieministern som diskuterar det, utan då
              kan alla involverade tjänstemän höras, och de kan höras under
              ed. Då tror jag att det finns möjligheter att få fram mer information
              än det som hittills har kommit fram.
            </seg>
            <seg n="7b3a2cc3">
              Jag vill vidare fråga justitieministern ifall det finns andra
              former av informella kontakter som rör uppgifter om svenska medborgare
              som den svenska regeringen har med andra stater. Kan justitieministern
              ge exempel på sådana informella kontakter som pågår med andra
              stater och vad innehållet i de informella kontakterna i så fall
              är?
            </seg>
          </u>
          <note type="speaker" n="036a0e8f">
            Anf. 36 Justitieminister BEATRICE ASK (M):
          </note>
          <u who="beatrice_ask_minister_2006" xml:id="i-43c1d85af28f5e3c-15" n="342a7ef1">
            <seg n="5e9c84fa">
              Herr talman! Det är viktigt att hålla isär vissa saker. Det började
              inte med information om den amerikanska ambassadens bevakning.
              Det började med information om vad som skedde i Norge. Det kom
              fram uppgifter om att motsvarande verksamhet från amerikanska
              ambassaden skulle ha skett också i Helsingfors. Det var någonting
              som varken regeringen eller Justitiedepartementet hade någon information
              om. Det var den diskussionen som följde, och det pågår en utredning
              om vad som egentligen har förevarit.
            </seg>
            <seg n="8a0a2cb4">
              Det ligger i sakens natur att vi välkomnar att ambassader, utöver
              det skyddsarbete som sker från svenska myndigheter, har egen verksamhet.
              Men den, om den har viss utformning, ska vara anmäld enligt de
              gängse rutinerna. Vår uppfattning var att det inte var fallet.
              Sedan finns det medieuppgifter om att någon skulle ha känt till
              och att man skulle ha talats vid. Det får redas ut i laga ordning.
              Men det är inte vår uppfattning att detta har följt de rutiner
              som ska gälla. Däremot har man kunnat på amerikanska hemsidor
              läsa om den särskilda verksamhet som uppenbarligen finns i flera
              länder. Det är den ena delen av det hela.
            </seg>
            <seg n="37715e1e">
              Jag tycker att det är otroligt viktigt att man är noggrann med
              att den här typen rutiner följs därför att utländska beskickningar
              inte ska ha verksamhet som inte följer de regelverk och den praxis
              som finns i vårt land. Det är jag noga med.
            </seg>
            <seg n="0c1e9b33">
              Det andra är att man från amerikanskt håll tog upp med tjänstemän
              på Justitiedepartementet önskemål om ett informationsutbyte kopplat
              till Visa Waiver Program. Det är riktigt att det fördes samtal
              på departementsnivå, och i de samtalen framfördes från departementet
              att vi inte är särskilt intresserade av den typen av samarbete
              därför att det är, som man kunde tänka sig, långtgående. Tjänstemännen
              informerade de amerikanska tjänstemännen om att i Sverige är detta,
              om man ska ha avtal på området, någonting som måste föreläggas
              riksdagen. Vi är väldigt noga med att sådana frågor hanteras på
              ett riktigt sätt.
            </seg>
            <seg n="410047ae">
              Samtidigt fanns det en uppteckning och man ska ha klart för sig
              att den typen av uppteckningar görs av enskilda tjänstemän från
              ett annat land där man hänvisade till att vi har ett bra fungerande
              informellt samarbete. Jag försökte förklara i mitt svar att informellt
              samarbete inte innebär att vi inte följer de regelverk som vi
              har i Sverige. Det innebär inte heller att svenska brottsbekämpande
              myndigheter har någon skyldighet att lämna ut information till
              ett annat land. Men det är informellt i den meningen att det inte
              finns formella avtal kring det. Att brottsbekämpande myndigheter
              har ett samarbete med utländska motsvarigheter är ingenting nytt.
              Det är hela poängen, höll jag på att säga ett av de viktiga uppdrag
              som vi ger till Säkerhetspolisen och som granskas i de former
              som jag redovisade. Det är inget konstigt med det, och det behövs
              ingen särskild sanningskommission för att gå igenom det.
            </seg>
            <seg n="2988da02">
              Det finns sedan lång tid rutiner. Det görs dessutom en noggrann
              prövning av hur detta arbete sker. Och det har inte det var en
              fråga som ställdes varit någon fortsatt diskussion om detta, därför
              att det har inte återkommit någon fråga om det utvidgade informationsutbytet
              efter det besked som gavs. Därför pågår det inte heller någon
              diskussion kring de frågorna. Däremot finns ett annat avtal som
              diskuteras.
            </seg>
          </u>
          <note type="speaker" n="cc047ba5">
            Anf. 37 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-4" n="69defffc">
            <seg n="d7a81ee7">
              Fru talman! Jag får tacka för det svaret. Jag gör tre reflektioner
              kring det.
            </seg>
            <seg n="13b31507">
              Justitieministern säger att det inte är konstigt att brottsbekämpande
              myndigheter för samtal med varandra. Nej, det är inte så konstigt.
              Men när det är Justitiedepartementet som är involverat i samtalen
              och man, enligt de uppteckningar vi har fått, hänvisar just till
              FRA-lagen och de kontroverser som den ledde till och att man vill
              undvika liknande kontroverser genom att formalisera det här samarbetet,
              då är det väl inte konstigt att jag blir misstänksam. Och jag
              vet fortfarande inte om jag känner mig helt nöjd. Jag får helt
              enkelt hoppas på att det inte har skett något fortsatt samarbete
              efter 2008. Det är bra om det verkligen är på det viset.
            </seg>
            <seg n="6b5ec7a2">
              Jag ställde också en fråga om det finns något liknande informationsutbyte
              med andra stater. Jag skulle vilja att justitieministern kommenterade
              den.
            </seg>
            <seg n="57ae9c88">
              Justitieministern sade precis i slutet av sitt anförande att
              det finns ett annat avtal som man diskuterar nu. Då skulle jag
              vilja veta vilket avtal justitieministern hänvisar till.
            </seg>
          </u>
          <note type="speaker" n="fe6124c8">
            Anf. 38 Justitieminister BEATRICE ASK (M):
          </note>
          <u who="beatrice_ask_minister_2006" xml:id="i-43c1d85af28f5e3c-16" n="342a7ef1">
            <seg n="349b30b5">
              Fru talman! Ja, det är helt riktigt att jag inte tycker att samarbetet
              är konstigt, men Jens Holm tycker att det ändå är märkligt eftersom
              han har läst uppteckningar på Wikileaks från samtal med tjänstemän
              från Justitiedepartementet.
            </seg>
            <seg n="f67e31bf">
              Jag försökte förklara vad informellt samarbete innebär, att det
              är när man inte har ett formellt avtal. Däremot finns det noggranna
              regler. Och jag tycker nog att tjänstemännen på ett tydligt sätt
              redovisat att i Sverige måste den här typen av avtal föreläggas
              riksdagen och att vi inte är intresserade av ett avtal med den
              utformning som man presenterade, berättade om eller ville invitera
              till. Sedan är det klart att den typen av uppteckningar som kommer
              från enskilda tjänstemän ger bara ett perspektiv. Du och jag vet
              egentligen ingenting om vad som egentligen sades eller hur samtalet
              fördes.
            </seg>
            <seg n="6941da3e">
              Det viktiga beskedet är att Sverige inte har något större intresse
              av detta. Det pågår inga sådana förhandlingar. Och skulle vi ha
              den typen av avtal skulle det behövas ett arbete som går för beslut
              till riksdagen.
            </seg>
            <seg n="468094ba">
              När det gäller samarbete med andra stater missade jag frågan.
              Om du upprepar den kanske jag kan besvara den i slutanförandet.
            </seg>
            <seg n="e25fd0f9">
              Jag fick också frågan vad det är för annat avtal som vi diskuterar.
              Det vi diskuterar är frågan om utbyte av fingeravtryck av det
              slag som vi har ett Prümavtal för.
            </seg>
            <seg n="5a1e747d">
              Inom EU har vi börjat bygga upp ett arbete där man i stället
              för att hantverksmässigt utbyta fingeravtryck från brottsutredningar,
              för att se om det finns kopplingar, kan göra det mer elektroniskt.
              Det sker i form av ett HIT-system som går ut på att man inte släpper
              in andra i sina register, utan man kan skicka över ett fingeravtryck
              för att pröva om man får träff någonstans. Om man får träff får
              man begära utlämning enligt de gängse reglerna. USA har visat
              stort intresse för att få vara med i den typ av utbyte som gäller
              fingeravtryck. Och det är otroligt viktigt att arbeta med den
              frågan. Där pågår diskussioner, men det är något helt annat än
              den diskussion som man tog initiativ till kopplad till Visa Waiver
              Program. Det är alltså det här som vi faktiskt har diskussioner
              om, och det får vi säkert anledning att återkomma till.
            </seg>
            <seg n="d630c1e2">
              Jag tror att det är viktigt att ha klart för sig att vi behöver
              ett internationellt samarbete i brottsbekämpande frågor. Och jag
              kan försäkra Jens Holm om att vi är väldigt noggranna med att
              följa upp hur Säpo arbetar också i de här frågorna. Vi har de
              årliga rapporterna till riksdagens partier och vi har Rikspolisstyrelsens
              styrelse. Det förekommer också att justitieutskottet bjuder in
              rikspolischefen men också Säpochefen för att få information om
              verksamheten. Det finns alltså goda möjligheter att följa upp
              det hela, också genom de formella granskningar som sker av andra
              institutioner.
            </seg>
            <seg n="a87d6216">
              Jag menar att vi har en god bild av hur det här arbetet bedrivs
              och att det fungerar på ett bra sätt.
            </seg>
          </u>
          <note type="speaker" n="32d5070f">
            Anf. 39 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-5" n="69defffc">
            <seg n="f0b4abc5">
              Fru talman! Som svensk vill man ju känna sig trygg med att den
              svenska regeringen är lojal med sina egna medborgare och följer
              de förpliktelser som finns i till exempel regeringsformens andra
              kapitel om de grundläggande fri- och rättigheterna. Enligt vad
              som slås fast där har inte den svenska regeringen något mandat
              att lämna över uppgifter till en främmande stat utan att riksdagen
              godkänner det.
            </seg>
            <seg n="bbbef8e7">
              Min konkreta fråga tidigare var: Förs det några andra diskussioner
              med främmande stater om informationsutbyte om svenska medborgare?
            </seg>
            <seg n="65f57a10">
              Min andra fråga rör avtalet om fingeravtryck med USA som justitieministern
              just tog upp. Då vill jag förstås veta när frågan kommer att landa
              på riksdagens bord.
            </seg>
          </u>
          <note type="speaker" n="9f3ef440">
            Anf. 40 Justitieminister BEATRICE ASK (M):
          </note>
          <u who="beatrice_ask_minister_2006" xml:id="i-43c1d85af28f5e3c-17" n="342a7ef1">
            <seg n="c5a6fa38">
              Fru talman! När det först gäller frågan om samarbete med andra
              stater finns det inga långtgående diskussioner om utbyte av information
              med andra stater, såvitt jag känner till. Däremot är det en pågående
              diskussion inom den europeiska gemenskapen om hur det brottsbekämpande
              samarbetet ska se ut, och sådana diskussioner förs alltid, men
              det redovisas också i ordnade former, både i justitieutskottet
              och på EU-nämndens möten, så det är inga hemligheter.
            </seg>
            <seg n="8b165294">
              Synpunkten att regeringen måste känna sig lojal med sina medborgare
              känns lite knepig att hantera. Det är väl alldeles självklart
              att både Jens Holm och jag företräder svenska intressen och arbetar
              utifrån det. Jag har ganska lång erfarenhet av att sitta i Sveriges
              riksdag, och är det någonting som en justitieminister försöker
              stå upp för så är det de lagar och regler som vi har i det här
              landet. Det vore mig mycket främmande att bryta mot dem.
            </seg>
            <seg n="0bc8da54">
              När det gäller de grundläggande rättigheterna är jag rätt stolt
              över att vi kunde få på plats Säkerhets- och integritetsskyddsnämnden
              under förra mandatperioden, så att vi äntligen har en institution
              som granskar användningen av teleavlyssning och annat på ett adekvat
              sätt. Det är en viktig sak för att säkra grundläggande rättigheter
              för medborgarna.
            </seg>
            <seg n="66f2aa1f">
              Jag tycker att vi har en bra kontroll på den här typen av verksamhet.
              Och som jag sade i mitt inledningsanförande: Vi har ett utbyte
              av information med andra länder via säkerhetspolisen. Det är ett
              av deras uppdrag att bidra till att bekämpa internationell brottslighet,
              och då utbyts det information, men det sker enligt de regler som
              gäller för den verksamheten.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="c49817a5">
            11 § Svar på interpellation 2010/11:117 om CAP-reform
          </note>
          <note type="speaker" n="4b1813dc">
            Anf. 41 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-43c1d85af28f5e3c-18" n="a3733f86">
            <seg n="41dd4b38">
              Fru talman! Jens Holm har frågat mig hur jag avser att verka
              för att de framgångar vi såg i Nagoya kommer att införlivas i
              reformen av CAP.
            </seg>
            <seg n="dfd60ffb">
              Vid partsmötet i Nagoya i oktober nåddes överenskommelse om nya
              ansträngningar för att bevara och stärka biologisk mångfald. I
              den strategiska planen för perioden 20112020 som antogs under
              mötet finns en överenskommelse om att 17 procent av landarealen
              och 10 procent av kustvatten och hav ska skyddas mot exploatering
              samt att fasa ut eller reformera skadliga subventioner.
            </seg>
            <seg n="aae84198">
              Den gemensamma jordbrukspolitiken, CAP, har sedan början av 1990-talet
              genomgått flera stora reformer som inneburit en ökad marknadsanpassning,
              utfasning av produktionskopplade stöd och ett ökat fokus på miljö-
              och landsbygdsutvecklingsåtgärder.
            </seg>
            <seg n="c62ba03b">
              Sverige har stött denna reforminriktning, men vi hade gärna sett
              att vi kommit längre i marknadsanpassningen och tydligare fokus
              på miljöinsatser inom politiken.
            </seg>
            <seg n="3c097ebd">
              Under den senaste reformen av jordbrukspolitiken, den så kallade
              hälsokontrollen under 2008, omfördelade vi resurserna till förmån
              för insatser riktade mot förbättrad vattenförvaltning, bevarande
              av biologisk mångfald, ökad produktion av förnybar energi samt
              minskade utsläpp av växthusgaser.
            </seg>
            <seg n="4677380d">
              CAP består av två pelare, och vår position är att inom ramen
              för en totalt sett minskad CAP-budget lägga ökat relativt fokus
              på gränsöverskridande kollektiva nyttigheter inom den andra pelaren
              där redan effektiva åtgärder finns för att skydda den biologiska
              mångfalden. Det är här möjligheter finns för riktade och därmed
              effektiva åtgärder för ett hållbart brukande av naturresurser
              och för insatser för landsbygdsutveckling.
            </seg>
            <seg n="581c9214">
              Samtidigt är det viktigt att CAP:s olika delar inte motverkar
              varandra i målsättningen om att främja ett hållbart nyttjande
              av naturresurser.
            </seg>
            <seg n="c2e91ae7">
              Sverige anser att det är nödvändigt med viss styrning av medel
              inom landsbygdsprogrammet, i synnerhet till miljöinsatser. Åtgärder
              inom landsbygdsprogrammet bör också bidra till att främja konkurrenskraft
              och tillväxt genom att stimulera innovationer samt till att stärka
              sambandet mellan forskning och tillämpning, vilket kan bidra till
              en ökad marknadsanpassning inom jordbrukssektorn.
            </seg>
            <seg n="34168e3e">
              Det är angeläget att få så stor miljöutväxling av satsade resurser
              inom CAP som möjligt. Sverige fördelar inom nuvarande programperiod
              ca 70 procent av budgeten för landsbygdsprogrammet till miljöåtgärder.
              Inför nästa period är den svenska positionen att minst 50 procent
              av de EU-gemensamma resurserna inom den andra pelaren ska öronmärkas
              för detta.
            </seg>
            <seg n="54d512b0">
              Jordbruksverksamhet har en stor påverkan på den biologiska mångfalden,
              både i positiv och negativ riktning, och CAP har en viktig roll
              att spela för att bevara och stärka den biologiska mångfalden
              i det odlade landskapet. Givet en minskad CAP-budget bör slutsatserna
              från Nagoya beaktas i reformeringen av CAP.
            </seg>
            <seg n="e06a5bc9">
              Jens Holm har också frågat mig om det är min avsikt att exportsubventionerna
              ska finnas kvar även i den framtida jordbrukspolitiken.
            </seg>
            <seg n="eb6bf57a">
              EU har inom ramen för Doharundan åtagit sig att avveckla exportsubventionerna
              under förutsättning att andra länder avvecklar sina former av
              exportstöd.
            </seg>
            <seg n="42db7017">
              Exportsubventionerna bidrar till att snedvrida marknaderna för
              jordbruksprodukter framför allt i utvecklingsländerna och är därför
              med rätta hårt kritiserade i de pågående handelsförhandlingarna.
            </seg>
            <seg n="3c132bf3">
              Subventionerna ger även felaktiga signaler till jordbrukarna
              inom EU om vad konsumenterna egentligen efterfrågar. En fortsatt
              marknadsanpassning av jordbruket där jordbrukarna kan producera
              det konsumenterna efterfrågar är nödvändig för att skapa förutsättningar
              för tillväxt och ökad sysselsättning på landsbygden. Ytterligare
              reformer av den gemensamma jordbrukspolitiken behövs.
            </seg>
            <seg n="823b37b9">
              Min bestämda uppfattning är att exportsubventionerna ska avvecklas
              senast 2013 i enlighet med de åtaganden som EU gjort i WTO-förhandlingarna.
              Jag kommer att verka konstruktivt för att detta ska kunna verkställas.
            </seg>
          </u>
          <note type="speaker" n="21c6946c">
            Anf. 42 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-6" n="69defffc">
            <seg n="c68cd829">
              Fru talman! Jag tackar Eskil Erlandsson för svaret. Den gemensamma
              jordbrukspolitiken kostar enorma summor pengar, ungefär 400 miljarder
              kronor varje år. Men viktigare är att den gemensamma jordbrukspolitiken
              har en stor påverkan på miljön. Å ena sidan är det viktigt att
              producera livsmedel så att vi kan äta, och det är viktigt att
              bedriva jordbruket på ett sådant sätt så att landskap hålls öppna
              och biologisk mångfald vidmakthålls. Å andra sidan är det ingen
              hemlighet att jordbruket är en av de största källorna till utsläpp
              av växthusgaser, övergödning och utsläpp av kemikalier. Det är
              därför viktigt att vi får en reform av den gemensamma jordbrukspolitiken.
            </seg>
            <seg n="1d41a456">
              Jag tror att vi från riksdag och regering, från höger till vänster,
              har ganska mycket som vi kan ha en samsyn i. Det är bra.
            </seg>
            <seg n="9952cd6b">
              En av dessa frågor rör exportsubventionerna. Det är den kanske
              mest perversa delen, om jag får säga så, av den gemensamma jordbrukspolitiken.
              Först producerar man ett överskott av livsmedel, bland annat genom
              att köpa upp i form av intervention. Detta överskott får producenter
              och företag pengar för att dumpa i andra länder, bland annat i
              utvecklingsländer. Det är då viktigt att det finns länder i förhandlingarna
              på EU-nivå som går före och säger att detta är ett helt oacceptabelt
              förfarande.
            </seg>
            <seg n="a463ec40">
              Eskil Erlandsson säger att han vill att exportsubventionerna
              ska avvecklas senast 2013 men endast under förutsättning att man
              får ett avtal inom ramen för Doharundan. Jag menar att EU måste
              gå före och avveckla sina exportsubventioner oavsett om det blir
              ett avtal på global nivå eller inte. EU är den ekonomiska part
              i världen som är skyldig till de största dumpningarna av överskott
              i andra länder, mer än USA till exempel. Det är därför ett rimligt
              krav att EU föregår med gott exempel och avvecklar exportsubventionerna.
            </seg>
            <seg n="d70564ac">
              Jag tror att frågan har låst sig i de globala förhandlingarna
              och att det inte kommer att hända något om inte en part går före.
              Här menar jag att Sverige skulle kunna spela en helt avgörande
              roll genom att vässa sin position i denna fråga.
            </seg>
            <seg n="26af189d">
              Jag är också oroad över EU-kommissionens förslag till ny jordbrukspolitik.
              Där står till exempel att fler produkter ska kunna köpas upp med
              intervention. Om fler produkter köps upp blir det fler produkter
              som i framtiden dumpas med exportsubventioner. Jag skulle vilja
              ha ett tydligt besked från Eskil Erlandsson att Sverige motsätter
              sig att fler produkter ska köpas upp med intervention och att
              vår linje är att detta är ett förfarande som ska avvecklas.
            </seg>
            <seg n="d25fac61">
              Kan Eskil Erlandsson bekräfta att den svenska positionen är att
              vi inte vill att fler produkter ska omfattas av interventionsuppköpen?
            </seg>
          </u>
          <note type="speaker" n="c9c80052">
            Anf. 43 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-2" n="f50a1644">
            <seg n="2df73207">
              Fru talman! Jag tackar landsbygdsministern för svaret på denna
              viktiga fråga. Vi står inför en stor och omfattande debatt inför
              reformeringen av den gemensamma jordbrukspolitiken i EU.
            </seg>
            <seg n="67fa26d3">
              Om man ska karakterisera hur den fungerar i dag kan man säga
              att den är dyr för skattebetalarna och konsumenterna, den är orättvis
              eftersom de största bidragen går till stora livsmedelskoncerner
              och stora markägare, den slår hårt mot tredje världen eftersom
              den konkurrerar ut jordbruk i tredje världen som skulle kunna
              ge försörjning till många människor och den är inte speciellt
              bra för vår miljö även om sambandet mellan biologisk mångfald
              och jordbruk är en mycket sammansatt fråga, vilket ministern så
              riktigt påpekade.
            </seg>
            <seg n="33e747ab">
              Vi står inför denna viktiga reform, och som vi ser det inom Vänsterpartiet
              utgör den en gyllene möjlighet både att stärka miljödimensionen
              i jordbrukspolitiken och att avveckla avverka de omfattande och
              byråkratiska stödsystemen. Inte minst mot bakgrund av att världsmarknadspriserna
              stiger på många jordbruksvaror finns det möjlighet för reform
              här.
            </seg>
            <seg n="88199419">
              Min första fråga är om det är möjligt att få som nyårslöfte av
              ministern att Sverige och ministern aldrig någonsin mer i EU:s
              ministerråd röstar för en enda exportsubvention på jordbruksområdet.
              Det hände ju ett par gånger under förra mandatperioden att Sverige
              gjorde det. Om ministern lovar detta blir Vänsterpartiets nyårslöfte
              att vi kommer att sluta upp bakom det beslutet och applådera det.
              Det är inte varje dag vi gör det när det gäller regeringens politik,
              men i det här fallet lovar vi att göra det.
            </seg>
            <seg n="760d5985">
              Debatten om biologisk mångfald har många dimensioner. Det pågår
              också en nationell debatt om bevarande av gamla frösorter i Sverige.
              Det har varit stor upprördhet bland många odlare i Sverige över
              att gamla sorter hotas på grund av att det är dyrt och krångligt
              att köpa fröer. Vi har alla ett intresse av att de traditionella
              potatisarna och kålrötterna kommer att finnas kvar. Det finns
              många skäl till det. Har regeringen funderat över om regelverket
              på nationell nivå och på EU-nivå skulle kunna förenklas och förbättras
              för att underlätta bevarandet av de traditionella frösorterna?
            </seg>
            <seg n="d4e102dc">
              Det pågår också en diskussion om att resurserna är otillräckliga
              för dem som arbetar med klassificering av det viktiga genetiska
              materialet. Man har inte tillräckliga resurser för att artbestämma,
              klassificera och döpa det. Ser regeringen någon anledning att
              stärka politiken eller göra förändringar för att bevara dessa
              arter i vår egen biologiska mångfald?
            </seg>
          </u>
          <note type="speaker" n="ae4a65c6">
            Anf. 44 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-43c1d85af28f5e3c-19" n="a3733f86">
            <seg n="9503b033">
              Fru talman! Jag håller med interpellanten om att diskussionen
              och de kommande förhandlingarna om en gemensam jordbrukspolitik
              är viktiga. De är viktiga för människor som är sysselsatta inom
              matproduktionen, för alla Europas konsumenter och för konsumenter
              i skilda delar av världen. Det är också en viktig diskussion om
              de stora utmaningar vi står inför när det gäller klimatet, vattenkvaliteten
              och bevarandet och utvecklandet av en biologisk mångfald i alla
              habitat i Europa.
            </seg>
            <seg n="dce088bb">
              Som jag sade i mitt svar har jordbrukspolitiken, som är gemensam
              inom Europeiska unionen, reformerats ett antal gånger, men mer
              kunde ha gjorts. Jag hoppas att den reform som vi nu står inför
              blir genomgripande och omfattande.
            </seg>
            <seg n="d72635e8">
              Jag tror att en samstämmig riksdag anser att man bör göra något
              åt exportbidragen. De ska, enligt min uppfattning, fasas ut senast
              2013. Är vi då ensamma om den ståndpunkten? Vi har sagt i ett
              åtagande från Europeiska unionen att vi ska fasa ut exportbidragen.
              Min bedömning är att EU:s åtagande har ett starkt stöd i ministerrådet
              och har accepterats av samtliga medlemsstater. Detta är en viktig
              del av de Dohaförhandlingar som är i gång, och det är en viktig
              del av EU:s åtagande i förhandlingarna. Min bedömning är alltså
              att vi kan vinna framgång i den här frågan under de kommande diskussionerna
              och förhandlingarna om den gemensamma jordbrukspolitiken.
            </seg>
            <seg n="0ee16fdc">
              Vad är då den svenska ståndpunkten i dag när det gäller exportbidragen?
              Jag ska läsa ur den instruktion som finns på det här området.
              Jag tycker att den speglar den svenska inställningen väl, som
              jag är ganska övertygad om att samtliga riksdagspartier ställer
              upp på:
            </seg>
            <seg n="466fdf20">
              Sverige anser att exportbidragen ska fasas ut och ska därmed
              rösta emot eventuella förslag till ökningar av exportbidragen
              eller införande av exportbidrag på nya produktområden. Föreslår
              kommissionen oförändrade exportbidrag ska Sverige avstå vid omröstning.
              Om inte Sveriges röst eller argumentation vid mötet har betydelse
              för kommissionen i syfte att motverka krav på höjda bidrag från
              andra medlemsstater ska Sverige rösta för. Ledstjärnan är dock
              en fortsatt restriktiv hållning även vid oförändrade bidrag. Sverige
              bör rösta emot oförändrade bidragsnivåer om det är motiverat utifrån
              marknadssituationen. Sverige ska rösta för eventuella förslag
              om sänkningar av exportbidragen. Det är viktigt att stämma av
              med likasinnade medlemsstater, liksom att bygga allianser vid
              omröstning och inför kommande möten.
            </seg>
          </u>
          <note type="speaker" n="e001aca9">
            Anf. 45 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-7" n="69defffc">
            <seg n="a1a432bc">
              Fru talman! Tack, landsbygdsministern för det svaret. Jag hade
              ytterligare en fråga som ministern gärna får kommentera i nästa
              inlägg. Den gällde interventionsuppköpen. I kommissionens förslag
              ska fler produkter omfattas av intervention, inte färre. Det menar
              jag är ett steg åt fel håll. Det innebär att man kommer att köpa
              upp fler produkter. Det medför att det blir risk för mer överskott
              som sedan kan dumpas med exportbidrag.
            </seg>
            <seg n="91edec73">
              Tack för nyårslöftet om exportbidragen. Det som sades i början
              var tydligt och bra, att Sverige alltid ska rösta emot höjningar.
              På slutet blev det lite luddigt. Vi kan jämföra med vårt grannland
              Danmark. Den danska hållningen har varit att alltid rösta emot
              höjningar av exportbidrag. Det är den enda rimliga hållningen,
              tycker jag.
            </seg>
            <seg n="9d93e113">
              Jag vill avslutningsvis fråga om exportbidragen och Doharundan.
              Jag tycker att Sverige måste ha en beredskap för att vi inte kommer
              någon vart inom Doharundan. Är det den svenska regeringens mening
              att Sverige kan driva på för att EU ska gå före och vara det goda
              exemplet och avveckla sina exportbidrag unilateralt för att visa
              de andra länderna USA till exempel att vi avvecklar exportbidragen
              och hoppas att de kan göra detsamma oavsett om man kommer till
              ett avtal på global nivå eller inte?
            </seg>
          </u>
          <note type="speaker" n="ce0d666c">
            Anf. 46 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-3" n="f50a1644">
            <seg n="ce781edb">
              Fru talman! När det gäller exportstöd uppfattar jag regeringens
              ståndpunkt ungefär så här: Vi är i princip emot exportstöd och
              röstar därför emot dem, men ibland gör vi ett undantag från våra
              principer och lägger ned våra röster eller kan till och med tänka
              oss att rösta för dem om det av taktiska skäl är bättre.
            </seg>
            <seg n="280b9da5">
              Jag tror att det är en olycklig position och tycker att det vore
              bättre om Sverige konsekvent röstade nej till samtliga exportstöd
              på jordbruksområdet i EU:s ministerråd. Det skulle öka Sveriges
              trovärdighet, både i arbetet för en reformering av EU:s jordbrukspolitik
              och i internationella kontakter med alla de länder som lider av
              att få sina livsmedelsmarknader sönderslitna av de orättfärdiga
              exportstöden från Europeiska unionen. Jag skulle vilja att Sverige
              tog ytterligare ett steg på det här området.
            </seg>
            <seg n="d255f301">
              När Sverige har röstat för stöd har Danmark vid flera tillfällen
              gått emot. Danmark är ju, till skillnad från Sverige, en stor
              jordbruksexportör. Om Danmark kan borde Sverige kunna.
            </seg>
            <seg n="9771318d">
              Ministern kommenterade inte min fråga om bevarandet av traditionella
              frösorter i Sverige. Jag kan förstå att den kom lite oväntat.
              Den ingår ju inte i interpellationen, även om den i högsta grad
              berör biologisk mångfald. Om vi inte kan ha den debatten här lovar
              jag att återkomma med en interpellation om det efter jul. Jag
              tycker att det är viktigt att bevara de sällsynta arterna i Sverige.
            </seg>
            <seg n="9e4c61cd">
              Med det önskar jag landsbygdsministern en god jul och ett gott
              nytt år.
            </seg>
          </u>
          <note type="speaker" n="6e1a84d6">
            Anf. 47 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-43c1d85af28f5e3c-20" n="a3733f86">
            <seg n="3ffc9a2e">
              Fru talman! Tiden medgav inte något svar på Jonas Sjöstedts fråga
              om fröerna. Det var en ganska omfattande interpellationsdebatt
              i ämnet för någon vecka sedan. Jag vill ändå svara kort på frågan.
            </seg>
            <seg n="151b63ef">
              Är det någon som är smått allergisk mot regler så är det jag.
            </seg>
            <seg n="bbda648a">
              Jag jobbar hårt för att vi ska få bort så många byråkratiska
              hinder som möjligt för att utveckla verksamheten men också för
              att bevara biologisk mångfald i skilda delar av vårt land och
              i Europa i övrigt.
            </seg>
            <seg n="1cde642b">
              Vad gäller frågeställningen i sig pågår det just nu ett arbete
              för att få fram ett helt nytt så kallat utsädesdirektiv. Jag och
              Sverige arbetar i den anda som jag nämnde inledningsvis. Vi trycker
              på ordentligt för att vi ska få rejäla förändringar i den lagstiftning
              som finns på området för att underlätta för de amatörsorter och
              bevarandesorter om vi kallar dem så som vi alla är angelägna om
              ska finnas kvar, inte minst för den biologiska mångfaldens skull.
            </seg>
            <seg n="b7390922">
              Därtill vill jag nämna att vi har ett gemensamt nordiskt projekt
              som heter Nordiska Genbanken där vi bevarar för framtiden de utsäden,
              fröer och liknande som finns för att kunna gå tillbaka om vi skulle
              behöva ta något utsäde eller dylikt i anspråk om någonting händer
              på den så kallade ordinarie marknaden.
            </seg>
            <seg n="6e2528c0">
              Vad beträffar den egentliga huvudfrågan för dagens debatt är
              det som jag sade inledningsvis; vi står för att vi ska hålla tillbaka
              införandet av exportbidrag på nya produktområden. Det ingår i
              instruktionen, och jag hoppas därmed att vi har rett ut denna
              frågeställning.
            </seg>
            <seg n="49728afd">
              Jag vill ändå säga att det meddelande som har kommit ut från
              kommissionen inte är någonting annat än ett meddelande. Det är
              ett inspel från kommissionen i den debatt som kommer att ta sin
              början nu. Det är alltså inte någonting som det förhandlas om
              på riktigt. Den diskussionen kommer emellertid inom en relativt
              nära framtid, men ännu är det bara ett meddelande och ett inspel
              från kommissionen.
            </seg>
            <seg n="6033f9d4">
              Jag vill återgälda julhälsningen till Jonas Sjöstedt och alla
              andra.
            </seg>
          </u>
          <note type="speaker" n="b607df04">
            Anf. 48 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-8" n="69defffc">
            <seg n="e1f6874c">
              Fru talman! Jag vill återigen, för tredje gången, fråga landsbygdsministern
              angående interventionsuppköpen. Det kan vara lätt att glömma någon
              fråga när det kommer så många olika.
            </seg>
            <seg n="904f4bed">
              I meddelandet från kommissionen är det fler produkter som ska
              omfattas av interventionen. Det tycker jag är djupt problematiskt,
              och detta borde Sverige tydligt markera mot. Om det är fler produkter
              som köps upp med EU-pengar blir det ett större livsmedelsöverskott,
              som sedan kommer att dumpas med exportbidrag.
            </seg>
            <seg n="74094eb3">
              Jag har hört landsbygdsministern tidigare kommentera detta med
              att det ändå inte blir mer pengar. Men budgeten är ju inte satt
              för den nya jordbrukspolitiken, så det kan man väl egentligen
              inte säga. Eller kan man lova att det inte blir mer pengar totalt
              sett till intervention?
            </seg>
          </u>
          <note type="speaker" n="588cde56">
            Anf. 49 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-43c1d85af28f5e3c-21" n="a3733f86">
            <seg n="3fd714c2">
              Fru talman! Jag hoppas att jag svarade även på Jens Holms fråga
              när jag sade att vi skriver i instruktionen att vi ska vara emot
              och rösta nej till införande av nya exportbidrag på nya produkter.
              Det gäller även det inspel som har gjorts från kommissionens sida
              i form av ett meddelande. Det är inget skarpt förslag ännu. Det
              kan möjligen bli så, men det vet vi inte ännu. Om det blir ett
              skarpt förslag, det vill säga att det ska omfatta fler och ytterligare
              produkter, skulle jag kunna tänka mig att vi säger nej till det
              från svensk sida. Vår principiella inställning är att allt vad
              exportbidrag heter ska fasas ut, och det ska fasas ut under 2013.
              Det meddelande som finns talar rakt emot det förhållningssätt
              som vi har i det här fallet.
            </seg>
            <seg n="d8ec3a95">
              Allra sist i debatten skulle jag vilja säga att jag uppskattar
              interpellationen väldigt mycket. Jag gör det av skälet att jag
              tycker att det är viktigt att vi kan samspråka om ett mycket stort
              och viktigt politikområde på ett öppet och fritt sätt. Jag hoppas
              att vi kan komma till en samsyn i Sveriges riksdag om den svenska
              inställningen, men också hjälpas åt att driva på i en progressiv
              reforminriktning i de kommande förhandlingar under året som kommer.
            </seg>
            <seg n="abc20c0d">
              Därtill vill jag önska kammaren, dess ledamöter och personal
              en god jul och ett gott nytt år.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="e8f3a881">
            12 § Svar på interpellationerna 2010/11:107 och 116 om vargjakt
          </note>
          <note type="speaker" n="d24797bf">
            Anf. 50 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-22" n="05e25eb7">
            <seg n="0d2c97ed">
              Fru talman! Åsa Romson och Jens Holm har frågat mig om jag kommer
              att invänta EU-kommissionens utredning och svar innan ytterligare
              licensjakt tillåts.
            </seg>
            <seg n="817cf294">
              Jens Holm har även frågat mig om det finns vetenskapligt underlag
              om lyckad inplantering av vargar från andra länder och inplantering
              av valpar från djurparker samt om jag ser några problem med dessa
              inplanteringsåtgärder och om jag avser att vidta några åtgärder.
            </seg>
            <seg n="0c8bf445">
              För mig är svaret på den första frågan enkelt. EU-kommissionen
              är väl informerad om den rovdjurspolitik som man har beslutat
              om här i riksdagen, inklusive vargjakten 2011. Det är regeringens
              bestämda uppfattning att licensjakten som genomfördes i vintras
              är förenlig med art- och habitatdirektivet. Den anmälan som gjordes
              till EU-kommissionen var inte överraskande, och jag välkomnar
              den granskning som nu genomförs. Om kommissionen skulle välja
              att gå vidare ser jag ingen dramatik i det. Vi kan inte vilandeförklara
              regeringens rovdjurspolitik i avvaktan på att EU-kommissionen
              gör sin bedömning.
            </seg>
            <seg n="69411253">
              Den nya rovdjursförvaltningen innehåller för vargarna tre delar
              som alla förutsätter varandra.
            </seg>
            <seg n="1985aa52">
              Det första delen består av att regeringen har skapat förutsättningar
              för ett regionalt ansvar för rovdjuren, däribland vargarna. De
              viltförvaltningsdelegationer som har inrättats vid länsstyrelserna
              medför förutsättningar för att nå en ökad acceptans av rovdjuren.
              Om människor ges möjligheter till inflytande över viktiga beslut
              kommer också fler att stå upp för dessa beslut.
            </seg>
            <seg n="53978b84">
              Den andra delen i den nya rovdjurspolitiken är en begränsad jakt
              efter varg under strängt kontrollerade former.
            </seg>
            <seg n="c3bf1700">
              Den tredje delen i politiken är förstärkningen av vargstammens
              genetiska situation. Högst 20 vargar som är obesläktade med de
              skandinaviska vargarna ska införlivas i den mellansvenska vargpopulationen
              under en femårsperiod.
            </seg>
            <seg n="a330ce20">
              Det finns en växande och bred nationell uppslutning om att vi
              ska ha livskraftiga vargar i våra svenska skogar. Detta kräver
              att vi får in nya vargar i den svenska vargstammen. Regeringen
              gav därför under våren Naturvårdsverket, Statens jordbruksverk
              och Statens veterinärmedicinska anstalt i uppdrag att, i samråd
              med länsstyrelserna och efter samråd med jägarorganisationerna
              och övriga berörda aktörer redovisa och analysera rutiner för
              utplantering av varg i Sverige. Uppdraget redovisades den 1 december,
              och vi har fört en löpande dialog med berörda organisationer och
              lyssnat på synpunkter bland annat vid ett remissmöte den 13 december
              i år för att kunna besluta om nästa steg.
            </seg>
            <seg n="24f95429">
              Naturlig invandring ska underlättas. Naturligt invandrade vargar
              bör skyndsamt flyttas så att de snabbare får kontakt med den mellansvenska
              populationen. Målen för vargstammens utveckling innebär bland
              annat att införlivandet av de genetiskt friska individerna i första
              hand sker genom att underlätta för naturligt invandrade vargar,
              till exempel genom att flytta individer från renskötselområdet
              till populationen utanför renskötselområdet och i andra hand genom
              aktiv utplantering av vargar som hämtas från genetiskt friska
              populationer med östligt ursprung. Vi avser att skyndsamt gå vidare
              med detta.
            </seg>
            <seg n="325a5450">
              Jag är medveten om att det kan uppstå problem med att förstärka
              genetiken inom vargstammen. Det har bland annat påpekats att djurparksvalpar
              generellt föds någon eller några veckor senare än vilda vargar.
              I underlagsrapporterna inför redovisningen av regeringsuppdraget
              speglas internationella erfarenheter från utsättning av vargar
              och vargvalpar i befintliga revir. Genom den naturliga variationen
              i naturen bedömer experterna ändå att det är möjligt att flytta
              valpar från djurpark till revir i det vilda även om de inte har
              exakt samma födelsetid.
            </seg>
            <seg n="0b5bd632">
              Det kan även finnas problem med att ha en varg en period inom
              renskötselområdet innan den kan flyttas till Mellansverige. Därför
              behöver Naturvårdsverket ges i uppdrag att föreslå ytterligare
              kompensationsåtgärder, utöver licensjakten, vid naturlig invandring
              av vargar med östligt ursprung till Sverige eller vid flyttning
              av varg i Sverige.
            </seg>
            <seg n="96634e3c">
              Regeringen genomför en sammanhållen rovdjurspolitik med flera
              aktiva åtgärder för vargarna. Jag är övertygad om att vi är på
              rätt väg för att nå vårt mål om en livskraftig vargstam i landet.
            </seg>
          </u>
          <note type="speaker" n="ffcb423d">
            Anf. 51 ÅSA ROMSON (MP):
          </note>
          <u who="asa_romson_0ca12e" xml:id="i-5b02d80700088d38-0" n="59ddca49">
            <seg n="ea9272b4">
              Fru talman! Jag vill tacka miljöministern för svaret på min interpellation.
              Den skrevs dock innan beslutet om vinterns vargjakt fattades.
              Nu fick debatten ytterligare aktualitet.
            </seg>
            <seg n="b942f090">
              Miljöministern säger att en vilandeförklaring beträffande rovdjurspolitiken
              medan EU-kommissionen undersöker om Sverige ska ställas inför
              EU-domstolen för brott mot EU:s miljöregler inte är att tänka
              på. Det kan synas sunt att rovdjuren slipper hamna i ett politiskt
              vakuum det låter fruktansvärt medan utredning pågår. Men lite
              besvärligt är just den åtgärd som i det här hänseendet är problematisk
              en fråga som EU-kommissionen tittar på och som organisationer
              och många svenskar upprörts över nämligen själva jakten. Den åtgärden
              hade man utan problem kunnat skjuta på den här vintern.
            </seg>
            <seg n="7914f45d">
              Om EU kommer fram till att den svenska vargjakten inte är förenlig
              med åtagandena är det liksom lite synd om ytterligare 20 vargar
              skjutits denna vinter. Det går liksom inte att kompensera för
              dessa på samma sätt som man gör när man får pisk när det gäller
              handelsregler. Det är en principiell ståndpunkt att den svenska
              regeringen borde ha avvaktat här.
            </seg>
            <seg n="0d8f08d3">
              Fru talman! Ännu mer uppseendeväckande med miljöministerns svar
              är förvissningen om att Sverige är på rätt väg för att nå målet
              om en livskraftig vargstam. Där har vi uppenbarligen inte alls
              samma åsikt. Det enda tecknet på att vargstammen är på bättringsvägen
              är, menar jag, att vi i ett antal år haft ett antal föryngringar.
              Det är det som gjort att situationen nu ser helt annorlunda ut
              jämfört med hur det såg ut när jag var ung till exempel. Då fick
              man lära sig att vargen i Sverige i princip var utrotad. Det är
              knappast miljöministerns eller den svenska riksdagens förtjänst
              att vargarna förökar sig. Det har de gjort helt på egen hand.
            </seg>
            <seg n="b7406a9e">
              Jag skulle vilja säga att vargen är utpekad som en starkt hotad
              art. På Artdatabankens rödlista beskrivs den illegala jakten som
              ett av de största hoten. Därför vill jag fråga miljöministern
              vilka uppgifter han har om att den illegala jakten skulle minska
              med den här samlade rovdjurspolitiken och vilka åtgärder inom
              ramen för den politiken som han vidtagit för att minska den illegala
              jakten naturligtvis utöver detta med att legalisera ett antal
              skjutningar, vilket man gör med licensjakten.
            </seg>
            <seg n="3dcfe18a">
              När blir exempelvis förberedelse till jaktbrott straffbart så
              att det därmed blir möjligt för polis och åklagare att över huvud
              taget agera när det gäller den illegala jakten? Det har vi länge
              väntat på. När kommer alltså ett förbud mot förberedelse till
              jaktbrott? Det är en åtgärd som vi i Miljöpartiet skulle välkomna.
            </seg>
            <seg n="cd3d0316">
              Ska vi ytterligare öka acceptansen av varg? En stor majoritet
              stöder redan linjen, precis som miljöministern säger, beträffande
              vargen som ett naturligt inslag i den svenska faunan. Men ska
              vi ytterligare öka den här acceptansen måste det, menar vi, finnas
              tydliga regler. Då är regler mot illegal jakt väldigt viktiga.
            </seg>
            <seg n="157305f8">
              Vems acceptans, Andreas Carlgren, kommer du egentligen att utvärdera
              din samlade rovdjurspolitik emot? Är det jägarna som nu organiserar
              sig i Våga Vägra Varg som vi ska övertala innan vi kan visa att
              acceptansen finns, eller är det svenskarna i gemen hos vilka vi
              redan har ett starkt stöd för att vargen ska finnas? När det däremot
              gäller stödet för att vargen ska jagas och ges som ett jaktbyte,
              som en kompensation, för att vissa grupper ytterligare ska acceptera
              det här tror jag inte att det är rätt väg att gå. I det avseendet
              har vi helt olika åsikter.
            </seg>
            <seg n="69e99684">
              Jag skulle vara glad om jag fick ett svar också på frågan om
              när inplantering av varg kommer att ske och om hur många individer
              man i så fall börjar med år 2011. Om man inte lyckas med det,
              blir det då jakt även vintern 2012? Ska vi alltså om ett år återigen
              stå här och upprepa denna cirkus?
            </seg>
          </u>
          <note type="speaker" n="57defb09">
            Anf. 52 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-9" n="69defffc">
            <seg n="3c2b01ee">
              Fru talman! Jag vill tacka Andreas Carlgren för svaret i denna
              mycket viktiga fråga men vill säga att jag tycker att regeringen
              börjar i helt fel ände. För första gången på decennier tilläts
              i fjol licensjakt på varg ett djur som varit fridlyst sedan 1966.
              Sedan säger man att man ska börja med att 27 vargar får skjutas.
              Därefter ska nya vargar inplanteras.
            </seg>
            <seg n="61a7220d">
              När man tillåter sådan här licensjakt finns det ingen urskiljning.
              Det visar fjolårets jakt. Man sköt alfadjur och friska djur. Till
              slut blev det 28 avskjutna djur under, tror jag, kortare tid än
              ett dygn. Jag tycker att man gör det här på väldigt lös vetenskaplig
              grund. Det är precis det som EU-kommissionen tagit upp i sitt
              långa brev med otroligt många frågor till regeringen om det vetenskapliga
              underlaget och själva skälet till denna licensjakt. Annars ligger
              det ganska nära till hands att det här bara är en simpel flört
              med de väldigt högljudda varghatande opinioner som tyvärr finns
              på vissa ställen runt om i landet.
            </seg>
            <seg n="75691073">
              Vi kan se att licensjakten knappast har ökat acceptansen för
              den svenska rovdjurspolitiken. Under första halvåret i år har,
              kan vi se, antalet dödade vargar i formen av tjuvjakt ökat, inte
              minskat. Jag tror att det rör sig om 13 djur bara under det första
              halvåret.
            </seg>
            <seg n="7a461681">
              Min första fråga är om miljöministern anser att den här licensjakten
              har ökat acceptansen för den svenska rovdjurspolitiken och för
              vargarna.
            </seg>
            <seg n="155ccd80">
              Jag undrar också föregående talare, Åsa Romson, var inne på detta
              exakt när utplanteringen, flytten, av vargarna ska påbörjas och
              hur det då kommer att gå med acceptansen. Det verkar finnas ett
              kompakt motstånd bland jägare och bland människor runt om i landet
              mot att flytta in nya vargar.
            </seg>
            <seg n="6419da2b">
              Avslutningsvis skulle jag vilja fråga varför det är så otroligt
              bråttom att dra i gång med licensjakt i januari nästa år. Från
              utvärderingen av fjolårets licensjakt kan vi ju se att det var
              mycket som inte alls gick bra. Varför inte avvakta i synnerhet
              avvakta EU-kommissionens svar?
            </seg>
          </u>
          <note type="speaker" n="bef2b668">
            Anf. 53 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-23" n="05e25eb7">
            <seg n="53cf1b90">
              Fru talman! Jag konstaterar att vi är överens om en mycket viktig
              del av diskussionen: Alla vi som deltar i den här debatten vill,
              liksom en bred majoritet i riksdagen och en bred majoritet av
              svenska folket, ha en livskraftig vargstam i Sverige. Vi vill
              ha livskraftiga vargar i de svenska skogarna. Om det finns det
              ingen tvekan.
            </seg>
            <seg n="de4f1521">
              Jag tycker att det var ett modigt och bra beslut som riksdagen
              i början av 2000-talet fattade när man satte upp etappmålet om
              200 vargar. Det var mycket ifrågasatt då, men det har blivit mycket
              framgångsrikt. Detta illustrerar att man i en långsiktig rovdjurspolitik
              ibland måste våga ta kontroversiella steg för att verkligen lyckas
              med målet om en livskraftig vargstam i Sverige.
            </seg>
            <seg n="07cd04a8">
              Det är långt ifrån såväl cirkus som flört med varghatande opinioner.
              Kom upp ur de enkla dikena! Då blir den här diskussionen mycket
              sakligare. Knäckfrågan för er liksom för mig är vad som behöver
              göras för att vi ska ha en livskraftig vargstam i Sverige.
            </seg>
            <seg n="31248583">
              Min fråga till er blir samma fråga har jag ställt till vetenskapare
              och till landsbygdsorganisationer och miljöföreträdare: Kan ni
              nämna någon väg att på ett acceptabelt sätt göra den svenska vargstammen
              livskraftig utan att få in nya vargar?
            </seg>
            <seg n="b02bfe0e">
              Jag tror att ni kommer med samma svar som egentligen alla de
              som seriöst försöker besvara frågan, nämligen att vi för att få
              en livskraftig vargstam måste få in nya vargar i Sverige. Det
              är själva huvuduppgiften. Då handlar allt om vad som krävs för
              att möjliggöra den inflyttningen.
            </seg>
            <seg n="47652843">
              Ni väljer nu att lite bekvämt ställa er vid sidan om, att sätta
              er på parkett och vara åskådare. Men det är samma sak som att
              säga: Vi är inte med på att på allvar försöka göra det som krävs
              för att långsiktigt göra vargstammen livskraftig. Kom upp ur den
              bekväma parkettpositionen! Delta i stället i diskussionen om hur
              vi ska se till att vargstammen blir livskraftig! Det kräver att
              vi får in nya vargar.
            </seg>
            <seg n="3ab1fbca">
              Det är ett mycket kontroversiellt steg; jag erkänner det. Jag
              vågar dock ta det steget. Det är viktigt nu, precis som det var
              viktigt för snart tio år sedan att våga ta beslutet om ett etappmål
              om 200 vargar. Det var mycket bekvämt då att sätta sig på parkett,
              men det löste inte ett dugg för vargstammens situation.
            </seg>
            <seg n="e2a7274e">
              Det är mycket enkelt att bara kritisera jakten. Den är i grunden
              endast en fråga om att skapa acceptans för steg som kommer att
              vara mycket kontroversiella. Det är ett långsiktigt steg. Det
              är inte nu det ska utvärderas om det har ändrat opinionen.
            </seg>
            <seg n="e0544389">
              Jag vill också vara tydlig med att den illegala jakten aldrig
              har varit ett skäl för jakten. Jag vet att det framförs i debatten.
              Jag har gång på gång sagt att ett lagbrott aldrig kan vara ett
              skäl för att ändra lagen. Det är i stället skäl för att åtgärda
              dem som fortsätter att utöva lagbrotten.
            </seg>
            <seg n="98fecb55">
              Om de utvärderingar som nu görs också skulle visa att det krävs
              skärpta regler är jag beredd att förespråka det. Jag utesluter
              inte alls det. Jag konstaterar också när det gäller Naturvårdsverket
              att nästa års jakt riktas mycket tydligare. Man undantar fler
              revir än tidigare, just för att vi nu håller på att få fler vargar
              i Sverige som har en bättre genetisk situation. Dessa ska skyddas.
            </seg>
            <seg n="a2f12047">
              Det blir också andra skärpningar i reglerna. Frågan är hur bedömningen
              av om detta har lyckats ska göras. Det finns en utredning tillsatt.
              Den ska ha vetenskapligt underlag, och där ska finnas bred förankring
              i alla de olika, breda intressen frågan representerar. Vi ska
              självklart också uppfylla våra internationella förpliktelser.
            </seg>
            <seg n="8e563cf1">
              När ska inplantering påbörjas? Nästa år, är mitt svar. Hur är
              en annan fråga, och hur många kommer att bero på den vetenskapliga
              bedömning Naturvårdsverket i sista hand kommer att vara ansvarig
              för att göra med hjälp av forskares stöd. Det leder också, bedömer
              jag, till åtgärder med början under våren och sedan nya åtgärder
              under hösten.
            </seg>
          </u>
          <note type="speaker" n="2db6f872">
            Anf. 54 ÅSA ROMSON (MP):
          </note>
          <u who="asa_romson_0ca12e" xml:id="i-5b02d80700088d38-1" n="59ddca49">
            <seg n="a8cbe883">
              Fru talman! Tack för det delvisa svaret på en del av mina frågor,
              Andreas Carlgren!
            </seg>
            <seg n="73b83add">
              Jag förstår att frågan är jobbig. Jag förstår alltså att man
              vill att oppositionen ska vara med och legitimera regeringens
              politik. Det kan vi dock tyvärr inte vara i det här fallet eftersom
              vi inte var med på beslutet om att sätta ett tak för vargar i
              Sverige på 2 010 individer utan att göra en bedömning av vad som
              är en gynnsam bevarandestatus.
            </seg>
            <seg n="de5c0b6e">
              Det är nämligen så, Andreas Carlgren, att vargen inte har en
              gynnsam bevarandestatus i dag. Det är ett problem när det gäller
              hur man ska bedöma detta enligt artdirektivet i EU. Nu finns det
              en utredning kring detta, och det finns en utredning kring ganska
              många intressanta saker, till exempel hur man ska hjälpa vargar
              att invandra naturligt till Sverige. Det är en utredning vi välkomnar
              och gärna tittar på. Vilka åtgärder kan vi vidta? Det är nämligen
              den vägen vi måste gå.
            </seg>
            <seg n="e280116b">
              Problemet med din rovdjurspolitik, Andreas Carlgren, är dock
              att du börjar med att skjuta vargen och sedan utreder hur du ska
              kunna stärka stammen. Det får man inte att gå ihop om man vill
              ha en livskraftig vargstam i Sverige.
            </seg>
            <seg n="e7ebd3d2">
              Under 2011 säger du, och det är bra att riksdagen får det beskedet.
              Jag vet att samma besked har givits till EU-kommissionen, att
              Sverige ska plantera in varg under 2011. Du säger att detta ligger
              fast och ska göras, men de vetenskapliga utredningarna av hur
              och hur många är ännu inte klara. De ska nämligen komma, och dem
              lägger du på Naturvårdsverket och vill inte ta det fulla ansvaret
              för.
            </seg>
            <seg n="7e189d2f">
              Problemen är ganska stora, Andreas Carlgren. Man började titta
              på hur man skulle plantera in fullvuxna, utländska vargindivider.
              Man uppfattade en massa problem. Det finns naturligtvis en del
              problem även med de inhemska djurparksvalparna. Ett problem är
              väl att man kanske än så länge inte har frågat djurparkerna. Såvitt
              jag vet har de inte sagt att de är villiga att bidra med denna
              köttbiff till de svenska jägarna. Vargjakten ska nämligen kanske
              fortsätta sedan.
            </seg>
            <seg n="664134df">
              Eller hur ser miljöministern på den fortsatta vargjakten i Sverige?
              Är detta något man nu har givit jägarna, att så länge de får ha
              vargjakt ska de också sitta snällt i båten och acceptera den övriga
              delen av rovdjurspolitiken? Det verkar vara regeringens linje,
              men jag tror inte att det är en linje som är särskilt hållbar
              ur ett perspektiv att vi ska få dialogen, flytta fram positionerna
              och generellt öka förståelsen och acceptansen för ett naturligt
              ekosystem som också innehåller rovdjur i form av varg i Sverige.
            </seg>
            <seg n="46d055d9">
              I den delen, fru talman, verkar vi alltså fortfarande inte vara
              särskilt överens i denna debatt.
            </seg>
            <seg n="e2ba9d01">
              Du ger inget besked, Andreas Carlgren, när det gäller åtgärder
              för att minska den illegala jakten. Du medger inte heller att
              den nuvarande politiken egentligen syftar till att minska den
              illegala jakten, trots att den enligt Artdatabankens hotbild är
              det största hotet mot vargstammen. Jag tycker att det är lite
              konstigt, och jag tycker att det är svagt. Det har funnits starka
              propåer om att förbjuda förberedelse till jaktbrott, och du borde
              som miljöminister trycka på regeringen att också verkställa detta.
            </seg>
            <seg n="f1003544">
              När det gäller hur man skyddar de genetiskt väldigt viktiga individer
              vi har, som har gener från de östliga vargarna de senaste åren,
              är det så att vissa revir skyddas genom beslutet från Naturvårdsverket.
              Det finns dock ett antal sådana avkommor och individer som befinner
              sig inom de områden som nu ska jagas. Hur, Andreas Carlgren, ska
              du säkerställa att dessa individer inte kommer att skjutas under
              vinterns vargjakt? Då har du ju också väldigt lite på fötterna
              gentemot kommissionen och gentemot oss som vill ha en livskraftig
              vargstam att faktiskt peka på att denna rovdjurspolitik inte haltar
              utan stärker den svenska vargstammen.
            </seg>
          </u>
          <note type="speaker" n="61cd5d68">
            Anf. 55 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-10" n="69defffc">
            <seg n="c3b7de7e">
              Fru talman! Vill man ha en livskraftig vargstam ska man inte
              tillåta licensjakt där man skjuter friska djur, alfadjur och fler
              djur än vad som över huvud taget är tillåtet. Allt detta skedde
              under årets licensjakt.
            </seg>
            <seg n="1ecc6cef">
              Andreas Carlgren sade att jakten är grunden för acceptansen av
              vargpolitiken och den svenska rovdjurspolitiken. Samtidigt ser
              vi att det inte finns någon acceptans för inplantering av nya
              vargar. Vi ser att tjuvjakten har ökat och inte minskat i år.
              Jag tycker därför att detta är ett väldigt märkligt sätt att bygga
              upp acceptansen på.
            </seg>
            <seg n="dc725c12">
              Sverige är ett stort land med enorma naturtillgångar i form av
              skogsmarker och så vidare. Jag hävdar att man helt enkelt får
              acceptera att det i detta land lever vilda djur och att det är
              fel att sätta ett så lågt tak för hur stort antal vargar vi ska
              ha i Sverige.
            </seg>
            <seg n="29468067">
              Jag tycker att Åsa Romson ställde några viktiga frågor vi inte
              fick svar på. Jag skulle därför bara vilja understryka till exempel
              vilka åtgärder miljöministern ämnar vidta för att komma till rätta
              med tjuvjakten, som jag ser som det riktigt stora problemet i
              sammanhanget. Om det till exempel ska inplanteras vargar, hur
              kan miljöministern garantera att dessa inte kommer att skjutas?
              Det kan vi förstås med nuvarande lagstiftning inte ha särskilt
              mycket garantier för. Därför borde fokus i huvudsak läggas just
              på tjuvjakten.
            </seg>
          </u>
          <note type="speaker" n="6c4aded8">
            Anf. 56 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-24" n="05e25eb7">
            <seg n="b6cd559d">
              Fru talman! Jag håller helt med om att vargstammen ännu inte
              har en gynnsam bevarandestatus. Det är just därför diskussionen
              är viktig. Vad behöver göras för att skapa en gynnsam bevarandestatus
              och göra vargstammen långsiktigt livskraftig? Där bekräftar ni
              nu egentligen att ni delar uppfattningen att det inte går att
              åstadkomma detta utan nya vargar. Sedan retirerar ni bekvämt in
              i även andra diskussionspunkter, men detta är den centrala punkten.
            </seg>
            <seg n="af219dcd">
              Om jag tar fasta på detta betyder det att ni också behöver vara
              med. Opposition eller inte det är inte att jag behöver gömma mig
              bakom er. Ni behöver likväl formulera en politik för hur dessa
              vargar ska kunna tas in i landet, och där tycker jag fortfarande
              att ni är mycket av svaret skyldiga. Ni redovisar nämligen kritiken
              och det är mycket elegant men poängen är ju hur ni ska få in nya
              vargar. Hur ska ni göra det acceptabelt? Ni behöver en politik
              för det, för annars har ni inte ett svar på hur ni ska åstadkomma
              en gynnsam bevarandestatus för vargarna i Sverige.
            </seg>
            <seg n="54724299">
              Där välkomnar jag ytterligare diskussion. Detta är inte för att
              det är jobbigt utan för att det är nödvändigt. Det är inget problem
              att göra en jobbig sak. Det viktiga är att göra det som är nödvändigt,
              och jag bedömer att detta är helt nödvändigt.
            </seg>
            <seg n="6fd80fde">
              Åsa Romson säger att det ännu inte är utrett hur vi ska få in
              naturligt invandrade vargar längre ned i Mellansverige. Det stämmer
              inte, för det fanns redan sådana utredningar gjorda inför de första
              rovdjursbesluten. Dessutom har nu Naturvårdsverket ett uppdrag,
              och man har mycket hög beredskap för att också skyndsamt kunna
              flytta vargar. Det kommer flera gånger att visa sig att detta
              är mycket svårt. Några gånger kommer vi att ha en varg inne i
              Sverige som man inte kan hjälpa ned genom renbetesområdena, men
              det betyder inte att inte uppdraget finns, för det finns här och
              nu. Det betyder inte att man inte skaffar sig den beredskapen,
              för det gör man. De här åtgärderna ska också lyckas.
            </seg>
            <seg n="602e4a2a">
              Vi har också sagt att vi därutöver, som ett andra steg, behöver
              ha en aktiv inflyttning i landet. Forskarna, liksom Naturvårdsverkets
              egna experter, har pekat på att man också kan göra utsättningar
              av djurparksvalpar. Det kallade nu Åsa Romson för en köttbiff
              till de svenska jägarna. Det är en rätt brutal syn på de valparna,
              men det var väl inte så illa menat som det lät. Detta är också
              noga utrett, men det kommer ändå att bero på de faktiska förutsättningar
              som gäller nästa år när vi har sett hur stor den kullen blev,
              vilka vargar det är och om de är lämpliga att utplacera.
            </seg>
            <seg n="b7ff53e4">
              När det gäller jakten som helhet vill jag säga att den inte togs
              till utan föregående utredning och bedömning. Det gjordes en hel
              rovdjursutredning. Det gjordes en hel remissomgång på den. Hela
              rovdjurspolitiken bygger på att man aktivt har förberett en helhet,
              och den helheten sjösatte vi innan jakten inleddes.
            </seg>
            <seg n="cdd0864e">
              Sedan vill jag säga något om den illegala jakten. Parallellt
              med att vi har gjort förändringar i jaktförordningen och i själva
              rovdjurspolitiken har det getts uppdrag att nu utvärdera vad de
              här åtgärderna leder till. Jag kommer att följa den utvärderingen
              mycket noga. Den syftar också till att vi ska kunna minska den
              illegala jakten. Jag håller helt med om att den är oacceptabel
              och att det är nödvändigt att åtgärda den. Som jag sade i det
              förra svaret är jag beredd att också skärpa regler om det visar
              sig behövas.
            </seg>
            <seg n="317291da">
              Naturvårdsverket har i uppdrag skydda livskraftiga vargar under
              jakten. De har nu ansvar för att fastställa regler som klarar
              detta. Det har bland annat lett till att man skärper reglerna
              för nästa års jakt och också riktar den än tydligare så att fler
              revir undantas från jakt jämfört med förra året.
            </seg>
          </u>
          <note type="speaker" n="6b9ab4ba">
            Anf. 57 ÅSA ROMSON (MP):
          </note>
          <u who="asa_romson_0ca12e" xml:id="i-5b02d80700088d38-2" n="59ddca49">
            <seg n="bf8dab1d">
              Fru talman! Miljöministern tycker att det är bekvämt av oss i
              oppositionen att opponera. Det är inte alltid bekvämt. Det är
              ganska jobbigt. Man måste vara här i riksdagen till exempel före
              jul, men det måste även du, så det är ju lite bra.
            </seg>
            <seg n="68e63d10">
              Ett område som jag tror att vi behöver diskutera gäller problemen
              med den naturligt invandrade vargen. Jag tror att den debatten
              skulle gå mycket smidigare och mycket enklare om inte det här
              jaktbenet i regeringens svenska rovdjurspolitik hade funnits där.
              Det skymmer sikten när det gäller att föra en bra dialog med alla
              som är intresserade av en livskraftig vargstam i ett långsiktigt
              perspektiv. Det grumlar våra relationer till EU-kommissionen just
              nu. Jakten är den enda åtgärden i den svenska rovdjurspolitiken
              som vidtas i skogen just nu. Allt annat är ju under utredning.
            </seg>
            <seg n="754fcc6c">
              Fru talman! De förändringarna i jaktförordningen som utreds var
              ju ändringar som ledde till att man legaliserade mer av det som
              tidigare var illegal jakt. Förut fick man inte skjuta en varg
              som tittade snett på en jakthund och såg ut att vara lite hungrig.
              I dag får man skjuta den. Jag välkomnar om de reglerna inte har
              öppnat för att enormt många fler vargar skjuts i Sverige. Men
              den utredningen lär knappast ge råg i ryggen åt regeringen att
              kriminalisera förberedelse till jaktbrott. Det är det som behöver
              göras, Andreas Carlgren. Allt annat är dimridåer.
            </seg>
            <seg n="8fea4633">
              Att som regeringen lägga rovdjurspolitiken helt på entreprenad
              hos jägarna skapar enligt Miljöpartiet bara mer konflikter än
              vad det löser. Jägarnas kunskaper om viltförvaltning är självfallet
              viktiga och ska finnas med i processen. Men att göra på det här
              sättet leder inte fram till en ökad dialog och inte heller, vilket
              vi har sett, till en ökad acceptans för varg i de grupperna. Det
              är snarare någonting som gör att fler i Sverige skäms över den
              svenska rovdjurspolitiken.
            </seg>
            <seg n="0acf496d">
              Jag hoppas att vi kan stå här efter helgerna och föra en mer
              sansad debatt om det vi verkligen kan göra för att skydda vargstammen
              och att vi nästa år slipper en vargjakt i Sverige.
            </seg>
          </u>
          <note type="speaker" n="4d3ccbc4">
            Anf. 58 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-11" n="69defffc">
            <seg n="ac9743d1">
              Fru talman! Jag vill säga tre snabba saker till miljöministern.
              Det är ingen nyhet att den illegala jakten är utbredd och att
              den ökar i omfattning. Andreas Carlgren säger att han är beredd
              att skärpa reglerna. Det är bra. Jag tycker att det låter lite
              sent påkommet, men bättre sent än aldrig. Vi kanske kan sätta
              oss ned och diskutera hur vi kan skärpa reglerna, till exempel
              när det gäller förberedelse till jaktbrott.
            </seg>
            <seg n="0a77620d">
              Jag skulle vilja ha ett konkret svar från miljöministern på frågan
              hur han ska se till att det inte är friska djur eller alfadjur
              som skjuts vid den kommande jakten. Ge oss de konkreta exemplen!
              Du nämnde någonting här, men jag tycker inte att det räcker på
              långa vägar.
            </seg>
            <seg n="0233762e">
              Jag har en sista fråga. Nya vargar ja, det möjligt att det är
              så, men precis som Åsa Romson sade är det jakten i sig som är
              det stora problemet. Du börjar i fel ända. Du börjar med att skjuta
              ihjäl djuren, och sedan ska du ta hit nya djur.
            </seg>
            <seg n="8b7e057c">
              Jag är beredd att säga så här, Andreas Carlgren: Vi sätter oss
              ned och diskuterar den här frågan. Du drar tillbaka förslaget
              om licensjakt och vi i Vänsterpartiet är beredda att diskutera
              nya vargar, så kan vi komma överens.
            </seg>
          </u>
          <note type="speaker" n="af9d36ae">
            Anf. 59 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-25" n="05e25eb7">
            <seg n="fd16c761">
              Fru talman! Tack för alla inbjudningar att diskutera detta vidare!
              Jag tar gärna fasta på dem. Jag tycker ändå att ni fortfarande
              väjer för några av problemen kring detta, men låt oss gärna diskutera
              dem. Jag gissar att detta inte heller är sista gången ni tänker
              debattera detta med mig i kammaren. Jag är definitivt beredd att
              diskutera mer om vad som behövs när det gäller den illegala jakten.
            </seg>
            <seg n="1a203d38">
              När det gäller förra årets jakt vill jag klart och tydligt säga:
              Sprid inte felaktigheten eller missuppfattningen, vilket det nu
              är, att man sköt rader av friska djur. Om jag är rätt informerad
              har det vid de obduktioner som gjordes därefter visat sig att
              samtliga tvärtom hade mer eller mindre defekta anlag. Det är inte
              säkert att de har brutit ut i det djuret några kan också ha haft
              sådana skador men anlagen fanns där. Det var en överskjutning,
              men Naturvårdsverket hade en marginal. Man har inte varit i närheten
              av att överträffa den marginal som Naturvårdsverket hade satt
              upp.
            </seg>
            <seg n="debb0858">
              Det har ändå lett till skärpta regler, och det skulle så göra.
              Det här var ett av våra krav. Det är därför vi också så tydligt
              säger att Naturvårdsverket nu har ett krav från oss att se till
              att ha en så skarp uppföljning att inte djur som ska skyddas från
              jakt drabbas. Det har också lett till att man nu har pekat ut
              revir, nämligen Galvenreviret i Gävleborgs län, Rialareviret i
              Helsingforss län och Homnareviret i Dalarnas län, som undantas
              från jakt. Dessutom kan jakten avlysas i fler län om det finns
              dna-bevis på att en invandrare eller avkomma befinner sig i länet.
            </seg>
            <seg n="767b4e83">
              Det ska också sägas klart och tydligt att nu samlar vi en bred
              uppslutning. Det kommer att finnas extremer på båda sidorna som
              inte ställer upp. Jag är övertygad om att kommissionen inte omedelbart
              kommer att vara övertygad om att Sverige gör rätt. Jag ser ingen
              dramatik i det, utan jag tänker fortsätta att bedriva ett systematiskt
              arbete för att få både en bred uppslutning och en långsiktigt
              livskraftig vargstam i Sverige.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="3f7acdcb">
            13 § Svar på interpellation 2010/11:114 om regeringens köp av
            utsläppskrediter
          </note>
          <note type="speaker" n="c41f9e29">
            Anf. 60 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-26" n="05e25eb7">
            <seg n="03925869">
              Fru talman! Jens Holm har ställt ett antal frågor till mig som
              rör Sveriges förvärv av så kallade CDM-krediter.
            </seg>
            <seg n="7ded099b">
              Låt mig till att börja med understryka att det inte är fråga
              om köp av utsläppskrediter i största allmänhet utan noggrant analyserade
              och förhandlade kontrakt om projekt i utvecklingsländer som uppfyller
              FN:s krav på att de ska bidra till hållbar utveckling och minskade
              utsläpp. Sveriges och andra industriländers ansvar för utsläppsminskningar
              begränsas inte till åtgärder inom landet. Detta framgår av klimatkonventionen
              och dess Kyotoprotokoll samt Köpenhamnsackordet.
            </seg>
            <seg n="c2933cb3">
              En bärande princip i regeringens klimatpolitik är att vi ska
              minska utsläppen av växthusgaser globalt, både på hemmaplan och
              i andra länder. Industriländerna måste ta ansvar och gå före genom
              åtgärder inte bara i det egna landet utan även i utvecklingsländer.
            </seg>
            <seg n="a0288452">
              Vi i Sverige har valt att göra detta på ett mycket ambitiöst
              sätt där användningen av så kallade CDM-projekt har fått ökad
              prioritet. Projekten stimulerar till tekniköverföring och hållbar
              utveckling samt till utsläppsreduktioner i värdlandet som annars
              inte skulle ha skett. Projekten bidrar även till att bygga upp
              ett ökat förtroende mellan industriländerna och utvecklingsländerna
              och bidrar till ökad politisk medvetenhet om klimatproblematiken
              i länder som Indien och Kina.
            </seg>
            <seg n="d36374fe">
              Sverige har som mål att minska utsläppen med 40 procent mellan
              1990 och 2020. Alliansregeringen har tidigare höjt koldioxidskatten.
              Det tillsammans med flera klimatskatteförändringar som träder
              i kraft nu till årsskiftet och sedan stegvis under kommande år
              är viktiga inslag för att nå målet. Andra viktiga inslag är klimatrelaterade
              åtgärder som följer av det svenska miljöarbetet inom EU och som
              resultat av gemenskapslagstiftning. Dessutom gjordes bedömningen
              att en tredjedel av utsläppsminskningen från 1990 till 2020 vid
              behov kan ske genom internationella insatser, till exempel genom
              förvärv av CDM-krediter.
            </seg>
            <seg n="7b7c10f6">
              För det första: Ny statistik visar nu att Sveriges utsläpp av
              växthusgaser minskar mer än vad som förutspåddes i Alliansens
              klimatproposition. Om denna trend håller i sig kommer behovet
              av internationella insatser för att uppfylla målet till 2020 att
              minska. Avslutningsvis, i den delen, vill jag påpeka att Sveriges
              klimatpolitik har ett avsevärt längre perspektiv än till år 2020.
              Regeringen har som ambition att Sverige år 2050 inte ska ha några
              nettoutsläpp av växthusgaser i atmosfären.
            </seg>
            <seg n="373f9265">
              Utsläppsutvecklingen följs noga och regeringen har infört en
              klimatpolitisk kontrollstation 2015. De närmaste åren kommer anslaget
              för internationella insatser att minska, men regeringen avser
              att återkomma om ytterligare och fortsatt finansiering av det
              pågående och viktiga arbetet av insatser för internationella klimatinvesteringar.
            </seg>
            <seg n="14cab6c6">
              För det andra: Det svenska CDM-programmet fokuserar på projekt
              inom förnybar energi och energieffektivisering. Genom att finansiera
              utsläppsminskningar i utvecklingsländerna stimulerar vi även till
              tekniköverföring och hållbar utveckling i enlighet med värdlandets
              prioriteringar. CDM-projekten bidrar också till att bygga upp
              ett ökat förtroende mellan industriländerna och utvecklingsländerna,
              ett viktigt bidrag om framsteg ska kunna nås i de internationella
              klimatförhandlingarna. Vikten av dessa förtroendeskapande åtgärder
              upplevde jag på plats i Cancún. Att förtroendet mellan de utvecklade
              länderna och utvecklingsländerna hade ökat var helt avgörande
              för att vi kunde nå så långt i Cancún som vi ändå gjorde.
            </seg>
            <seg n="bb6c7d87">
              För det tredje: Vad gäller frågan om vindkraften i Kina kan man
              konstatera att vindkraft är en förnybar, effektiv och ren energikälla
              som kan ersätta elkraftsproduktion från kolkraftverk. CDM har
              fundamentalt ändrat förutsättningarna för vindkraftssektorn i
              Kina. Utan det stöd som CDM möjliggör hade inte dessa vindkraftverk
              byggts. Kina förespråkar visserligen en vindkraftsutbyggnad, men
              det är de facto dyrare att i dag producera el med vindkraft än
              med kol. CDM gör utbyggnaden möjlig.
            </seg>
            <seg n="f7afcb0e">
              För det fjärde: I Cancún var den helt dominerande uppfattningen
              att CDM måste förstärkas och fortsätta samtidigt som också förbättringar
              i regelverket förhandlas fram. Den svenska delegationen arbetade
              flitigt och aktivt för sådana ändringar. Det handlar till exempel
              om hur man ska möjliggöra ökad regional spridning av projekten
              och hur man ska möjliggöra utsläppsminskningar i större skala
              för att ytterligare öka effekten av CDM. Miljöintegriteten är
              här ett ledord, och jag kommer att vara bland de första att agera
              när jag ser att den åsidosätts.
            </seg>
            <seg n="dcb1f3d3">
              För det femte: Då den internationella granskningen och analysen
              är mycket omfattande ser jag inget skäl att göra egna granskningar
              eller stoppa Sveriges engagemang här. Däremot måste vi ständigt
              följa utvecklingen och anpassa vår hållning till aktuella frågor.
              Vi avser även att låta Energimyndigheten under 2011 utvärdera
              de internationella klimatinvesteringarnas effektivitet.
            </seg>
            <seg n="240d6e4d">
              För det sjätte: Avslutningsvis vill jag säga något kort om HFC.
              De projekt som genomförts har givit reella reduktioner av en mycket
              stark växthusgas, drygt 10 000 gånger starkare än koldioxid, men
              det finns anledning att söka andra vägar än CDM för att hantera
              detta i framtiden. Vi studerar nu kommissionens förslag och kommer
              att ta ställning i god tid.
            </seg>
          </u>
          <note type="speaker" n="d321b00c">
            Anf. 61 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-12" n="69defffc">
            <seg n="c231731f">
              Fru talman! Tack, Andreas Carlgren, för svaret!
            </seg>
            <seg n="221e84df">
              Det är viktigt att diskutera CDM, clean development mechanism,
              eftersom det är en bärande del av den borgerliga regeringens klimatpolitik.
              Möjligheten att använda sig av CDM-krediter som ett sätt att minska
              sina nationella åtaganden i klimatpolitiken finns formulerad i
              bland annat Kyotoprotokollets artikel 12. Där sägs, vilket är
              intressant, att den möjligheten finns för att hjälpa Annex I-länderna,
              de rika utvecklade länderna, att kunna möta sina åtaganden. Det
              står alltså relativt tydligt att det är ett sätt att hjälpa i-länderna
              att uppnå sina klimatmål. Det är i alla fall inte i första hand
              ett sätt att ge klimatbistånd eller liknande i utvecklingsländerna.
            </seg>
            <seg n="6efe58a7">
              Det har alltid varit en gemensam uppfattning, tror jag i alla
              fall, att man ska vara restriktiv vad gäller användningen av CDM.
              Huvudparten ska användas där problemen finns, nämligen på hemmaplan,
              vilket också klimatkonventionen slår fast. De rika länderna har
              skapat klimatproblemen och ska därför gå före och minska utsläppen.
            </seg>
            <seg n="d34fe6b4">
              Om vi tittar på den borgerliga regeringens klimatpolitik ser
              vi att en tredjedel av alla utsläppsreduktioner ska göras genom
              CDM-projekt. Det motsvarar ungefär 6,5 miljoner koldioxidekvivalenter.
              Merparten av den borgerliga regeringens CDM-projekt finns i världens
              största diktatur, Kina. Som miljöministern mycket riktigt sade
              handlar det till största delen om uppköp av vindkraftsprojekt.
              Det är viktigt att påpeka att det inte är några unika svenska
              projekt som man bedriver i Kina, utan man har helt enkelt köpt
              in sig i japanska vindkraftsprojekt. Japan är alltså den stora
              investeraren. Sverige är bara en delinvesterare. Det också viktigt
              att understryka att utbyggnaden av vindkraft är en prioritering
              för den kinesiska staten. Att då som miljöministern säga att ifall
              vi inte hade några CDM-projekt för vindkraft i Kina skulle utbyggnaden
              av vindkraften avta. Det tycker jag är att ta i lite väl mycket.
              Jag är rätt säker på att dessa projekt hade kommit till stånd
              ändå. Nu blir det helt enkelt gratis för Kina, och Sverige slipper
              göra åtaganden på hemmaplan.
            </seg>
            <seg n="589c0a82">
              Det är tråkigt att miljöministern i sitt svar säger att han inte
              avser att göra någon särskild granskning av den svenska CDM-verksamheten.
              Det vore bra om den svenska regeringen kunde göra det, särskilt
              i ljuset av den omfattande kritik som kommit från svenska forskare
              och miljöorganisationer och inte minst från den internationella
              forskning som jag refererar till i min interpellation. En regering
              med självförtroende, en som tror på sin CDM-politik, borde kunna
              göra en granskning av den.
            </seg>
            <seg n="424afcca">
              Avslutningsvis skulle jag vilja beröra industrigaserna. HFC-gaserna
              och lustgasen är extremt potenta gaser, och man kan tillgodoräkna
              sig mycket stora utsläppsreduktioner om man satsar på det. EU-kommissionen
              vill nu fasa ut dessa gaser, och i dag säger Vattenfall i tidningen
              Veckans Affärer att man helt tänker göra upp med industrigasprojekten.
              Det är mycket välkommet, men jag vill ha ett klart besked om även
              miljöministern anser att det är bra att ta bort dessa industrigaser
              ur EU:s utsläppshandelssystem. Det borde vi få svar på i dag.
            </seg>
          </u>
          <note type="speaker" n="34393f6a">
            Anf. 62 ÅSA ROMSON (MP):
          </note>
          <u who="asa_romson_0ca12e" xml:id="i-5b02d80700088d38-3" n="59ddca49">
            <seg n="7cb7a81c">
              Fru talman! Jag tackar miljöministern för att han är i kammaren
              och diskuterar dessa ömmande klimatfrågor med oss.
            </seg>
            <seg n="ed176ef8">
              Jens Holms interpellation är på sin plats, för CDM är en viktig
              del av den svenska klimatpolitiken. Frågan diskuterades också
              på klimatmötet i Cancún, där vi båda deltog.
            </seg>
            <seg n="9167ade3">
              Miljöpartiet har också den ståndpunkten att Sverige bör göra
              sina åtaganden på hemmaplan. Naturligtvis ska man vara aktiv även
              utomlands, men då utöver de åtaganden man gör i Kyotoprotokollet.
              I dag blir det lätt en ursäkt för att inte göra så mycket på hemmaplan
              att i stället göra mycket på de här områdena.
            </seg>
            <seg n="bb94f927">
              CDM är inte alls okontroversiellt, även om det är en legitimerad
              princip i det internationella systemet. Sverige bör dock ha en
              åsikt om hur man ska använda sig av de här mekanismerna. Regeringens
              klimatpolitik är uppenbarligen att CDM är ett ypperligt sätt att
              lösa de svenska klimatåtagandeproblemen. Man sätter heller ingen
              gräns för hur stor del av de svenska åtagandena som man ska lösa
              på det sättet.
            </seg>
            <seg n="66bb1114">
              Då är det intressant vad Sveriges position är när det gäller
              vad man vill att CDM ska vara. Det har ju förts en stor debatt
              om detta här i riksdagen, och det verkar finnas en samsyn om att
              CDM borde vara mer regionalt spritt. Jag vill gärna höra om miljöministern
              delar den samsynen. I dag är det ju framför allt tre ganska starka
              ekonomier som använder CDM. Det är dessutom tre ekonomier som
              Sverige vill ska göra minskningsåtaganden. Man får då en intressant
              balansgång mellan att man å ena sidan ska ge stöd i Kina och att
              man å andra sidan kräver att de ska göra minskningsåtaganden.
              Samtidig får svenska vindkraftverk inte stöd. Det är kanske inte
              helt enkelt att reda ut detta.
            </seg>
            <seg n="c597f559">
              Mer specifikt skulle jag vilja ta upp Sveriges agerande när det
              gäller CCS. Där fanns det en omfattande kritik under Cancúnmötet.
              EU, med Sverige som drivande part, var, som en del av sin agenda
              för att öka möjligheterna att använda CDM, pådrivande för att
              man skulle öppna upp för CCS, vilket också blev ett olyckligt
              och kritiserat beslut i Cancún. Det går precis tvärtemot hur Miljöpartiet
              vill se utvecklingen av CDM. Om man ska använda CDM måste det
              bli bättre och gå att använda i en modern internationell klimatregim,
              och då måste det tydligare riktas regionalt mot de länder där
              det verkligen är additionella projekt och där man verkligen behöver
              få i gång en tekniköverföring. Då handlar det inte i huvudsak
              om Korea, Kina eller Indien, som det har varit hittills, och inte
              heller om sådana tekniker som industriländerna eller oljeländerna
              använder. Annars öppnar man ju upp möjligheten att de med svenska
              klimatpengar ska kunna göra CCS.
            </seg>
            <seg n="27f0b26b">
              Andreas Carlgren, jag vill fråga dig om du verkligen tycker att
              det är en rimlig hållning en utveckling av CDM där man ska få
              en ökad regional spridning men där detta ska gå i huvudsak till
              oljeproducerande länder för stora projekt inom CCS? Det är projekt
              som vi i Sverige fortfarande brottas med hur man ska hantera lagstiftningsmässigt.
              EU brottas också fortfarande med det, och man ifrågasätter om
              man ska ha statliga subventioner till denna teknik. Det är kanske
              något som oljeproducenterna och kolkraftägarna själva borde driva
              fram. Om man får statliga subventioner och dessutom gör investeringarna
              utomlands breddar det inte CDM till de ekonomier som främst skulle
              behöva det internationella stödet.
            </seg>
          </u>
          <note type="speaker" n="d79173ae">
            Anf. 63 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-4" n="f50a1644">
            <seg n="6cb16bf7">
              Fru talman! Jag tänkte beröra den intressanta frågeställningen
              om handel med utsläppsrätter från ett något annorlunda perspektiv.
              Det gäller det faktum att Sverige är på väg att samla på sig ett
              stort överskott av utsläpp. Sverige fick ju ett måttfullt åtagande
              enligt Kyotoprotokollet, och det är ett åtagande som vi har klarat
              med råge. Det beror på många olika faktorer. Det beror på kloka
              beslut av tidigare politiska majoriteter och kanske också en del
              beslut under den här politiska majoriteten, men det beror också
              på att människor runt om i Sverige har arbetat i stort och smått
              för att minska utsläppen. Kommuner har pratat om hur man kan bygga
              ut fjärrvärme, människor har valt att cykla i stället för att
              ta bilen, man har tittat på sina konsumtionsmönster och så vidare.
              Vi har verkligen haft en kollektiv ansträngning i Sverige för
              att minska våra utsläpp av växthusgaser och ta vårt miljöansvar.
            </seg>
            <seg n="9e71c2c8">
              Detta har lett till att vi i Sverige har släppt ut betydligt
              mindre än vad vi så att säga har rätt att göra enligt Kyotoprotokollet.
              Om jag inte missminner mig handlar det om 1012 procent. Det motsvarar
              70 miljoner ton koldioxidekvivalenter. Enligt Kyotoprotokollet
              finns det en möjlighet att sälja dessa. De kallas för AAU, assigned
              account units.
            </seg>
            <seg n="78738a6d">
              Jag menar att det vore en fullkomlig antiklimax i klimatpolitiken
              om vi i Sverige efter alla de ansträngningar som har gjorts på
              individnivå, kommunnivå och riksnivå valde att låta allt detta
              arbete gå upp i rök i ett polskt kolkraftverk, för det är faktiskt
              det som skulle kunna bli följden. Det skulle vara ett slag i ansiktet
              på hela Miljösverige att det extra bidrag som vi har gett inte
              kommer att betyda någonting, för det kommer att ge en extra möjlighet
              att släppa ut någonstans.
            </seg>
            <seg n="b262f0f5">
              Jag vet att Storbritannien redan har beslutat att man inte kommer
              att sälja. Man kommer att annullera sina extra AAU. Vi i de rödgröna
              partierna menar att även Sverige borde annullera. Det vore ett
              tydligt budskap om att vi tar detta med att gå före på allvar.
              Det var inte bara snack vi menade allvar när vi sade att vi var
              beredda att göra lite mer.
            </seg>
            <seg n="ad26586d">
              Det skulle vara en jättefin julklapp om miljöministern här i
              dag kunde säga att vi också ska annullera.
            </seg>
            <seg n="32e30bce">
              Centerpartiet har kallat sig Alliansens gröna röst. Då borde
              ni som parti tydligt visa vägen i den här frågan i regeringen.
              Man kan ibland ana eller till och med läsa i utdrag ur amerikanska
              diplomatrapporter genom Wikileaks att det finns olika åsikter
              i olika frågor, inte minst klimatfrågan, inom regeringen. Vi har
              kunnat se det i hur tydlig man ska vara mot USA:s missbruk i utsläppen
              av växthusgaser. Det hedrar Andreas Carlgren att han har en radikalare
              ståndpunkt än regeringen annars har. Jag tror också att han ofta
              vill gå längre och ibland kanske har mer gemensamt med oss i De
              rödgröna än med vissa av allianspartierna. Det är inget konstigt
              i det. Det är så det är i politiken.
            </seg>
            <seg n="d58a3de5">
              Trovärdigheten skulle öka mycket om vi skulle säga att vi annullerar
              dessa utsläppsrätter och att vi inte kommer att sälja de ansträngningar
              att minska Sveriges klimatutsläpp som vi har gjort under så många
              år. Min fråga till Andreas Carlgren är: Kommer vi att göra detta?
            </seg>
          </u>
          <note type="speaker" n="7693f37a">
            Anf. 64 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-27" n="05e25eb7">
            <seg n="ee793674">
              Fru talman! Jag märker direkt att vi är överens på en viktig
              punkt, nämligen att det verkligen har gjorts en stor gemensam,
              kollektiv ansträngning i det svenska samhället för att minska
              våra utsläpp. Det har varit otroligt inspirerande och glädjande
              att som miljöminister se den vilja att minska utsläpp som finns
              och som också har lett till särskilt stora resultat de här åren.
              När regeringen tillträdde var vår avvikelse 7 procent i förhållande
              till 1990. I dag tyder de preliminära siffrorna på att Sverige
              har minskat utsläppen med 17 procent jämfört med 1990. Det har
              alltså, vilket siffrorna tyder på, skett en tydlig forcering av
              utsläppsminskningarna under alliansregeringens år.
            </seg>
            <seg n="c1f12f72">
              Det är glädjande, och det beror naturligtvis på åtgärder som
              både vi och andra tidigare har vidtagit. Ett exempel på det är
              priset på koldioxid genom koldioxidskatten. Det beslutades av
              Centerpartiet, Socialdemokraterna och andra partier i ett majoritetsbeslut
              i början av 1990-talet. Det genomfördes under den borgerliga regeringen
              och har sedan något höjts av en socialdemokratisk regering och
              sedan ytterligare av en alliansregering. Det kommer nu att ytterligare
              höjas från årsskiftet.
            </seg>
            <seg n="b292fa21">
              Vi vill i första hand, precis som ni säger, ha utsläppsminskningar
              på hemmaplan. Mellan 1990 och 2007 minskade utsläppen med 6,5
              miljoner ton. Nu återstår alltså två tredjedelar av minskningen,
              och den största delen av de utsläppsminskningarna sker också på
              hemmaplan.
            </seg>
            <seg n="27179f65">
              Lägg åt sidan det där med att vi skulle se CDM som den bärande
              delen! Det är åtgärder på hemmaplan som är och förblir den bärande
              delen i den svenska klimatpolitiken. Vi ska vara det gröna föregångslandet,
              och det gäller i högsta grad på klimatpolitiken.
            </seg>
            <seg n="cbe78cba">
              Låt mig ta upp frågorna jag fick. Först tar jag den om Kina.
              Jag tycker att det var rätt att ge stöd till vindkraft. Jag håller
              dock med om att det finns en obalans när det gäller den regionala
              fördelningen och framför allt fördelningen mellan fattigare och
              rikare u-länder. Därför är det en viktig del av den reformering
              som måste ske.
            </seg>
            <seg n="16f2cd30">
              När det gäller utvärdering, missförstå mig inte! Det är självklart
              att vi behöver utvärdera både de satsningar som görs internationellt
              och dem vi själva från svensk sida gör.
            </seg>
            <seg n="0769fa94">
              Vad jag säger i interpellationssvaret är att det görs så omfattande
              internationella utvärderingar att det inte finns skäl att studera
              just den delen. Vi ska genom den svenska energimyndigheten gå
              igenom våra egna insatser. Jag ser nu till, och det är inte bara
              något vi ska göra, att Sverige går före när det gäller en del
              av de nödvändiga omprövningarna.
            </seg>
            <seg n="0c999963">
              En del i det är att omfördela fler CDM-projekt till fattiga länder
              i framför allt Afrika. Vi ska också öka kraven när det gäller
              miljöintegritet och framför allt när det gäller reformer internationellt.
              Jag välkomnar fortsatt samarbete och diskussioner i de frågorna,
              precis som jag underströk i den allmänpolitiska debatten.
            </seg>
            <seg n="a34d4856">
              När det gäller HFC har jag redogjort för vår syn i interpellationssvaret.
              Det betyder också att vi självklart inte vill betala för CDM-projekt
              som får motsatt effekt. Vi vill reformera systemet i denna del.
            </seg>
            <seg n="96e3bf8c">
              När det gäller CCS är det självklart att Sverige inte har varit
              pådrivande inom EU när det gäller att ha med CCS. Vi är inga glada
              vänner av CCS, men vi accepterar att CCS är en nödvändig del såsom
              världen ser ut. Vi har inga svenska projekt som är CCS-projekt.
            </seg>
            <seg n="3013d8e4">
              Till sist till frågan om AAU:er välkomnar jag självklart alla
              ansträngningar som har gjorts. De ska inte gå upp i rök. Det dilemma
              som regeringen har, och som oppositionen är fri att strunta i,
              är att det finns internationella regler som man inte utan vidare
              lämnar. Det skulle skapa oklarhet om kolmarknadens fortsatta utveckling.
              Det andra är att detta är en stor post i den svenska bokföringen.
              Svara på det också, annars är ni inte riktigt så seriösa som kanske
              Jonas Sjöstedt vill ge intryck av.
            </seg>
          </u>
          <note type="speaker" n="b875a481">
            Anf. 65 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-13" n="69defffc">
            <seg n="003359f1">
              Fru talman! Det är flera saker jag skulle vilja ta upp här. Jag
              börjar bli lite hes. Det är min femte interpellationsdebatt i
              dag. Det är i varje fall rekord för mig.
            </seg>
            <seg n="0b2b4f30">
              Jag skulle vilja börja med att kommentera de ökade minskningarna
              av utsläppsgaser som noterades av miljöministern i ett pressmeddelande
              nyligen. Det är jättebra att utsläppen minskade med 3,5 miljoner
              ton koldioxidekvivalenter under 2009. Kom då ihåg att en stor
              del av det, nästan 1 miljon ton, kommer från klimatinvesteringsprogrammet
              som den borgerliga regeringen nu lägger ned. Det är väldigt synd.
            </seg>
            <seg n="9ee7c19c">
              Diskussionen om CDM är så viktig. Ju mer CDM man använder, desto
              mindre måste man göra på hemmaplan. Fredrik Reinfeldt sade i sin
              regeringsförklaring att han kunde avisera att det inte skulle
              komma några nya åtgärder på klimatområdet. Då blir man riktigt
              orolig. Det tycker jag att miljöministern ska kommentera.
            </seg>
            <seg n="89cbe759">
              Miljöministern nämner att koldioxidskatten ska gå upp något.
              Det är visserligen ett gammalt beslut, men det är bra. Men nog
              måste det finnas mer åtgärder på klimatområdet som regeringen
              vill avisera.
            </seg>
            <seg n="cf3b95f6">
              I ljuset av den ökade minskningen av utsläpp av växthusgaser
              borde miljöministern här kunna deklarera att genom att minska
              mer här i Sverige behöver den svenska regeringen inte använda
              lika mycket CDM i framtiden och inte använda dessa 6,5 miljoner
              ton.
            </seg>
            <seg n="a4b67323">
              Andreas Carlgren kanske till och med skulle kunna säga: Nu räcker
              det. Vi håller fast vid de projekt som Energimyndigheten hittills
              har fastslagit, men vi köper inte upp några nya CDM-projekt.
            </seg>
            <seg n="6c2a9719">
              Jag är inte alls nöjd med miljöministerns svar vad gäller industrigaserna,
              HFC och lustgasen. I dag är Vattenfall ute och säger att det drar
              sig ur dessa projekt helt och hållet. EU:s klimatkommissionär
              Connie Hedegaard har tydligt markerat att hon vill lyfta ut industrigaserna
              ur handelssystemet. Det är väldigt bra och klara besked.
            </seg>
            <seg n="28669049">
              Andreas Carlgren säger i dag i sitt skriftliga svar till mig:
              Vi studerar nu kommissionens förslag och kommer att ta ställning
              i god tid. Ifall man ska få inflytande i förhandlingarna ska man
              säga precis som det är: Connie Hedegaard har rätt. Vattenfall
              gör rätt. Vi ska dra oss ur projekten. Vi kommer att verka för
              att projekten inte ska vara en del av EU:s handelssystem med utsläppsrätter.
              Kommentera gärna det igen.
            </seg>
            <seg n="525b7685">
              Jag vill avslutningsvis säga att det låter som att miljöministern
              delvis har tagit åt sig av kritiken om den stora fokuseringen
              på projekt i Kina och att miljöministern i framtiden vill se mer
              av projekt med högre miljöintegritet och projekt som ligger i
              fattigare länder i Afrika.
            </seg>
            <seg n="19891076">
              Det är i varje fall rätt inriktning. Men det bästa hade varit
              om regeringen sagt: Vi ska göra en egen analys av detta, och vi
              är beredda att dra konsekvenserna av den analysen. Det hade varit
              det absolut bästa svaret.
            </seg>
          </u>
          <note type="speaker" n="8acc84f4">
            Anf. 66 ÅSA ROMSON (MP):
          </note>
          <u who="asa_romson_0ca12e" xml:id="i-5b02d80700088d38-4" n="59ddca49">
            <seg n="c72b274f">
              Fru talman! Det var lite klargörande besked, även om jag håller
              med Jens Holm om att det inte var så klart som man hade kunnat
              önska, när det gällde industrigaserna.
            </seg>
            <seg n="90e7a0b0">
              När det gäller CCS blir jag mest förbryllad. De signaler jag
              fick från den svenska förhandlingsdelegationen direkt var att
              man stödde CCS. Efter påpekanden och diskussioner är det ett väldigt
              tragiskt ställningstagande. Å andra sidan tycker jag att miljöministern
              borde stå upp för det och inte säga: Vi hade inte önskat det,
              och vi är minsann inte någon påskyndare av det.
            </seg>
            <seg n="140ab6b1">
              Ni använder er av det, och det är en stor del av den svenska
              klimatpolitiken att använda CDM. Ni stödde att positionen från
              EU drevs igenom att man skulle öppna för CCS. Det kommer i så
              fall inte att gå Sveriges väg när det gäller att få en ökad regional
              balans om man menar fattiga länder i Afrika. Det är snarare ganska
              rika länder på Afrikas nordostligaste horn, eller snarare åt Saudiarabiens
              håll.
            </seg>
            <seg n="9375559c">
              Det är väl bara att konstatera att CDM inte går Sveriges väg
              och att man borde ha en rättrådig analys över hur stor del den
              ska spela av den svenska klimatpolitiken för att den ska vara
              en trovärdig politik och en helhetspolitik när det gäller klimatproblematiken.
            </seg>
            <seg n="f337967d">
              Jag välkomnar att miljöministern nu verkar vara medveten om problemen
              med industrigaserna. Den svenska regeringen, som är fullständig
              ägare av Vattenfall, följer bolaget när det nu någon gång gör
              något som är bra och viktigt. Det förstår att det är farligt för
              marknaden att det blir så starkt ifrågasatt på området. Det är
              snarare ett värnande av den marknaden som gör att Vattenfall nu
              agerar och stöder ett EU-förbud.
            </seg>
            <seg n="02631c55">
              När det väl har gjort det utifrån synpunkten vore det småaktigt
              om inte en svensk miljöminister skulle kunna vara tydligare än
              vad han är i sitt svar och säga att svenska regeringen stöder
              ett förbud i EU av de gaserna i CDM.
            </seg>
          </u>
          <note type="speaker" n="aa7f905d">
            Anf. 67 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-5" n="f50a1644">
            <seg n="ae6163de">
              Fru talman! Som miljöministern mycket riktigt påpekade var beslutet
              om inrättande av en CO2-skatt i Sverige unikt och framsynt när
              det fattades. En stor del av våra framgångar kan förklaras med
              att vi vågat använda skatteinstrumentet, och det har fungerat
              utmärkt.
            </seg>
            <seg n="6f474c9f">
              Jag vill beklaga att allianspartierna sjöng i kör i denna valrörelse
              och framhöll ganska måttfulla höjningar av miljöskatter som vår
              tids Harmagedon i Sverige. Det gäller kilometerskatt, bensinskatt
              och annat. Man måste ibland orka att också ge de obehagliga budskapen.
            </seg>
            <seg n="d668dbf7">
              Visst finns det internationella regler om handeln med AAU:er.
              Men dessa regler förhindrar oss inte att annullera det överskott
              vi har. Det visar Storbritanniens exempel. Vi begär inte att man
              inte ska respektera internationella regler. Vi begär att man ska
              använda dem maximalt för att öka vår trovärdighet i miljöfrågan.
              Kan Storbritannien så kan Sverige.
            </seg>
            <seg n="55f642d4">
              Det har ett pris. Skulle vi sälja möjligheterna att släppa ut
              de växthusgaser som vi inte använt oss av skulle det i dag kanske
              inbringa 7 miljarder kronor. Jag kan förstå att man räknar på
              det på Finansdepartementet och ser det som en möjlighet.
            </seg>
            <seg n="f265d0ff">
              Men i samma ögonblick som man säljer rätten att släppa ut det
              vi har sparat in och eldar upp det i ett polskt kolkraftverk eldar
              man också upp alla de ansträngningar som svenska folket har gjort
              gemensamt för att minska utsläppen av växthusgaser. Det priset
              är det inte värt.
            </seg>
            <seg n="b11dea94">
              Vi måste kunna säga att vi avstår från det och att vi i stället
              vill göra allt vi kan för att rädda jordens klimat. Det låter
              stort, men det är faktiskt vad det handlar om: att ta sitt ansvar
              för jordens klimat. Jag hoppas att Andreas Carlgren om inte i
              dag så en annan gång kan ge löftet om annullering.
            </seg>
            <seg n="a1dc9f3e">
              Sedan kan jag inte låta bli att vara lite nyfiken på detta med
              Wikileaks. Är det så att Reinfeldt utfärdade en liten bannbulla,
              kanske inte i skrift men väl i ord, att man inte fick kritisera
              USA för mycket när det gäller klimatpolitiken? Eller är det kanske
              en fullständig missuppfattning?
            </seg>
          </u>
          <note type="speaker" n="59ad4b93">
            Anf. 68 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-28" n="05e25eb7">
            <seg n="c667541a">
              Fru talman! Jag konstaterar först att vi är överens om att huvuddelen
              av åtgärderna ska göras på hemmaplan. Glöm inte det i något läge
              av vare sig dagens eller kommande debatter. Vi är också överens
              om att koldioxidskatten är ett viktigt styrmedel.
            </seg>
            <seg n="a013f9db">
              Orden om Harmagedon var möjligen roliga men rätt överdriva med
              tanke på att detta är en åtgärd som vi själva har vidtagit. Vi
              har höjt koldioxidskatten. Vi kommer vid årsskiftet att höja koldioxidskatten.
              Det kommer att ske nya höjningar av koldioxidskatten framöver.
              Diskussionen har bara gällt hur mycket man behöver höja den just
              på bensinen. Vi vidtar åtgärder som i själva verket minskar utsläppen
              långt mer än den bensinskattehöjning som ni vill genomföra.
            </seg>
            <seg n="090c07b7">
              Jens Holm citerade regeringsförklaringen fel. Det står, och framgår
              av hans egen interpellation: Regeringens bedömning är att redan
              vidtagna och aviserade åtgärder för de närmaste åren räcker för
              att nå målet.
            </seg>
            <seg n="a02e4a18">
              Det betyder att vi ska nå målet. Vi kommer att följa upp att
              vi gör det. Men i ordet aviserade ligger både de beslut som delvis
              redan är tagna men också hela raden av åtgärder som vi har angett
              i valplattformen och som ligger bakom regeringsförklaringens ord.
              Det är alltså rader av åtgärder som väntar på att genomföras under
              denna period. Det är inte i närheten av att vi skulle låta det
              vara stiltje.
            </seg>
            <seg n="c05fbbd1">
              Jag måste kommentera frågan om CDM. Hela din utgångspunkt, Jens
              Holm, är att vi egentligen ska ha så lite CDM-projekt som möjligt.
              Men det har inte varit den rödgröna ståndpunkten, om jag har förstått
              den rätt. Den rödgröna ståndpunkten är bara att Sverige inte ska
              tillgodoräkna sig detta. Annars har hela er poäng varit att ni
              minsann skulle göra minst lika mycket CDM-projekt och gröna klimatinvesteringar
              som regeringen. Ibland skulle det vara mer.
            </seg>
            <seg n="edf18650">
              Det är möjligt att detta är en del av den politik som nu är under
              omprövning och reträtt. Jag ska lämna den möjligheten öppen. Men
              min poäng är att vi båda har intresse av att det sker en reformering.
            </seg>
            <seg n="eff1e04d">
              När det gäller HFC stöder vi definitivt Connie Hedegaards syften
              med de förslag som kommissionen nu förbereder. Jag har under min
              tid som miljöminister lärt mig att man ska ha respekt för beredningen,
              och jag är övertygad om att om någon av er någon gång får chansen
              att vara miljöminister skulle ni ha samma respekt för beredningen.
              Det visar sig alltid finnas synpunkter som är värda att ta till
              vara i en sådan beredning. Vår principiella inställning finns
              det ingen som helst tvekan om. Men vi kommer, precis som vi säger,
              att studera detta. Jag kommer att vara noga med att jag vet precis
              vad det är jag säger ja till när jag också tar ställning till
              tekniken.
            </seg>
            <seg n="216db443">
              När det gäller reformeringen måste fler av projekten hamna i
              fattiga länder. Det är bland annat därför som vi inom EU har drivit
              på hårt för öronmärkning. Vi fick delvis igenom det i klimat-
              och energipaketet som EU beslutade om 2008, och det gäller även
              för vår egen del att vi öronmärker en del av de svenska CDM-projekten
              för de fattigaste länderna, särskilt i Afrika.
            </seg>
            <seg n="772573a3">
              Vi ska öka miljöintegriteten. Det är vi helt överens om. Vi ska
              också bygga det på egen analys för att sedan driva på i reformprocessen
              och i reformkraven.
            </seg>
            <seg n="6b95e8c3">
              När det gäller CCS inom CDM konstaterade jag i mitt förra svar
              att vi har accepterat det. Det är helt korrekt. Men vi använder
              det över huvud taget inte själva i våra svenska projekt.
            </seg>
            <seg n="754f8ebe">
              Motfrågan till dig, Åsa Romson, som du får svara på i en annan
              debatt, om du gör detta till en profilfråga är vilken väg ni ser
              för att åstadkomma rening av den kol som tyvärr ändå kommer att
              produceras.
            </seg>
            <seg n="81a54790">
              När det gäller AAU är det trots allt så att utsläppsrätter under
              utsläppshandeln inte ökar utsläppen. Det ska vi ha klart för oss.
              Vi kommer ändå inte vilja ha en ordning som innebär att vi bidrar
              till ökade utsläpp. Vi vill följa de spelregler som gäller, och
              det är därför som vi bereder de svar som ska tas fram, och vi
              kommer att ge det svaret i god tid.
            </seg>
          </u>
          <note type="speaker" n="27a0719e">
            Anf. 69 JENS HOLM (V):
          </note>
          <u who="jens_holm_726eb1" xml:id="i-ca4dc4cd62daa7f1-14" n="69defffc">
            <seg n="3c55f7d0">
              Fru talman! När det gäller regeringsförklaringen citerade miljöministern
              den helt korrekt. Fredrik Reinfeldt sade att redan vidtagna och
              aviserade åtgärder för de närmaste åren räcker för att nå målet,
              alltså målet om att minska utsläppen.
            </seg>
            <seg n="e094bb6c">
              Men jag tror att åtminstone de som röstade på Centerpartiet,
              Alliansens gröna röst, och Andreas Carlgren vill ha nya åtgärder.
              De vill att det ska hända mer saker i klimatpolitiken. Jag tror
              inte att de tycker att det som man redan har aviserat och det
              som till exempel den tidigare socialdemokratiska regeringen gjorde
              med klimatinvesteringsprogram och så vidare räcker. De vill att
              det ska hända mer saker.
            </seg>
            <seg n="e0195a93">
              Jag hoppas att det som miljöministern säger om att ni helt stöder
              Connie Hedegaard och att industrigaserna ska ut ur systemet stämmer.
              Men då borde du väl ha sagt det i det skriftliga svaret till mig,
              och då borde du säga det klart och tydligt här i kammaren så att
              vi verkligen kan få på pränt att det är den officiella svenska
              linjen. Jag tror också att det skulle kunna ta bort en del av
              det som sprids. Jag vet inte om det är missförstånd eller rykten
              eller om det finns fog för det. Jag hör nämligen från andra håll
              att det inte är den linje som Sverige driver i Bryssel. Det vore
              därför bra med tydlighet.
            </seg>
            <seg n="fbdd6a5e">
              Eftersom de svenska utsläppen minskar mer vore det bra om vi
              kunde få ett klart besked om det blir mer eller mindre CDM-användning
              i framtiden. Enligt regeringens klimatpolitik ska man använda
              CDM-projekt till en tredjedel. Kan miljöministern säga att man
              nu drar ned på CDM-användningen?
            </seg>
            <seg n="8d8a2e09">
              Vi rödgröna säger att vi också vill göra internationella insatser.
              Men det behöver inte vara i form av CDM-projekt. Den stora skillnaden
              är att det som vi vill göra internationellt gör vi som klimatinvesteringar
              i utvecklingsländer där vi inte tillgodoräknar oss det som om
              det hade varit minskningar på hemmaplan. Det är den avgörande
              skillnaden.
            </seg>
          </u>
          <note type="speaker" n="04cadc67">
            Anf. 70 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-29" n="05e25eb7">
            <seg n="989fa324">
              Fru talman! Jag börjar med att tacka för denna debatt. Jag tycker
              att det är roligt att debattera med er i oppositionen, och jag
              tycker också att er medverkan och ert engagemang är ett lyft i
              debatten. Det här är en av de saker som jag tycker är en klar
              uppgradering under den nya mandatperioden.
            </seg>
            <seg n="af71e21c">
              Ni har tagit upp många väsentliga frågor. Det är också därför
              som jag säger att vi kommer att behöva gå vidare med en reformering
              av CDM. Vi ska göra förändringar i vår egen användning av CDM
              vi håller på med detta arbete men vi måste också medverka till
              bättre regler internationellt och där EU kan gå fram också inom
              EU.
            </seg>
            <seg n="c224482d">
              Däremot var det lite surrigt när det gällde regeringsförklaringen.
              Bara för att den diskussionen inte ska leva vidare i sin surriga
              form ska det vara helt klart att vi självklart kommer att vidta
              nya åtgärder. Det är ett faktum att både vidtagna och aviserade
              åtgärder räcker för att nå målet. Men regeringen har med regeringsförklaringen
              och framför allt med valplattformen från Alliansen och med de
              ambitioner som vi nu har lagt upp för mandatperioden, och som
              framgår till exempel i budgetpropositionen, visat att det är rader
              av nya åtgärder och ökade ambitioner som förbereds.
            </seg>
            <seg n="7af28797">
              Det visar också att det är en alliansregering som vill göra Sverige
              till det gröna föregångslandet. Vi har en mycket klar och tydlig
              sammanhållning om det. Det är inga dokument eller muntliga tillrättavisningar
              som har hindrat mig från att driva detta också internationellt.
              Det är ett arbete som jag också ser fram emot att kunna göra med
              er. Det finns viktiga delar i detta där jag ser att vi har en
              gemensam inriktning. Då tycker jag att det är bra att se att möjligheten
              finns att göra dessa saker tillsammans. Jag ser också fram emot
              en fortsatt debatt och diskussion och önskar en god jul och ett
              gott nytt år.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="ff4ba990">
            14 § Svar på interpellation 2010/11:118 om utsläpp från gruvor
          </note>
          <note type="speaker" n="5237b6ab">
            Anf. 71 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-30" n="05e25eb7">
            <seg n="94c0df1e">
              Fru talman! Jonas Sjöstedt har frågat mig om jag avser att verka
              för en skärpt kontroll av efterlevnaden av miljölagstiftningen
              för gruvor, att lagstiftningen skärps för att komma till rätta
              med miljöproblemen i samband med gruvbrytning och att Miljödomstolen
              i Umeå ges de resurser som krävs för att kunna bedriva sin verksamhet
              på ett effektivt vis.
            </seg>
            <seg n="85b41041">
              Inledningsvis vill jag säga att jag håller med om att utsläpp
              av kemikalier och tungmetaller till miljön inte är något vi kan
              och ska acceptera. När det gäller ansvaret för att åtgärda föroreningar
              från nedlagda gruvor, till exempel gruvan vid Hornträsket, svarade
              jag Jonas Sjöstedt för en månad sedan att det viktigaste styrmedlet
              för arbetet med förorenade områden i Sverige är miljöbalkens bestämmelser.
              Jag instämmer i att ekosystemen måste värnas och att utsläpp som
              hotar miljön eller människors hälsa inte ska ske.
            </seg>
            <seg n="dd4fe4c7">
              Regeringens ambition är att effektivisera arbetet med förorenade
              områden. Vi har tagit flera initiativ för att snabba på processen
              och för att underlätta för länsstyrelser, kommuner och näringsliv
              att lösa ansvarsfrågan genom bland annat en tydligare organisation
              och ansvarsfördelning av de statliga insatserna. Men det är inte
              främst statens ansvar att betala för sanering. Det ska förorenarna
              företagen som förorenat göra. Därför är ansvarsutredningarna viktiga.
              Länsstyrelserna har fått utökade medel för att förstärka tillsynen
              och ansvarsutredningarna. Skattebetalarnas pengar ska enbart användas
              där det fortfarande är oklart vem som är ansvarig. Naturvårdsverket
              har stärkt sina personresurser på området. Kommuner slipper medfinansiera
              saneringsinsatser, vilket hjälper framför allt mindre kommuner.
            </seg>
            <seg n="126e7645">
              Vi har alltså tagit, och tar, krafttag mot föroreningarna. Det
              är en signal till länsstyrelser, kommuner och näringsliv att anstränga
              sig och hjälpas åt för att lösa problemet med förorenade marker
              och vatten.
            </seg>
            <seg n="5c8b12d5">
              Gruvverksamheten är en miljöfarlig och tillståndspliktig verksamhet.
              I miljöbalken finns krav på miljöprövningen av gruvor. I enlighet
              med förordningen om miljöfarlig verksamhet och hälsoskydd är det
              miljödomstolarna som prövar om verksamheten uppfyller miljöbalkens
              krav och ger tillstånd till gruvverksamhet. Om det inte rör sig
              om provbrytning är det länsstyrelsen som ger tillstånd.
            </seg>
            <seg n="b537a33d">
              En viktig del av tillståndsprövningen handlar om hantering och
              deponering av avfall från gruvverksamheten. Bestämmelser om hantering
              av avfall från såväl gruvor som täkter finns i förordningen om
              utvinningsavfall. Det pågår för närvarande en revidering av den
              förordningen.
            </seg>
            <seg n="d6a42d89">
              Jag anser att det regelverk som finns för gruvverksamhet ger
              tillståndsmyndigheterna goda förutsättningar att meddela de villkor
              för verksamheten som behövs för att säkerställa skyddet för miljön
              och människors hälsa. Med stöd av nuvarande regelverk kan tillståndsmyndigheten
              till exempel meddela villkor om att avfall ska deponeras så att
              utlakning förhindras samt att lakvatten ska samlas upp och renas.
            </seg>
            <seg n="0c4bc079">
              Jag anser därför inte att det nu finns något behov av att skärpa
              lagstiftningen. Men i likhet med Jonas Sjöstedt anser jag att
              det är viktigt att tillståndsprövningen av gruvverksamhet leder
              till villkor som uppfyller miljöbalkens krav.
            </seg>
            <seg n="c779b58a">
              Frågan om resurser till Miljödomstolen i Umeå ligger inom justitieministerns
              ansvarsområde. För en vecka sedan, den 15 december, besvarade
              också justitieministern en likalydande fråga från Jonas Sjöstedt.
              Hon anförde då bland annat att det är Domstolsverket som, i dialog
              med berörda domstolar, beslutar om resurstilldelningen.
            </seg>
          </u>
          <note type="speaker" n="0654a08f">
            Anf. 72 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-6" n="f50a1644">
            <seg n="449db1f6">
              Fru talman! Tack, miljöministern, för svaret!
            </seg>
            <seg n="fecf8693">
              Det vi diskuterar nu är ett mycket betydande miljöproblem. En
              stor del av tungmetallutsläppen i Sverige kommer från äldre nedlagda
              gruvor eller från pågående gruvdrift. Man ska förstås veta att
              medvetenheten om miljöproblemen var lägre tidigare, och därför
              har vi många gamla synder som vi fortfarande betalar för på området.
            </seg>
            <seg n="d72407c8">
              Det som är oroande, inte minst med tanke på den granskning som
              SVT:s Västerbottensnytt gjorde, är att så många av de gruvor som
              är i drift nu inte klarar miljökraven. Ett exempel är Blaikengruvan,
              som år 2010 släppte ut 1 700 kilo zink tre gånger så mycket som
              de hade tillstånd till. Det är Lappland Goldminers som driver
              gruvan. Det är långt över vad Naturvårdsverket anser vara rimligt
              med hänsyn till vad som är farligt. Av de 13 aktiva gruvor som
              undersöktes var sju utsläppare av mer än det som tilläts. Det
              är ett underbetyg.
            </seg>
            <seg n="9ab43578">
              Till detta ska läggas att det från gamla gruvdeponier läcker
              stora mängder inte minst tungmetaller. Många åtgärder måste vidtas
              även för de gamla gruvorna.
            </seg>
            <seg n="9abd4362">
              Det här visar att vi inte kan vara nöjda. Det är inte bra nog
              att säga att det görs mycket. Uppenbart räcker mycket inte till
              i det här fallet. Vi måste göra mer. Frågan är vad.
            </seg>
            <seg n="55b4c030">
              Jag har tagit upp exemplet Hornträsket. Det är en sjö i Västerbotten.
              Det exemplet är belysande. Där har man inte ens lyckats klarlägga
              vem som är ansvarig till att sjön i praktiken är död. Jag blir
              uppringd av människor som bor vid sjön och som ser hur den natur
              de lever i, eller hoppas få leva i, fullständigt har slagits ut
              som ekosystem. Det är en sjö som levererar vatten till Vindelälven,
              som ska vara en skyddad nationalälv. Det är något som inte fungerar
              när man inte ens lyckas klarlägga vem förorenaren som ska betala
              är. Då räcker det inte med att säga att man har gjort mycket.
            </seg>
            <seg n="080eaa7d">
              Jag kan hålla med om att Sverige har en ambitiös lagstiftning
              på gruvmiljöområdet. I första hand handlar det om efterlevnad
              av de lagar som finns. Även om det kan finnas fall där de måste
              skärpas är efterlevnaden huvudproblemet inte att det behövs lagskärpningar.
              Där finns mer att göra. Det finns också en lagstiftning på EU-nivå
              på området som Sverige har eller håller på att genomföra. Men
              för att det ska fungera krävs en fungerande tillsyn. Här brister
              det uppenbarligen. Om de domstolar som handlägger miljöärenden
              inte har de resurser som krävs finns det ytterligare ett hinder
              i systemet för att det ska fungera på ett effektivt sätt.
            </seg>
            <seg n="06c74750">
              För min hemby i Västerbottens län handlar det här om framtiden.
              Det finns nu en rad gruvbolag som vill starta gruvor, och det
              tycker vi som parti är bra. Vi välkomnar gruvnäringen, men den
              måste bedrivas på ett miljöriktigt sätt. Det finns planer på en
              jättegruva utanför till exempel Hemavan. Där finns ett stort lokalt
              motstånd. Hur ska vi garantera dem att deras miljö inte kommer
              att förstöras för generationer när vi kan se att utsläppen är
              högre än vad som tillåts på så många andra håll?
            </seg>
            <seg n="540b3889">
              I grunden handlar det här inte bara om naturvärden det viktigaste
              utan det handlar också om att stora ekonomiska värden står på
              spel om vi inte kan visa att gruvnäringen klarar att driva verksamheten
              med högsta möjliga miljökrav.
            </seg>
            <seg n="641cfdcd">
              Här kommer också Miljödomstolen i Umeå in. Miljödomstolen i Umeå
              ger tillstånd till i stort sett det mesta av landets gruvnäring.
              De har oerhört tunga tillståndsärenden som rör hundratals miljoner
              kronor och hundratals arbetstillfällen. Man avgör framtiden för
              hela bygder. De har nu färre jurister än för tio år sedan. Det
              tar flera år att bedöma ärenden därför att de är noggranna och
              vill göra sitt arbete ordentligt. Det är i dag ett stort hinder
              ett miljömässigt hinder och ett ekonomiskt hinder att de inte
              får tillräckliga resurser.
            </seg>
            <seg n="f6a2fb08">
              Det enkla svaret är att säga att det här är Beatrice Asks bord.
              Det bästa svaret för miljöministern är att säga att han ska prata
              med Beatrice Ask på jullunchen i morgon och komma fram till en
              lösning. Om viljan finns att finna en lösning kan regeringen bidra
              till den.
            </seg>
          </u>
          <note type="speaker" n="d819fe81">
            Anf. 73 ÅSA ROMSON (MP):
          </note>
          <u who="asa_romson_0ca12e" xml:id="i-5b02d80700088d38-5" n="59ddca49">
            <seg n="75247989">
              Fru talman! Tack, miljöministern, för att du fortsätter att vara
              med oss här. Jag kunde inte låta bli att delta även i den här
              intressanta debatten som Jonas Sjöstedt har bidragit till. Det
              är en oerhört viktig fråga.
            </seg>
            <seg n="47e15522">
              Sverige har en av världens mest liberala minerallagstiftningar
              när det gäller att välkomna utländska investerare att söka mineraler
              i vårt land. Vi har just nu ett stort uppsving i den sektorn.
              Vi ser oerhört många prospekteringsansökningar, vi ser många företag
              som är intresserade av att prospektera och vi kan på flera ställen
              se långtgående planer på att öppna nya gruvor.
            </seg>
            <seg n="a29fec5f">
              Det är en industri som välkomnas på många håll, särskilt som
              etableringar sker i landsändar där det är ont om arbetstillfällen.
              Problemet med en utökad näringssektor inom det här området med
              många olika aktörer alla är inte lika välkända i det svenska regelverket
              är att det är viktigt att vara tydlig och klar med sin hemläxa
              om hur miljöreglerna ser ut, hur de kommuniceras och framför allt
              att de efterföljs.
            </seg>
            <seg n="fc44c137">
              Det är lätt att tro att Sverige med sin ambitiösa och många gånger
              framåtsyftande miljöpolitik och miljölagstiftning, som vi många
              gånger får berätta om för andra, kan slå sig till ro och säga
              att efterlevnaden är ett problem för framför allt utvecklingsländer.
              Jag har själv sett att många utvecklingsländer på papperet har
              en bra miljölagstiftning men att det är efterlevnaden som är problemet.
              Jag tror att det ibland är ett problem i Sverige, särskilt inom
              sektorer där det finns starka motstående intressen. Integreringen
              med miljöbalken och tillståndsbesluten har funnits under ett antal
              år, men det sker fortfarande förändringar. Det gäller inte minst
              de senaste åren med skärpningar av villkorens innehåll.
            </seg>
            <seg n="2e42738d">
              När en sådan förändring görs, som egentligen blir allmän och
              ska gälla för alla, och samtidigt står med en mängd gamla tillstånd
              flera befintliga gruvor har gamla tillstånd står man inför en
              uppgift att säkerställa den resursapparat som ska säkra nödvändiga
              omprövningar av den typen av gamla tillstånd till att följa dagens
              regler och den rättsapparat som ska hantera nya ansökningar om
              tillstånd enligt en ny praxis. De måste få tillräckliga resurser.
              Miljödomstolarna är möjligtvis Beatrice Asks bord, även om jag
              tycker att Andreas Carlgren kan hålla det samtalet med Beatrice
              Ask.
            </seg>
            <seg n="a1f33389">
              Länsstyrelserna har ändå en viktig del på många ställen i Sverige
              när det gäller att formulera villkoren, när det gäller att våga
              ompröva gamla villkor. Det är tyvärr inte bara på minerallagstiftningens
              område, men det är det som den här debatten handlar om. I dag
              ser vi att länsstyrelserna inte orkar fullfölja det.
            </seg>
            <seg n="fdac157e">
              Jag tror inte att det bara handlar om resurser. Det handlar inte
              bara om vilken ambitionsnivå man har, vilka direktiv man får,
              vilka signaler man får eller vilket viktigt arbete man har att
              sköta. Det handlar om en kombination. Där är ledarskapet från
              miljöministern oerhört viktigt. Jag skulle i denna debatt vilja
              vädja om ett starkare ledarskap när det gäller att också på allvar
              se att våra miljömyndigheter generellt måste kunna stå upp för
              att utveckla och också efterleva den svenska miljölagstiftningen.
            </seg>
            <seg n="27ccfab9">
              När kommer till exempel revideringen av förordningen om hanteringen
              av utvinningsavfall att vara klar? Det är oerhört viktigt. Vi
              vet att de centrala myndigheterna på flera områden tar väldigt
              god tid på sig att ge den vägledning och det stöd som ger andra
              praktiserande myndigheter möjligheter. Där har miljöministern
              ett oerhört stort ansvar att säkerställa att det här kommer i
              tid och kommer till den hjälp som också behövs, inte minst när
              det gäller ett sådant viktigt område som minerallagstiftningen
              där vi, herr talman, ser en oroväckande stor ökning av ansökningarna.
            </seg>
          </u>
          <note type="speaker" n="6e48c72b">
            Anf. 74 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-31" n="05e25eb7">
            <seg n="c14b6c94">
              Herr talman! Först vill jag verkligen understryka att vi från
              svensk sida välkomnar en gruvnäring som också expanderar, men
              det måste ske på miljövillkor som stämmer överens med de höga
              miljöambitioner vi har. I den mån vi är ense om det är det en
              mycket viktig utgångspunkt för hela arbetet.
            </seg>
            <seg n="cd5c434e">
              Jag tycker också att det är bra att ni båda betonar att det inte
              i första hand är nya regler som behövs utan att det i huvudsak
              är efterlevnaden som behöver bli bättre. Även där ser jag att
              vi har en gemensam utgångspunkt.
            </seg>
            <seg n="d468bd57">
              Jag är mycket väl medveten om både det ansvar som krävs och det
              ledarskap som behöver utövas. Jag menar att jag och regeringen
              visar det, bland annat genom att vi nu har tagit till flera åtgärder
              för att effektivisera arbetet med förorenade områden. Det tydliggjordes
              i juni 2009 genom propositionen om miljöbalkens försäkringar om
              avhjälpande av förorenade områden. Där presenterade vi en tydligare
              organisation och ansvarsfördelning av de statliga insatserna på
              efterbehandlingsområdet. Årligen anslår vi mellan 500 och 600
              miljoner kronor för sanering av områden som har förorenats genom
              olika verksamheter före 1969 och där den som orsakat föroreningen
              inte längre finns kvar.
            </seg>
            <seg n="c2a7b467">
              Det pågår också en utredning om ansvarsfördelningen som ska redovisas
              i mars 2011. Bakgrunden till det är just att länsstyrelsen, som
              är den som, vilket ni helt riktigt påpekar, har det operativa
              tillsynsansvaret, måste ansvara för kontroll av efterlevnaden.
              När det då gäller tillsynen av förorenade områden behöver ansvarsfördelningen
              bli klarare och därför ska denna utredning också redovisa sitt
              uppdrag i mars 2011. Ett av motiven för det är ju att den nuvarande
              fördelningen av ansvaret inte är tillräckligt tydlig när det gäller
              att ta hänsyn till den risk föroreningsskadan bedöms utgöra.
            </seg>
            <seg n="eaccd462">
              När det gäller EU-reglerna är det dessutom helt klart att vi
              2008 genomförde en revidering i den svenska lagstiftningen byggd
              på förändringen av EU-direktivet för avfall från utvinningsindustrin
              2006. Nu har EU-kommissionen beslutat om en rad olika tekniska
              dokument som ska vägleda genomförandet av direktiven, och det
              kommer att leda till en revidering av förordningen som syftar
              till att införliva de här dokumenten i svensk lagstiftning. Vi
              beräknar att vara klara med det våren 2011. Det sker mycket klart
              aktiva insatser för att se till att uppfylla alla de här kraven.
            </seg>
            <seg n="7b6ab181">
              När det sedan gäller domstolarna, där jag också håller med om
              att det är en viktig fråga, har vi gått längre än att bara genomföra
              ett lunchsamtal. I grunden är det så att riksdagen på grundval
              av mitt förslag har tagit ett beslut i juni i år som innebär att
              det den 2 maj 2011 bildas fem nya mark- och miljödomstolar. Handläggningen
              av miljömål enligt plan- och bygglagen, fastighetsmålen, kommer
              att koncentreras till de nya domstolarna.
            </seg>
            <seg n="5fd4a347">
              Även det processuella regelverket kommer att förändras, och en
              av mark- och miljödomstolarna kommer att lokaliseras till Umeå.
              Det är också en del av den förändring som nu pågår för domstolsväsendet.
              Vi är också beredda att aktivt både följa och genomföra andra
              åtgärder som behövs för att se till att även de ärenden som ligger
              utanför den här lagstiftningen hanteras på rätt sätt av domstolarna.
            </seg>
            <seg n="2896f763">
              När det till sist gäller det faktum att gruvor i drift inte nu
              klarar kraven anser jag att länsstyrelsen svarar för kontrollen
              och efterlevnaden. Om igen vill jag säga att det inte löser sig
              genom enbart skärpta krav, utan det handlar om att se till att
              efterlevnaden blir bättre. Därför ska det också på förhand klargöras
              i dialogen inför de villkorsbeslut som fattas.
            </seg>
          </u>
          <note type="speaker" n="8f0a9989">
            Anf. 75 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-7" n="f50a1644">
            <seg n="e105fc1f">
              Herr talman! Den här frågan handlar i grunden om vilken sorts
              gruvnation Sverige ska vara, miljöministern. Gruvindustrin står
              inför en kraftfull expansion i Sverige. Vi kan bli en stor exportör
              av många fler mineraler än vi redan är under årtionden framöver.
              Det kan bidra på ett avgörande sätt till svensk ekonomi och utveckling
              av flera delar av landet, inte minst i norra Sverige och i Bergslagen.
            </seg>
            <seg n="cae1b65b">
              Då är frågan: Vilken sorts gruvnation ska vi vara? Blir effekten
              när gruvan är färdig bara ett hål i backen och miljöförstöring,
              eller blir det utveckling av bygderna? Blir det ett ökat kunnande?
              Blir det också exportmöjligheter och allt det som finns kring
              gruvnäringen, inte minst miljöteknik, som får en allt större betydelse?
            </seg>
            <seg n="dd47be5d">
              Om vi ska komma till den här goda gruvnationen, som slår vakt
              om vår egen miljö och också bidrar med export av kunnande på området,
              behöver vi hårda regler och bra tillsyn. Den här genomgången visar
              att vi inte är där än. Vi måste komma dit om vi ska få befolkningens
              acceptans för gruvdriften och om vi också ska kunna utveckla den
              på det sätt som vi vill.
            </seg>
            <seg n="9b007bf4">
              Hårda regler och en strikt kontroll är bra därför att det ger
              seriösa aktörer. Det är de som vi vill ska finnas i gruvnäringen
              i Sverige. Det finns också sämre aktörer. Det kan man se om man
              ser på gruvnäringen globalt. Det finns det alltför många avskräckande
              exempel på. Men vi ska gynna de bästa, de som tar miljön på allvar,
              de som betalar för rening och för återställande efter sig.
            </seg>
            <seg n="9f999779">
              Det här kommer också att kunna ge en ny bransch i Sverige som
              kan växa fram ännu mer. Det handlar om miljöteknikexport vad gäller
              både den gruvdrift som finns i dag och också de gamla gruvsynder
              som finns. Där finns det en hel del intressant forskning i Sverige
              som skulle kunna växa som bransch, som ett exempel på hur det
              här kan utvecklas på olika områden.
            </seg>
            <seg n="8de395e0">
              Om vi ska vara trovärdiga här måste vi avstå från de delar av
              gruvbrytningen som är allra mest miljöfarliga. Dit hör uranbrytningen,
              som har särskilda miljörisker. I konsekvens med det bör vi naturligtvis
              också välja att avveckla kärnkraften.
            </seg>
            <seg n="a0dfcb64">
              Vi måste även se till att det finns miljövänliga transporter
              från gruvorna. I dag när det byggs nya jättegruvor finns det ingen
              järnväg. Förr byggde man järnväg därför att man byggde gruvor.
              Så sent som på 1960-talet, tror jag, byggde man järnvägen till
              Svappavaara. I dag byggs betydligt större gruvor än Svappavaara,
              men transporterna ska ske med lastbil.
            </seg>
            <seg n="3d4b6c1c">
              Här måste det finnas en strategi. Jag efterlyser en sorts helhetsstrategi
              från regeringens sida, där man kopplar samman miljöfrågor med
              gruvnäringens utveckling för att vi ska få en mer positiv utveckling.
              Utan det kommer motståndet att hårdna i många bygder mot att gruvorna
              kommer, om de bara innebär ett kortsiktigt uppsving och sedan
              bestående miljöskador i stället.
            </seg>
            <seg n="e2106426">
              Nu står vi inför den här expansionen. Det är i grunden en enorm
              möjlighet för stora delar av Sverige. Men om vi ska lyckas med
              den på ett bra sätt måste vi också sätta en miljöprägel på detta.
              Jag tror att det är viktigt att regeringen uppmärksammar det här.
              Det är långt ifrån Helsingfors, kan man tycka, men det är viktiga
              delar av svensk ekonomi, och där finns bland annat mina väljare.
            </seg>
            <seg n="07ca83ac">
              Jag efterlyser en sorts strategiskt tänkande här. Jag tycker
              inte heller att det räcker att organisera om domstolarna. Det
              är säkert inte fel, det finns nog goda intentioner bakom det,
              men i grunden finns en resursfråga. De är för få som handlägger
              de oerhört tunga miljöärendena. Det är några få personer som sliter
              hårt med ärenden som kräver betydligt större resurser. Nu står
              vi inför den här jätteexpansionen i gruvnäringen. Det kräver att
              fler arbetar med gruvmiljöfrågor, annars kommer de här viktiga
              projekten att fördröjas. Annars kanske miljöprövningen inte får
              den kvalitet som vi ville att den skulle få.
            </seg>
            <seg n="8ba1bdbb">
              Här tycker jag att regeringen saknar en strategi och ett tänkande
              som jag anser att man måste bygga upp. Jag hoppas att vi får tillfälle
              att återkomma till det så att vi får den här växande branschen
              med en tydligt miljövänlig profil i framtiden.
            </seg>
          </u>
          <note type="speaker" n="b7f1cf38">
            Anf. 76 ÅSA ROMSON (MP):
          </note>
          <u who="asa_romson_0ca12e" xml:id="i-5b02d80700088d38-6" n="59ddca49">
            <seg n="ee0fd223">
              Herr talman! I detta sista inlägg till miljöministern i debattrundan
              kring en massa olika frågor ska jag säga att jag uppskattar det
              debattklimat där miljöministern möter en del av de frågor som
              ställs. Till viss del har han gjort det, och det är bra.
            </seg>
            <seg n="91214ee7">
              En sak jag vill plocka upp från det miljöministern sade sist
              handlar om efterlevnaden av tillstånd och att detta måste kommuniceras
              när man ger tillstånden. Det är en viktig fråga och en viktig
              princip, varför vi också vill reformera tillstånden. Men det kräver
              både att vi gör enorma ansträngningar för att reformera de gamla
              tillstånden och att man lyckas efterleva gamla tillstånd. Vi ska
              inte låta den tolkningen stå oemotsagd att bara för att man har
              ett tillstånd som inte uppfyller alla dagens krav på tydlighet
              går det inte att kräva något slags efterlevnad. Det finns gott
              om exempel och Jonas Sjöstedt har nämnt några av dem som har synts
              i medierna på att man kan vara betydligt mer effektiv i apparaten
              kring efterlevnad.
            </seg>
            <seg n="319decf2">
              Vi har i Sverige en tradition att vara ganska snäll mot dem som
              genererar arbetstillfällen i glesbygd. Men när det gäller miljöregler
              jag håller i stort med om det Jonas Sjöstedt här anförde är det
              inte att vara snäll när det gäller att ha en god miljöpolitik
              också i gruvnäringen. Det är att göra detta en björntjänst och
              att i förlängningen inte göra Sverige till ett föredöme när det
              gäller vare sig en modern gruvnäring eller miljöpolitik. Det sluttande
              planet får vi inte gå på.
            </seg>
            <seg n="e6d18d34">
              Med dessa ord, herr talman, vill jag önska miljöministern en
              trevlig helg och en god jul.
            </seg>
          </u>
          <note type="speaker" n="9b3575ed">
            Anf. 77 Miljöminister ANDREAS CARLGREN (C):
          </note>
          <u who="andreas_carlgren_minister_2006" xml:id="i-43c1d85af28f5e3c-32" n="05e25eb7">
            <seg n="ad1bb6cc">
              Herr talman! Jag vill till sist säga att jag välkomnar den här
              debatten mycket. Det finns både gamla försyndelser att ta hand
              om och stora ambitioner framöver, precis som har beskrivits, som
              gör att vi behöver ett starkt och brett grepp som också är strategiskt.
            </seg>
            <seg n="f5afbf66">
              Som en del av de insatserna satsar vi nu stora pengar på att
              rensa upp efter gamla försyndelser. Vi har tagit flera steg och
              fortsätter att ta flera steg för att göra kontrollen av efterlevnaden
              och tillsynen mer effektiv. Vi har gjort en reformering av mark-
              och miljödomstolarna. Vi har skärpt lagstiftningen i flera steg.
            </seg>
            <seg n="56473c7a">
              Men jag säger också gärna: Detta är inte färdigt. Det kommer
              att krävas mer arbete. Därför har jag redan pekat på ytterligare
              förslag som kommer att behövas med anledning av de nya utredningar
              vi får i vår. Jag ser detta gärna också som en del av en helhetsstrategi
              för både gruvnäring och miljö.
            </seg>
            <seg n="f990ad6e">
              Sverige ska vara det gröna föregångslandet, och det är ett sätt
              att lägga en hög ribba för oss när vi arbetar framåt. Därför ser
              jag fram emot både mycket arbete, fortsatt diskussion och debatt
              på detta område och naturligtvis också den förväntan som finns
              på mig och regeringen att utöva ledarskap. Jag ser också att det
              finns skäl till det. Efter åratal av till exempel eftersläpning
              av resurser i rättsväsendet är det ett stort arbete att återställa
              det.
            </seg>
            <seg n="f2f303c6">
              När det gäller att många utsläpp inte har åtgärdats i tid är
              det viktigt att till exempel Hornträsket nu får föreläggande av
              länsstyrelsen med ett tydligt krav på ansvarstagande och åtgärder.
              Det är också ett sätt att gång på gång städa upp. Jag har varit
              uppe i Västerbotten och diskuterat med gruvnäringen. Jag välkomnar
              ett fortsatt sådant arbete. Jag ser fram emot fortsatt samarbete
              på detta område och fortsatt debatt.
            </seg>
            <seg n="8db73a34">
              Jag vill än en gång önska god jul och gott nytt år.
            </seg>
          </u>
          <note type="speaker" n="1fa9ae2e">
            Anf. 78 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-8" n="f50a1644">
            <seg n="a08b4907">
              Herr talman! Jag ska fatta mig ganska kort.
            </seg>
            <seg n="47fdddb4">
              Jag tycker att den huvudsakliga inriktning som miljöministern
              redogör för är bra. Det viktiga är nu att följa upp så att vi
              inte får de här siffrorna år efter år därför att man inte klarar
              sina gränsvärden och att man tar tag i frågan om miljödomstolarna
              på allvar. Det har fått gå alltför lång tid med alltför få resurser.
            </seg>
            <seg n="4a92e8de">
              En annan del av att få acceptans och stöd för en expanderande
              gruvnäring är att se till att avkastningen till bygden ökar. I
              dag tar man ut en extra avgift på 0,2 procent som går till markägare
              och till forskning. Den borde kunna höjas, inte minst för att
              gå till miljöforskning och till en sorts återbördande till de
              bygder som nu exploateras via gruvnäringen.
            </seg>
            <seg n="a116ae0a">
              Jag tror också att det är viktigt att ha ett statligt ansvar
              för det här området, att det finns en statlig prospekteringsverksamhet
              och att det statliga gruvbolaget LKAB bidrar till att öppna nya
              gruvor så att man får ett långsiktigt seriöst agerande. Det finns
              naturligtvis andra gruvbolag, men det finns bolag av olika sorter
              i den här branschen.
            </seg>
            <seg n="71a8cfa2">
              Sist vill jag bara tacka talmannen och miljöministern för debatten
              och önska en god jul och ett gott nytt år.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="7c2c8aec">
            15 § Svar på interpellationerna 2010/11:84 och 95 om långtidsarbetslösheten
            och fas 3
          </note>
          <note type="speaker" n="572332b1">
            Anf. 79 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-0" n="97dd9d04">
            <seg n="c05228fe">
              Herr talman! Monica Green och Ylva Johansson har frågat mig vad
              jag avser att göra för att förebygga att människor hamnar i fas
              3-sysselsättning, vilka initiativ jag avser att ta med anledning
              av den skarpa kritik som har riktats mot att få deltagare i fas
              3 får jobb, om jag avser att göra några förändringar för att tillgodose
              behovet av utbildning i fas 3 samt om jag avser att utvärdera
              fas 3.
            </seg>
            <seg n="5329e353">
              Jag vill börja med att understryka att en av de viktigaste prioriteringarna
              för regeringen framöver är att minska långtidsarbetslösheten i
              landet när nu konjunkturen vänder. Bland de långtidsarbetslösa
              ingår deltagarna i jobb- och utvecklingsgarantin. I november månad
              2010 deltog ca 24 000 personer i den tredje fasen av jobb- och
              utvecklingsgarantin. Av dessa deltagare har knappt 50 procent
              varit aktuella och inskrivna hos Arbetsförmedlingen mellan fem
              och tio år. Vidare har ytterligare 17 procent av deltagarna varit
              aktuella och inskrivna hos Arbetsförmedlingen i mer än tio år.
            </seg>
            <seg n="c594c013">
              Intentionen med den tredje fasen av jobb- och utvecklingsgarantin
              är att personer som har varit arbetslösa under lång tid ska få
              möjlighet att bygga upp nya referenser, nätverk och en arbetsgemenskap.
              Det är viktigt att Arbetsförmedlingen arbetar för att alla deltagare
              i fas 3 erbjuds en sysselsättning med utgångspunkt i individens
              behov. Det är också viktigt att poängtera att den ersättning om
              225 kronor per anvisningsdag och deltagare som en anordnare erhåller
              för att ta emot deltagare i fas 3 bland annat ska täcka anordnarens
              kostnader för handledning och arbetsutrustning. Anordnaren ansvarar
              givetvis för att arbetsmiljökraven är uppfyllda på arbetsplatsen.
            </seg>
            <seg n="6626c2aa">
              Jag vill också erinra om att regeringen i juni 2010 förtydligade
              i förordningen (2007:414) om jobb- och utvecklingsgarantin att
              deltagare i den tredje fasen ska ges utrymme för eget arbetssökande.
            </seg>
            <seg n="95b21d38">
              Som jag tidigare har sagt i kammaren presenterar regeringen i
              budgetpropositionen för 2011 en rad satsningar för att motverka
              att fler personer blir arbetslösa under lång tid och för att stärka
              konkurrenskraften hos dem som står långt från arbetsmarknaden.
              Bland annat tillförs ytterligare resurser för arbetspraktik och
              coachning under 2011. Vidare förstärks Arbetsförmedlingens förvaltningsanslag
              under 2011, bland annat för att deltagarna i garantierna ska kunna
              erbjudas insatser av hög kvalitet. För att öka möjligheterna för
              dem som har varit utan jobb en längre tid att återgå till arbetslivet
              förstärks dessutom det särskilda anställningsstödet för deltagare
              i jobb- och utvecklingsgarantin under 2011 och 2012.
            </seg>
            <seg n="57b92bd2">
              Självklart är jag bekymrad över att inte fler personer lämnar
              den tredje fasen i jobb- och utvecklingsgarantin för att få arbete.
              Jag följer denna utveckling noga.
            </seg>
            <seg n="5d6b7726">
              Jag har för närvarande diskussioner med Arbetsförmedlingen där
              denna fråga är central. Jag har också bett myndigheten att återkomma
              med information om vilka åtgärder som skulle kunna vidtas för
              att öka möjligheterna för människor att få ett arbete efter fas
              3.
            </seg>
            <seg n="f376b062">
              Självfallet ska kvaliteten i de arbetsmarknadspolitiska insatserna
              kontinuerligt följas upp på bästa möjliga sätt. Vi arbetar med
              att ytterligare förbättra formerna för fortsatt uppföljning och
              utvärdering av den förda politiken.
            </seg>
            <seg n="41c9e90a">
              Därtill är det viktigt att betona att även arbetsgivare på den
              svenska arbetsmarknaden har en viktig roll när det gäller att
              anställa personer som står långt från arbetsmarknaden nu när konjunkturen
              vänder.
            </seg>
            <seg n="d3122a72">
              Fas 3 i jobb- och utvecklingsgarantin har bara haft deltagare
              sedan våren 2009, och det är därför ännu för tidigt att dra några
              långtgående slutsatser av insatserna i denna fas. Regeringen kommer
              givetvis att följa utvecklingen av jobb- och utvecklingsgarantin
              som helhet och ha ett särskilt fokus på den tredje fasen.
            </seg>
          </u>
          <note type="speaker" n="a513ad88">
            Anf. 80 MONICA GREEN (S):
          </note>
          <u who="monica_green_0b84cd" xml:id="i-997428722ae6e3dc-0" n="04ee705a">
            <seg n="9e58a213">
              Herr talman! Tack för svaret, även om jag tycker att det andas
              lite väl mycket av pessimism eller låtgåpolitik från regeringens
              sida! Det verkar inte som om regeringen bryr sig särskilt mycket
              om de långtidsarbetslösa. Det finns ingen geist i Hillevi Engströms
              engagemang för de långtidsarbetslösa. Det är ett stort problem.
            </seg>
            <seg n="02e7719c">
              Vi har ett väldigt stort problem: Trots att det numera går bra
              för Sverige har vi väldigt hög arbetslöshet, något som den nuvarande
              regeringen kallade massarbetslöshet under tiden man var i opposition.
              Så många har vi i arbetslöshet även nu. Långtidsarbetslösheten
              biter sig fast.
            </seg>
            <seg n="f1dce3ed">
              Fas 3 skulle vara en meningsfull sysselsättning för dem som har
              varit arbetslösa under lång tid. Men vi hör exempel på exempel
              på motsatsen. Vi får brev och mejl, och människor hör av sig om
              vad de beskriver som slavliknande förhållanden när de ingår i
              fas 3. De beskriver att det är en pina att ta sig till den verksamhet
              som de har beordrats att vara på och att de inte får någon utveckling
              under den tid som de är inskrivna i fas 3 och de kommer inte heller
              ur den.
            </seg>
            <seg n="c112bb45">
              Många säger att de inte har möjlighet att söka arbete, även om
              Hillevi Engström nu flera gånger har sagt att det ska finnas möjlighet
              att söka annat arbete under tiden man är inskriven i fas 3. Det
              är bra att det är sådana regler, men då borde också arbetsmarknadsministern
              se till att de följs upp, så att de människor som är inskrivna
              i fas 3 får den möjligheten.
            </seg>
            <seg n="414e5126">
              En annan sak som de som är inskrivna i fas 3 borde få är utbildning.
              Människor som har varit arbetslösa under så lång tid behöver förmodligen
              väldigt mycket hjälp och stöd för att få de nya jobb som nu växer
              till och vara rustade för helt andra typer av arbeten. Under tiden
              man är inskriven i fas 3 borde man kunna gå en arbetsmarknadsutbildning
              eller annan typ av utbildning.
            </seg>
            <seg n="4ecbe76a">
              Förra gången jag hade interpellationsdebatt med Hillevi Engström
              om fas 3 sade Hillevi Engström att det var möjligt. Men det är
              det ju inte. Eller tänker Hillevi Engström ändra även detta?
            </seg>
            <seg n="6ec83e73">
              Det är bra att arbetsmarknadsutskottet har ändrat reglerna och
              nu säger att hela arbetsmarknadspolitiken ska utvärderas. Det
              är jättebra att arbetsmarknadsutskottet har tagit det beslutet
              på initiativ av Socialdemokraterna, så att det blir en riktig
              utvärdering. Då måste fas 3 verkligen komma under lupp.
            </seg>
            <seg n="a55760b3">
              Förutom exempel från människor som ingår i fas 3 hör vi talas
              om företag som sätter i system att utnyttja dessa människor. De
              får helt enkelt betalt av staten för att människor som är inskrivna
              i fas 3 kommer dit och inte utför någonting. De människorna beskriver
              det själva som meningslösa uppgifter, och företagarna får betalt
              för att ta hand om dessa deltagare.
            </seg>
            <seg n="153c705c">
              Detta är inte bra, Hillevi Engström. Det är bakläxa. Det borde
              bli en nystart på hur aktiviteten i fas 3 ska gå till, och det
              borde bli en nystart under nästa år för att deltagarna ska känna
              optimism och framtidstro och få möjlighet att få ett arbete.
            </seg>
          </u>
          <note type="speaker" n="2334017f">
            Anf. 81 YLVA JOHANSSON (S):
          </note>
          <u who="ylva_johansson_c5e8e0" xml:id="i-dece021a8ed72e2a-0" n="6426402a">
            <seg n="5ca76bef">
              Herr talman! Tack, statsrådet, för svaret på mina och Monica
              Greens frågor!
            </seg>
            <seg n="63ab3b19">
              Arbetsmarknadsministern säger i svaret att en av regeringens
              viktigaste prioriteringar är att minska långtidsarbetslösheten.
              Med ett sådant Orwellskt nyspråk får man nästan bli lite orolig
              för att bli prioriterad. Sanningen är ju att regeringen inte gör
              någonting för att minska långtidsarbetslösheten. Vi har i dag
              nästan 100 000 människor i den så kallade jobb- och utvecklingsgarantin,
              också det ett Orwellskt nyspråk, eftersom man får varken jobb
              eller utveckling.
            </seg>
            <seg n="410e96a7">
              Det är bara 4 procent av dem som finns i fas 1 och 2 av jobb-
              och utvecklingsgarantin som får någon aktiv insats i form av utbildning
              eller praktik. Då är det inte så konstigt att dagarna tickar på
              och allt fler människor åker ut i fas 3 liksom på en rutschbana.
            </seg>
            <seg n="5a103d02">
              Våra frågor gäller specifikt fas 3, men det är klart att problemen
              börjar redan i fas 1 och 2. Varför kan inte människor få chans
              att få utbildning och kvalificerade insatser redan i fas 1 och
              2? Bara 4 procent får det i dag.
            </seg>
            <seg n="17cae6d6">
              Trots att vi har en starkt uppåtgående konjunktur just nu det
              är faktiskt en rekordstark och bred uppgång på hela arbetsmarknaden
              rutschar det varje dag ut 50 nya personer i fas 3 från jobb- och
              utvecklingsgarantin. Det bara fylls på. Enligt Arbetsförmedlingens
              prognos kommer detta att fortsätta hela det kommande året.
            </seg>
            <seg n="f1cb1406">
              Det vi möter är en regering som helt saknar ambitioner och helt
              står utan initiativ när det gäller att möta långtidsarbetslösheten.
              Vi har sett allt fler alarmerande exempel på hur vi trots uppåtgående
              konjunktur nu ser allt fler tecken på att långtidsarbetslösheten
              biter sig fast och att människor som redan från början står långt
              från arbetsmarknaden nu permanent hamnar utanför arbetsmarknaden.
            </seg>
            <seg n="960fe536">
              Jag vill fråga arbetsmarknadsministern: Varför satsar inte regeringen
              mer på arbetsmarknadsutbildning och reguljär utbildning, något
              av det man säkrast vet leder till arbete för den som står långt
              ifrån arbetsmarknaden? Det är inte bara vi Socialdemokrater som
              ihärdigt har krävt detta, utan det har också många andra gjort,
              som en av de viktigaste åtgärderna för att mota det stora hotet
              att vi permanent utesluter en stor grupp människor från arbetsmarknaden.
            </seg>
            <seg n="fa487338">
              Så till min andra fråga. Regeringen tycks inte bry sig om de
              larmsignaler som kommer om att fas 3 faktiskt inte fungerar. Det
              kommer åtskilliga exempel. Jag och Monica Green kan inte vara
              de enda som möter de personerna, läser om det i tidningarna och
              får brev och telefonsamtal från människor som upplever sig skamlöst
              utnyttjade av oseriösa arbetsgivare och får jobba gratis.
            </seg>
            <seg n="9e9c299d">
              Jag skulle vilja fråga: När tänker ministern bry sig om alla
              de människor, i dag 25 000 personer, som varje arbetsdag går till
              en arbetsuppgift där de tvingas jobba utan lön, utan utbildningsmöjligheter
              och utan slut och med en ansvarig minister som inte bryr sig om
              de varningssignaler och larmklockor som ringer? När tänker ministern
              lyssna?
            </seg>
          </u>
          <note type="speaker" n="6c8b9246">
            Anf. 82 JENNY PETERSSON (M):
          </note>
          <u who="jenny_petersson_60eb02" xml:id="i-d7accd332b5ba93d-0" n="4d23a313">
            <seg n="0e2804ec">
              Herr talman! Först vill jag bara poängtera och säga att det ser
              ljusare ut på arbetsmarknaden. På både Monica och Ylva låter det
              som om det fortfarande ser jättemörkt ut. Men sysselsättningen
              stiger.
            </seg>
            <seg n="94fc01fd">
              Även jag är bekymrad varje gång jag ser en människa som inte
              kommer till sin rätt på arbetsmarknaden. Ett jobb betyder så mycket
              mer än bara en lön.
            </seg>
            <seg n="d48999ac">
              Jobb- och utvecklingsgarantin är en insats för långtidsarbetslösa
              som syftar till att människor ska komma tillbaka. Som Monica och
              Ylva var inne på ger den senare delen av jobb- och utvecklingsgarantin
              långtidsarbetslösa en möjlighet att direkt komma i kontakt med
              en arbetsplats, samtidigt som jobbsökandet fortsätter. Här ges
              möjlighet till referenser, till att bygga sina nätverk och till
              att vara med i en arbetsgemenskap.
            </seg>
            <seg n="ba35d000">
              Vi har hört arbetsmarknadsministern komma med konkreta åtgärder
              när det gäller jobb- och utvecklingsgarantin. Samtidigt lyser
              åtgärderna från oppositionen med sin frånvaro. Vad är ert alternativ?
            </seg>
          </u>
          <note type="speaker" n="4bed7245">
            Anf. 83 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-1" n="97dd9d04">
            <seg n="8064f9f2">
              Herr talman! Jag har stor respekt för att människor är olika
              och kan ha olika behov och olika möjligheter i arbetslivet och
              samhället i övrigt. Det är ganska bekymmersamt med den höga arbetslöshet
              vi har, även om den har pressats ned och nu är 7,1 procent och
              100 000 fler är sysselsatta.
            </seg>
            <seg n="e7728530">
              Det vi debatterar i dag är de människor som den tidigare socialdemokratiska
              regeringen gömde och glömde när regeringen Persson valde att aktivt
              förtidspensionera personer som hade det tufft och hade det svårt
              att komma in på arbetsmarknaden.
            </seg>
            <seg n="70f23411">
              Alliansregeringen gör precis tvärtom. Vi försöker ge människor
              stöd och hjälp att komma tillbaka. Vi är övertygade om att vägen
              till ett arbete är kortare om man finns på arbetsmarknaden än
              om man finns i förtidspension eller hemma själv i sin bostad,
              gömd och glömd.
            </seg>
            <seg n="46f74cee">
              Det är också oerhört väsentligt att människor får en aktiv gemenskap
              och känner sig som en del av en helhet och att de känner att någon
              frågar efter dem på måndag morgon om de inte dyker upp.
            </seg>
            <seg n="293be62a">
              Jag vill att fas 3 ska vara en vändstation för människor och
              inte en ändstation, där de får en meningsfull sysselsättning.
              Många är också väldigt nöjda med den sysselsättning de har och
              tycker att det känns meningsfullt och att de har ett mer värdigt
              liv. De får nätverk. De får kamrater. De får referenser.
            </seg>
            <seg n="70bf7f61">
              5 000 personer har lämnat den senare fasen i jobb- och utvecklingsgarantin.
              Det är alldeles för lite. Det håller jag med om. Jag skulle vilja
              se fler företag, organisationer, idrottsklubbar, ideella föreningar
              och sociala företag som välkomnar människor som har varit långt
              borta från arbetsmarknaden. Många har varit det i mer än tio år.
            </seg>
            <seg n="7fde82a4">
              De seriösa företag och organisationer som aktivt hjälper människor
              gör ett väldigt bra arbete och en väldigt bra insats. Det är inte
              meningen att de som är i den senare fasen ska utföra något normalt
              arbete. De ska ha en meningsfull sysselsättning. Men det är också
              viktigt där tycker jag att ni i oppositionen har en poäng att
              det finns kontroll, tillsyn och inspektioner. Det är viktigt att
              de oseriösa som kan finnas det finns alltid, i samhället, personer
              som är oseriösa plockas bort ur verksamheter som är finansierade
              med skattepengar. Men fler ska välkomnas, och människor ska kunna
              känna att det finns en möjlighet att komma tillbaka.
            </seg>
            <seg n="f684fa66">
              De personer som har varit arbetslösa i 5, 10 eller 15 år har
              också det är säkerställt fått arbetsmarknadsutbildning, praktik
              eller olika former av rehabilitering. Det är också så, när det
              gäller den här gruppen av människor, att man, om man har den människosyn
              som jag försöker företräda, aldrig kan ge upp om en enda person.
              Det skulle vara fel att förtidspensionera dem, även om de är lite
              äldre. 70 procent i den senare fasen är över 45 år. Större delen
              av dem har också en del funktionshinder och nedsatt arbetsförmåga.
            </seg>
            <seg n="b3b85688">
              Både jag och Ylva Johansson, som tidigare var statsråd, vet att
              den gruppen har svårt att få fotfäste på arbetsmarknaden. Men
              vi får inte ge upp. Vi måste fortsätta att ge människor en möjlighet
              att komma tillbaka och vara en del i en arbetsgemenskap.
            </seg>
            <seg n="edd91e9d">
              Min önskan är alltså att fler företag välkomnar långtidsarbetslösa
              och inte färre, så att fler kan komma i ett innanförskap i stället
              för att vara kvar i ett utanförskap.
            </seg>
          </u>
          <note type="speaker" n="879a1596">
            Anf. 84 MONICA GREEN (S):
          </note>
          <u who="monica_green_0b84cd" xml:id="i-997428722ae6e3dc-1" n="04ee705a">
            <seg n="d10b11dd">
              Herr talman! Ja, utanförskapet har ökat med 70 000 personer under
              Alliansens fyra år vid regeringsmakten, och det fortsätter att
              öka. Socialbidragen fortsätter att öka. Långtidsarbetslösheten
              biter sig fast trots att det nu går mycket bättre.
            </seg>
            <seg n="2f18f2d8">
              Vi hade 7 procents arbetslöshet för fyra år sedan, och nu är
              ni nöjda med att det är 7 procents arbetslöshet igen. Jag kan
              inte förstå att man ser det som att det är ljust på arbetsmarknaden.
            </seg>
            <seg n="14c2d453">
              Ni har sett till att 33 000 jobb har försvunnit i välfärdssektorn.
              Ni har sett till att kvaliteten därmed har försämrats i kommuner
              och landsting det gäller dem som ska ta hand om våra barn, våra
              gamla och våra sjuka. Det har också medfört att fler har blivit
              arbetslösa.
            </seg>
            <seg n="8b4464f2">
              Ni har tagit bort plusjobben, eftersom det var fult och dumt,
              och så införde ni fas 3 i stället, som om det skulle vara något
              bättre. Det är tvärtom. Plusjobben satte faktiskt guldkant på
              tillvaron för dem inom välfärdssektorn och kunde öka kvaliteten.
              Nu har ni infört fas 3 där människor säger att de har slavliknande
              förhållanden. De får inget betalt, men arbetsgivaren får betalt
              för att hålla de här människorna sysselsatta.
            </seg>
            <seg n="9b559b4f">
              Vi får höra fler och fler exempel. Jag är förvånad över att majoriteten
              i arbetsmarknadsutskottet eller här i riksdagen och i regeringen
              inte har hört talas om de människor som beskriver sin situation.
            </seg>
            <seg n="62150233">
              Det är klart att det ska vara en utvärdering. Det är bra att
              De rödgröna har fått igenom att det nu ska bli en utvärdering.
              Men det räcker inte med det. Regeringen får inte bara passivt
              se på när fler och fler nu skrivs in i fas 3, där fler och fler
              upplever att de utnyttjas som slavarbetare.
            </seg>
            <seg n="ea0dbe5f">
              Sedan efterfrågades vår politik. Jag kan ge några exempel. Vi
              vill ha aktiva åtgärder och investeringar. Vi vill se till att
              100 000 nya jobb och utbildningsplatser skapas. Vi vill se till
              att vi satsar på de gröna jobben och att vi gör en grön infrastruktur.
              Vi vill investera i välfärden och se till att 12 miljarder mer
              kommer till kommuner och landsting, så att vi kan satsa på vård,
              skola och omsorg. Vi vill ha 44 000 nya utbildnings- och praktikplatser
              på komvux och kvalificerad yrkesutbildning. Vi vill nämligen se
              till att det blir kvalitet där. Vi vill satsa på rehabilitering.
              Vi vill att ROT-avdragen ska vara gröna i en grön omställning,
              så att vi kan klimatrenovera en mängd byggnader. Och vi vill bygga
              bostäder.
            </seg>
            <seg n="913a156f">
              Det är många konkreta åtgärder som vi i den rödgröna oppositionen
              har för att vi ska få fler i arbete och på det sättet också öka
              kvaliteten i välfärden. Men det handlar också om att se till att
              människor kan komma till sina jobb, om vi satsar på en grön infrastruktur.
            </seg>
            <seg n="1eef3c27">
              Ja, vi har flera konkreta förslag om hur vi skulle lösa problemet
              med arbetslösheten. Vi ser med fasa på hur passivt den här regeringen
              har tagit itu med långtidsarbetslösheten. Långtidsarbetslösheten
              har bitit sig fast, och regeringen bryr sig inte om de långtidsarbetslösa.
            </seg>
          </u>
          <note type="speaker" n="e1244b77">
            Anf. 85 YLVA JOHANSSON (S):
          </note>
          <u who="ylva_johansson_c5e8e0" xml:id="i-dece021a8ed72e2a-1" n="6426402a">
            <seg n="50c28e53">
              Herr talman! Det här håller inte, Hillevi Engström! Du kan inte
              skylla dina egna misslyckanden på tidigare socialdemokratiska
              regeringar.
            </seg>
            <seg n="86947cfc">
              Under den förra djupa lågkonjunkturen i Sverige, på 90-talet,
              hade jag själv ansvaret för att sätta i gång ett mycket stort
              kunskapslyft. Vi investerade i människor och i människors kompetens
              när människor var arbetslösa för att de skulle ha en möjlighet
              att ta de nya jobben när de sedan kom.
            </seg>
            <seg n="97aff21a">
              Det var en mycket god investering. Det var en investering som
              hånades av er moderater när vi presenterade den här i kammaren
              men som skulle visa sig vara helt rätt medicin.
            </seg>
            <seg n="78580ed5">
              Nu när vi har stått i en annan lågkonjunktur har Moderaternas
              recept varit det precis motsatta. Man har dragit ned på arbetsmarknadsutbildning.
              Man har dragit ned på reguljär utbildning. Vi har 40 000 färre
              platser i komvux än vad vi hade innan ni tillträdde.
            </seg>
            <seg n="6391921c">
              Hillevi Engström talar om den här gruppen av människor på ett
              sätt som jag tycker är nästan föraktfullt. De skulle vara så väldigt
              svåra att placera. Och hon nämner alternativet förtidspension.
              Ja, det är i alla fall inte vi socialdemokrater som vill sätta
              upp alternativet förtidspension för de människor som i dag är
              i långtidsarbetslöshet.
            </seg>
            <seg n="0d8b0eac">
              De är drabbade av långtidsarbetslöshet, och självklart har många
              av dem svårt att komma ut på arbetsmarknaden. Om man inser att
              de har svårt att komma ut på den reguljära arbetsmarknaden undrar
              jag hur man kan försvara att man anser att 96 procent av de långtidsarbetslösa
              inte ska få någon aktiv insats. Tror du att det hjälper dem att
              komma ut på arbetsmarknaden?
            </seg>
            <seg n="f42a8e6e">
              Nu säger Hillevi Engström här att många i fas 3 är väldigt nöjda.
              Vad bra! Det vore roligt att ta del av den utvärdering som visar
              det. Såvitt jag vet finns det ingen utvärdering av vad de som
              finns med i fas 3 tycker.
            </seg>
            <seg n="1a729ad2">
              Hillevi Engström säger att fas 3-anordnarna gör ett mycket bra
              jobb. Det var också roligt att höra. Även där skulle jag vilja
              ta del av den utvärdering som visar det. Såvitt jag vet finns
              det ingen utvärdering vare sig av vad de som deltar i fas 3 tycker
              eller av hur väl det fungerar bland anordnarna. Det är det som
              är bakgrunden till att vi socialdemokrater motionerade i den frågan
              och att riksdagen nu har beslutat om ett tillkännagivande till
              regeringen om att man ska utvärdera inte bara fas 3 utan hela
              arbetsmarknadspolitiken och dess effekter.
            </seg>
            <seg n="c178c8e5">
              Jag skulle vilja läsa upp ett exempel för arbetsmarknadsministern.
              Det kommer från Östgöta Correspondenten i går. Där står det så
              här:
            </seg>
            <seg n="e610e570">
              Corren har hos Arbetsförmedlingen begärt ut listan över Fas 3-anordnare.
              Arbetsförmedlingen säger nej. Myndigheten hänvisar till offentlighets-
              och sekretesslagen och hävdar att företagen kan skadas om det
              blir känt att de får bidrag från staten. Corren har ändå fått
              fram listor över Fas 3-anordnare i Östergötland. En granskning
              visar på företagare med betalningsanmärkningar, som upprepade
              gånger har drivit olika företag i konkurs och som är dömda för
              brott. Flera anordnare är nystartade företag och föreningar.
            </seg>
            <seg n="ed74e254">
              På en direkt fråga från tidningen svarar sektionschefen för jobb-
              och utvecklingsgarantin på Arbetsförmedlingen i Linköping: Det
              ligger inte i vårt uppdrag att kontrollera närmare.
            </seg>
            <seg n="d6342739">
              Självklart hoppas vi alla att det här inte är representativt
              utan att anordnarna är av mycket högre kvalitet, men sanningen
              är ju att vi inte vet det.
            </seg>
            <seg n="ef2294f5">
              Jag skulle vilja fråga arbetsmarknadsministern vad hon tänker
              göra för att kontrollera dem som anordnar fas 3 så att vi inte
              ser oseriösa aktörer där.
            </seg>
          </u>
          <note type="speaker" n="204c9a7d">
            Anf. 86 JENNY PETERSSON (M):
          </note>
          <u who="jenny_petersson_60eb02" xml:id="i-d7accd332b5ba93d-1" n="4d23a313">
            <seg n="4d63dc79">
              Herr talman! Först vill jag poängtera att det var Alliansen som
              gick till val på fler jobb 2006 och 2010. Grunden för fler jobb
              är fler och växande företag.
            </seg>
            <seg n="7c243465">
              När det gäller andra åtgärder som Monica Green tog upp har även
              vi satsat på coachning, arbetsmarknadspraktik, nystartsjobb och
              så vidare en massa åtgärder. Men just den här debatten handlar
              om den senare fasen i jobb- och utvecklingsgarantin. Här hör jag
              fortfarande kritik men inga egna konkreta åtgärder.
            </seg>
            <seg n="89c4f929">
              När det gäller jobb- och utvecklingsgarantins senare del är det
              en del i en helhet. Ylva Johansson, ni förtidspensionerade 140
              personer om dagen under din tid. Detta är ett faktum.
            </seg>
            <seg n="bf6403ed">
              Jag vill att alla ska kunna komma till sin rätt oavsett förutsättningar.
            </seg>
          </u>
          <note type="speaker" n="604ad936">
            Anf. 87 HANIF BALI (M):
          </note>
          <u who="hanif_bali_a8fef4" xml:id="i-7ad7d00d5383f864-0" n="ca8be51a">
            <seg n="aa8a7cb6">
              Herr talman! Jag tycker att det är roligt att höra en frågvis
              socialdemokrati stå här och fråga hur vi sköter vår arbetsmarknadspolitik.
              Det är väldigt bra att Socialdemokraterna börjar ställa frågor
              om hur man bedriver en bra politik. Det är väldigt bra att ni
              börjar ställa frågor om hur den svenska verkligheten ser ut och
              vad som skapar jobb.
            </seg>
            <seg n="3d5a8330">
              Det är med glädje jag hör att ni är intresserade, och jag vill
              bara ge en rätt så kort faktaframställning om vad som har hänt
              på arbetsmarknaden med den arbetsmarknadspolitik vi har fört.
            </seg>
            <seg n="dd0a6d8e">
              Vi har 100 000 fler sysselsatta. Arbetslösheten har minskat till
              7,1 procent, och jag vill att ni ska sätta det i relation till
              för ett år sedan. Arbetslösheten har minskat med 10 procent sedan
              förra året, och det betyder att en tiondel av alla arbetslösa
              i detta land har gått till arbete.
            </seg>
            <seg n="bae10817">
              25 300 ungdomar har jobb. Långtidsarbetslösheten tenderar att
              minska, och när arbetslösheten minskar så minskar också tillflödet
              till långtidsarbetslöshet.
            </seg>
            <seg n="4a0057f1">
              Monica Green snackar om att 33 000 jobb har försvunnit inom offentlig
              sektor. Jag vet inte om du har missat det, Monica, men det finns
              något som heter friskolor och vårdcentraler som bedrivs i en fri
              form, alltså där kommun och landsting, politiker och byråkrater
              inte längre äger dem. Jobben där räknas inte längre som offentliga.
              Den siffran har Monica Green missat. Många av dem har blivit riktiga
              jobb.
            </seg>
            <seg n="335c0242">
              Det pratades om den fantastiska reformen plusjobben. Det var
              de där jobben som ingen behövde men som skulle erbjudas till alla
              ungdomar även när de var kompatibla med andra jobb på arbetsmarknaden.
            </seg>
            <seg n="d52b6a99">
              Det snackas om gröna jobb. Vilka gröna jobb är det ni pratar
              om? När vi pratar om RUT och ROT som skapar jobb undrar jag hur
              mycket koldioxid ett RUT-jobb släpper ut. Inte så himla mycket,
              men dem var ni emot.
            </seg>
            <seg n="7ce95906">
              Ni pratar om att ROT-avdraget skulle bli grönare, men samtidigt
              var ni väldigt tydliga med att det bara skulle vara tillfälligt.
              Jag tycker att det är en skadlig och ohållbar politik att temporärt
              vilja dra undan mattan för människor som skapar företag och bidrar
              till nya arbetstillfällen.
            </seg>
            <seg n="3963f2b3">
              Jag ser med glädje på att ni ställer frågor om hur människors
              vardag ser ut. Jag tycker att Socialdemokraterna borde ställa
              fler frågor och säga: Vad var det vi gjorde fel förra gången?
              Vad gjorde vi för fel det här valet?
            </seg>
            <seg n="68cdb3fb">
              Mona Sahlin har börjat ställa den frågan. Hon har till och med
              kommit med några riktigt bra svar: att er politik var fel.
            </seg>
            <seg n="98ba5f9b">
              Det kanske är dags för Monica Green att dra den slutsatsen också.
            </seg>
          </u>
          <note type="speaker" n="74edc17c">
            Anf. 88 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-2" n="97dd9d04">
            <seg n="5f53f8c9">
              Herr talman! Det var många frågor, och tiden är begränsad. Men
              jag tycker ändå att det är viktigt att poängtera för Monica Green
              och Ylva Johansson hur trenden ser ut när det gäller arbetslösheten.
              Det är en rekommendation att ni i arbetsmarknadsutskottet följer
              den här arbetskraftsundersökningen som visar på en dämpning i
              långtidsarbetslösheten. Man ser sjunkande tal, framför allt för
              dem som har varit arbetslösa 27 veckor eller längre. Det är en
              dämpning, och vi är på rätt väg även när det gäller dem som varit
              arbetslösa 53 veckor eller mer. Vi har också 100 000 fler som
              är sysselsatta.
            </seg>
            <seg n="546af0ea">
              Jag är inte alls nöjd, men det går åt rätt håll, även om det
              finns mycket mer att göra.
            </seg>
            <seg n="12997a16">
              När det gäller utvärderingen av regeringens jobbpolitik kan jag
              säga att det är få reformer som har utvärderats så noga hittills.
              Riksrevisionen gjorde jag tror att det var 13 granskningar under
              den förra mandatperioden. De kommer att fortsätta att granska
              vår politik. Det är alldeles utmärkt. Även IFAU, myndigheten i
              Uppsala som sysslar med forskning och utvärdering, kommer att
              titta på våra reformer. Vi har Finanspolitiska rådet, Konjunkturinstitutet
              med flera. Vi följer givetvis varje vecka hur utvecklingen går
              i vår verksamhet.
            </seg>
            <seg n="3e80eb60">
              För de långtidsarbetslösa har regeringen genomfört en reform
              som vi har kallat för nystartsjobb. Det är riktiga jobb där lagen
              om anställningsskydd och all annan arbetsrättslig lagstiftning
              gäller. Det är 40 000 personer i dag som har fått nystartsjobb,
              och det är en ökande trend. Det är väldigt positivt. Det är en
              konkret åtgärd för långtidsarbetslösa för att få riktiga jobb.
            </seg>
            <seg n="210a7532">
              I dag beslutade regeringen också att öka stödet för särskilt
              anställningsstöd just för den gruppen som har funktionshinder
              och svårt att komma in på arbetsmarknaden. Stora satsningar har
              också gjorts på att öka Arbetsförmedlingens förvaltningsanslag
              för att kunna höja kvaliteten så att arbetsförmedlare kan nå de
              långtidsarbetslösa på ett bättre sätt.
            </seg>
            <seg n="559bc169">
              Det finns flera olika åtgärder som vi gör, men en av de allra
              viktigaste, vill jag ändå poängtera, är att vi inte gömmer och
              glömmer personer som har haft det tufft. Vi ger inte upp om en
              enda människa.
            </seg>
            <seg n="d3b48330">
              Flera personer varje dag lämnar också den senare fasen i jobb-
              och utvecklingsgarantin hittills 5 000 personer och det i en reform
              som inte har pågått särskilt länge.
            </seg>
            <seg n="c8ea9b71">
              Kontroll och uppföljning av anordnarna är en viktig uppgift för
              att veta vilka det är som får förmånen att anordna sysselsättning
              för långtidsarbetslösa. Kommuner brukar i allmänhet sköta sig
              ganska väl. Eftersom de är politiskt styrda ger de inte några,
              som Monica Green säger, slavliknande kontrakt. Det gör mig otroligt
              upprörd och bekymrad om Monica Green har uppfattningen att Stadsmissionen,
              Myrorna, Erikshjälpen och våra kommuner genomför någon typ av
              slavverksamhet. Det vittnar också någonstans om att det finns
              vissa kunskapsbrister.
            </seg>
            <seg n="e583d583">
              Jag är den första att hålla med om att om det är ett enda företag
              som missköter sig ska Arbetsförmedlingen komma ut och inspektera,
              anmoda och, i det yttersta fallet, kunna stänga av en sådan anordnare.
              Det ska vara kvalitet. Ersättningen som företag och ideella organisationer
              får syftar till att de ska ha handledare på plats som ska hjälpa
              och stötta människor att kunna komma tillbaka.
            </seg>
            <seg n="ad999a83">
              Återigen: Det här är en heterogen grupp personer, men många har
              haft det bekymmersamt under väldigt många år. Det är sköra människor
              som ska få en sjyst behandling.
            </seg>
            <seg n="44e3a5ef">
              Jag tycker att det snarast känns förnedrande att tycka att det
              är dessa personer som finns i något slags slavliknande förhållande.
              Om det är på det viset borde Monica Green kontakta polisen och
              se till att de kommer till den platsen per omgående, för då är
              det helt andra metoder som ska till än att debattera här i kammaren.
            </seg>
            <seg n="d51de83f">
              (Applåder)
            </seg>
          </u>
          <note type="speaker" n="1ecb0fb6">
            Anf. 89 MONICA GREEN (S):
          </note>
          <u who="monica_green_0b84cd" xml:id="i-997428722ae6e3dc-2" n="04ee705a">
            <seg n="2e271469">
              Herr talman! Först till Hanif Bali: Snack säger han. Snack. Jag
              skulle kunna rekommendera att han läser sin egen regerings budgetproposition.
              I den står det exakt att 33 000 jobb har försvunnit i välfärdssektorn
              under de senaste fyra åren.
            </seg>
            <seg n="880cca43">
              Han kallar det snack. Det står skrivet i budgetpropositionen.
              Dessutom säger han att det inte gäller friskolorna och de privata
              vårdinrättningarna. Läs sidorna 217 och 227 i budgetpropositionen,
              er egen regerings budgetproposition! Där står det att inklusive
              de jobb där huvudmän är andra än kommuner och landsting finansieras
              av skattepengar svart på vitt. Om det är snack är det den borgerliga
              regeringen som snackar.
            </seg>
            <seg n="997fa032">
              Hillevi Engström säger att det är jag som påstår att det är slavliknande
              förhållanden. Jag vill bara upplysa arbetsmarknadsministern om
              att det är deltagarna i fas 3 som berättar om det. Jag är förvånad
              över att Hillevi Engström inte har hört talas om det, att Hillevi
              Engström går i något slags bubbla och inte ser hur det ser ut
              i de här verksamheterna. Det är beklagligt att vi har en arbetsmarknadsminister
              som inte känner till det, som inte har hört talas om att människor
              vittnar om det här. Det är beklagligt. Och det visar jag genom
              mina frågor. En del deltagare i debatten säger att det är märkligt
              att vi ställer frågor. Det är vår uppgift som opposition. Det
              är en del i riksdagens kontrollmakt att ställa interpellationer
              till en regering. Vi gör det för att det är viktigt att verksamheterna
              ska fungera ute i landet.
            </seg>
          </u>
          <note type="speaker" n="8c5389f8">
            Anf. 90 YLVA JOHANSSON (S):
          </note>
          <u who="ylva_johansson_c5e8e0" xml:id="i-dece021a8ed72e2a-2" n="6426402a">
            <seg n="7ccb557a">
              Herr talman! Sysselsättningen har ökat, och det vore konstigt
              annars när vi har en ökad arbetskraft. Sanningen är att arbetslösheten
              har ökat, alltså den andel av befolkningen som inte är i arbete,
              och det är så vi naturligtvis mäter arbetslösheten. Jag måste
              säga till ministerns försvar att det är bra att hon i alla fall
              är orolig över arbetslösheten och långtidsarbetslösheten till
              skillnad från sina moderata kolleger i arbetsmarknadsutskottet
              här i riksdagen som verkar nöjda med att vi har en rekordhög arbetslöshet
              i dag, mycket högre än vad vi hade när alliansregeringen tillträdde
              2006 i en situation som man då beskrev som massarbetslöshet.
            </seg>
            <seg n="21c75d44">
              Jag tycker att det är lite av nyspråk när ministern säger att
              hon inte vill ge upp om någon. Jag önskar att det vore sant. Men
              de som är långtidsarbetslösa och hamnar i det som kallas jobb-
              och utvecklingsgarantin är personer som ministern själv beskriver
              som sköra och som står långt från arbetsmarknaden. Om man då bestämmer
              att 96 procent av dem inte ska få någon aktiv insats undrar jag
              vad man menar med att inte ge upp om människor.
            </seg>
            <seg n="ff2f2d1f">
              Vi socialdemokrater har varit mycket konsekventa i vår politik.
              Den kanske inte är så ny, men den har fungerat många gånger. Vi
              har tre prioriteringar: utbildning, utbildning och utbildning.
              Vi vill investera i människor och människors kompetens. Vi vill
              bygga människor starkare för att de ska kunna ta de jobb som skapas
              på arbetsmarknaden. Det gör vi genom stora satsningar i reguljärutbildning,
              genom kvalitetssatsningar i skolan, utbyggd komvux, nya satsningar
              inom arbetsmarknadsutbildningar. Vi kompletterar det med validering,
              med kvalificerade praktikplatser, med starta-eget-stöd, men utbildningen
              är den röda tråden.
            </seg>
            <seg n="ad5772f7">
              Jag vill avsluta med en fråga till arbetsmarknadsministern. Hon
              tar upp att det ändå kan finnas problem med anordnare inom fas
              3. Är ministern beredd att införa krav på att Arbetsförmedlingen
              ska kontrollera fas 3-anordnarna innan de personer som ministern
              själv beskriver som sköra ska skickas dit för att arbeta utan
              lön?
            </seg>
          </u>
          <note type="speaker" n="a3224beb">
            Anf. 91 HANIF BALI (M):
          </note>
          <u who="hanif_bali_a8fef4" xml:id="i-7ad7d00d5383f864-1" n="ca8be51a">
            <seg n="19bbf6be">
              Herr talman! Om 33 000 jobb har försvunnit, hur kommer det sig
              att antalet sysselsatta ökat? Om vår politik är så himla hemsk,
              hur kommer det sig att vi, när vi går ut ur den värsta finanskrisen,
              ser en rekordstor tillströmning till arbetsmarknaden? Vi ser att
              jobben kommer och att arbetstillfällena ökar. Efter IT-bubblan
              under er tid såg man en oerhört bra tillväxt i Sverige, men inga
              jobb kom till. Under Göran Perssons period var det en fantastiskt
              bra tillväxt, budgeten och alla resultatrapporter visade plus,
              men inga jobb kom till!
            </seg>
            <seg n="08c64b0a">
              Nu ser vi direkt efter finanskrisen att vår politik leder till
              att fler människor kommer i arbete. Man kommer inte ifrån det
              faktum att en tiondel av alla som var arbetslösa förra året nu
              är i arbete. Det går inte att komma ifrån det. Det tyder på att
              vår politik fungerar. Men 7,1 procent är mycket. Det är därför
              som vi ska fortsätta som vi gjort för att minska arbetslösheten.
              Om vi fortsätter i den takt vi gör nu kommer arbetslösheten att
              vara på mycket lägre nivåer under mandatperioden.
            </seg>
            <seg n="3a4be349">
              Vår politik syftar till att få människor i arbete, inte att människor
              fastnar i utbildningar eller hamnar i diverse annat, utan människor
              ska komma i arbete. Behövs det kompetens är det viktigt, absolut,
              att människor får den kompetensen.
            </seg>
            <seg n="3fb8fa2d">
              Ibland räcker det bara att man kommer ut, bryter sitt utanförskap
              och möter en arbetsplats, får ett socialt nätverk och träffar
              människor. Det är det den här reformen syftar till. Allt ska så
              klart utvärderas, och vi har i utskottet redan slagit fast det
              och bett regeringen att utvärdera arbetsmarknadspolitiken. Det
              kommer att leda till mycket bra resultat.
            </seg>
          </u>
          <note type="speaker" n="38712e38">
            Anf. 92 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-3" n="97dd9d04">
            <seg n="94ed1601">
              Herr talman! Jag vill tacka interpellanterna för viktiga interpellationer.
              Situationen för dem som är långtidsarbetslösa är bekymmersam.
              Utvecklingen där går åt rätt håll, arbetslösheten går ned, det
              är en sjunkande trend. De arbetslösa har haft det extra tufft
              under finanskrisen när det var 20 000 varsel i månaden, folk som
              hade jobb blev av med sina jobb och de som var långtidsarbetslösa
              fick det ännu svårare.
            </seg>
            <seg n="dc246045">
              Hälften av dem som vi har diskuterat i dag har varit arbetslösa
              mellan fem och tio år. Så många som nästan 20 procent har varit
              arbetslösa och inskrivna på Arbetsförmedlingen i mer än tio år,
              det vill säga även under en brinnande högkonjunktur. Trots de
              satsningar som Ylva Johansson har tagit upp, Kunskapslyftet och
              annat som människor sysselsattes med, kom de inte i arbete. Fördelningen
              bland de personer som finns i den senare fasen är att drygt 20
              procent är mellan 60 och 64 år, 20 procent är mellan 55 och 59
              år. Det är personer som många gånger har haft det tufft i arbetslivet.
            </seg>
            <seg n="4411dce5">
              Jag tycker att det är jätteviktigt att vi inte gömmer undan och
              glömmer personer oavsett vilka bekymmer och svårigheter man kan
              ha. Man har rätt att få en meningsfull sysselsättning som bryter
              utanförskapet och finnas i ett sammanhang. Det leder, förutom
              att man får arbetskamrater och en meningsfull tillvaro, till att
              man blir mindre sjuk.
            </seg>
            <seg n="2443b528">
              Den fråga som Ylva Johansson ställer om kontrollen av fas 3-anordnarna
              tycker jag att är helt relevant. Det är viktigt att Arbetsförmedlingen
              har en kontroll och uppföljning och inspekterar dem som har förmånen
              att kunna möta de långtidsarbetslösa vare sig det är kommuner,
              Stadsmissionen, Erikshjälpen eller andra.
            </seg>
            <seg n="b98cea3e">
              Vi satsar 69 miljarder på arbetsmarknadspolitik. Det som skiljer
              Sverige från andra länder är att två tredjedelar av denna satsning
              just gäller aktiva åtgärder. En av de viktigaste frågorna för
              regeringen är att se till att så många som möjligt ska kunna komma
              tillbaka till arbetslivet, och vi gör precis det vi kan och måste
              och mer därtill för att fler ska kunna komma i jobb.
            </seg>
            <seg n="0353f5f5">
              Tack så mycket för debatten!
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="3d688344">
            16 § Svar på interpellation 2010/11:85 om ungdomsarbetslösheten
          </note>
          <note type="speaker" n="33d736ed">
            Anf. 93 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-4" n="97dd9d04">
            <seg n="565441b8">
              Herr talman! Monica Green har frågat statsministern vad han avser
              att göra för att ungdomsarbetslösheten inte ska vara en, som det
              uttryckts, synvilla, samt ifall det finns brister i statistiken
              på EU-nivå som statsministern vill ändra på. Interpellationen
              har överlämnats till mig.
            </seg>
            <seg n="69f43ad5">
              Regeringens främsta mål är att föra Sverige mot full sysselsättning.
              En viktig del i detta arbete är att bekämpa ungdomsarbetslösheten,
              som i dag ligger på en alltför hög nivå.
            </seg>
            <seg n="890f1d20">
              Regeringen har redan vidtagit, och planerar att vidta, flera
              åtgärder i syfte att bekämpa ungdomsarbetslösheten. För att underlätta
              ungdomars inträde på arbetsmarknaden har regeringen infört halverade
              arbetsgivaravgifter för unga som inte fyllt 26 år. Det har blivit
              hälften så dyrt att anställa unga. Det innebär att kostnaderna
              för att anställa ungdomar har minskat markant.
            </seg>
            <seg n="873e063f">
              Regeringen genomför nu också den största satsningen någonsin
              på lärlingsutbildning. Regeringen satsar stora resurser på att
              skapa 30 000 lärlingsplatser inom gymnasieskolan och 5 900 lärlingsplatser
              inom vuxenutbildningen. Regeringen vill under innevarande mandatperiod
              också introducera två särskilda anställningsformer för lärlingar
              som ska underlätta ungas inträde på arbetsmarknaden.
            </seg>
            <seg n="faa69a02">
              För att öka drivkrafterna för arbetslösa ungdomar att slutföra
              sin grundskole- eller gymnasieutbildning kommer arbetslösa ungdomar
              i åldrarna 2024 år, som är inskrivna i jobbgarantin för ungdomar
              eller i jobb- och utvecklingsgarantin, tillfälligt att kunna få
              studiemedel med den högre bidragsnivån för studier på grundskole-
              och gymnasienivå.
            </seg>
            <seg n="d50c7f37">
              Detta är bara några exempel på regeringens satsningar som syftar
              till att bekämpa ungdomsarbetslösheten.
            </seg>
            <seg n="5fcb8ac6">
              Enligt den officiella arbetslöshetsdefinitionen mäts arbetslösheten
              som andelen av det totala antalet personer i arbetskraften som
              söker och kan ta ett arbete. Denna definition används av såväl
              Eurostat som Statistiska centralbyrån. Men verkligheten är mer
              mångfacetterad än vad som framgår av ett enda statistiskt mått.
            </seg>
            <seg n="f2b54c78">
              Många av de ungdomar som ingår i statistiken över arbetslösa
              är studerande. Till exempel var 40 procent av de arbetslösa ungdomarna
              under 2009 heltidsstuderande som sökte och kunde ta ett arbete.
              Eftersom vi har en gemensam internationell arbetslöshetsdefinition
              förhåller det sig på liknande sätt i andra länder, även om andelen
              heltidsstuderande av de arbetslösa varierar. Detta är en av många
              aspekter som är viktiga för att förstå och få en mer nyanserad
              bild av de arbetslösa ungdomarnas situation.
            </seg>
            <seg n="9acb6ff9">
              Mot denna bakgrund anser jag inte att den gällande officiella
              arbetslöshetsdefinitionen är missvisande eller lider av brister.
              Det är inte på statistikens område som jag avser att vidta åtgärder.
              Däremot kommer jag att fortsätta arbetet för att fler ungdomar
              ska kunna få arbete, och att de som står långt ifrån arbetsmarknaden
              på grund av bristande utbildning ska få hjälp att återuppta sina
              studier.
            </seg>
          </u>
          <note type="speaker" n="d408f3bd">
            Anf. 94 MONICA GREEN (S):
          </note>
          <u who="monica_green_0b84cd" xml:id="i-997428722ae6e3dc-3" n="04ee705a">
            <seg n="918ab03e">
              Herr talman! Det var till statsministern som jag ställde frågan
              om synvillan ungdomsarbetslösheten. Det gjorde jag därför att
              statsministern påstod i valrörelsen att ungdomsarbetslösheten
              var en synvilla. Därför ville jag fråga statsministern vad han
              menade med det, om han inte såg hur många ungdomar som var arbetslösa
              och varför han påstod att det var en synvilla. Och om det nu var
              en synvilla ville jag veta om han tänkte ändra i statistiken,
              också i hela Eurostats statistik, eftersom alla EU:s 27 länder
              räknar på samma sätt.
            </seg>
            <seg n="704f2a18">
              Nu vill inte statsministern svara mig, utan han skickar i stället
              fram Hillevi Engström. Och Hillevi Engström säger: Nej, det är
              inget fel på statistiken. Alltså säger Hillevi Engström här att
              statsministern hade fel, att ungdomsarbetslösheten inte är någon
              synvilla. Bra, skönt att ni ser bristerna, skönt att ni ser ungdomarna!
            </seg>
            <seg n="4f5aae64">
              Nästa steg är att också försöka göra någonting åt den. Ni har
              ju misslyckats med jobben. Vi har en massarbetslöshet i Sverige.
              Ja, vi har en kris; hela världen har gått igenom en kris. Men
              ni gick till val på att fixa jobben. Det har ni misslyckats med,
              och ni har misslyckats ännu mer när det gäller ungdomsarbetslösheten.
              Statsministern försökte sig på en fint i valrörelsen genom att
              säga: Nej, men det är bara en synvilla. De finns egentligen inte.
              Det är väldigt skrämmande att en statsminister säger så. Sedan
              vill han inte komma hit och resonera med mig, men jag pratar gärna
              med Hillevi Engström om den höga ungdomsarbetslösheten och vad
              ni tänker göra åt den.
            </seg>
            <seg n="3382a03f">
              Om det nu inte är en synvilla utan om alla dessa ungdomar som
              behöver ett arbete finns, behöver de komma i utbildning, kanske
              en omskolning eller en komvuxplats, för att stå rustade att ta
              de nya jobben som kommer. Efter en lågkonjunktur tillkommer ju
              nya jobb det är helt rätt men då behöver ungdomarna stå rustade.
              Tyvärr har ungdomars resultat i skolan blivit sämre under tiden
              som den här regeringen har verkat, så att ungdomarna kommer att
              bli sämre och sämre rustade att ta de nya jobben som kommer.
            </seg>
            <seg n="2550096e">
              Ungdomsarbetslösheten är ett mycket stort problem för Sverige
              och stora delar av Europa, men vi toppar tyvärr listan. Det behövs
              betydligt fler åtgärder än vad regeringen har lyckats åstadkomma.
              Det gäller att se till att ungdomarna snabbt kommer i praktik,
              i utbildning, i omskolning eller i någon form av sysselsättning,
              så att de kan visa vad de duger till och så småningom bli anställda.
            </seg>
            <seg n="d3079c83">
              De nya jobben kommer naturligtvis efter en lågkonjunktur, och
              det håller jag med flera talare som har sagt här tidigare i dag.
              Men det måste göras något mycket mer konkret.
            </seg>
            <seg n="97bb4f78">
              Det ni hittills har gjort har inte fungerat. Ni räknar upp alla
              era åtgärder, den ena efter den andra, och säger att det är så
              billigt att anställa ungdomar, men det har inte hjälpt. Ungdomsarbetslösheten
              i Sverige är högst i Europa, trots alla de åtgärder som ni påstår
              att ni har genomfört och som skulle vara så himla bra. Men försök
              då att pröva något mer eftersom er politik hittills inte har fungerat!
            </seg>
          </u>
          <note type="speaker" n="921aec68">
            Anf. 95 HANS BACKMAN (FP):
          </note>
          <u who="hans_backman_f277eb" xml:id="i-796bc2314f473dcd-0" n="c97773e6">
            <seg n="d888b3fb">
              Herr talman! Det är en mycket viktig fråga som Monica Green tar
              upp här, frågan om ungdomsarbetslösheten. Vi i Alliansen betonade
              så sent som under fredagens budgetdebatt att vi tar situationen
              för de unga på största allvar.
            </seg>
            <seg n="5949bd36">
              Sedan vill jag ta upp skolan, som har levt med stora problem
              under väldigt många år. Nu genomför alliansregeringen stora reformer
              för att förbättra utbildningen, inte minst i grundskolan men också
              på gymnasiet, för att rusta våra ungdomar bättre för arbete.
            </seg>
            <seg n="3f086b9d">
              Ett faktum är att en av de grupper som har allra svårast att
              få jobb är de som har lämnat grundskola eller gymnasieskola utan
              fullständiga betyg. Det här måste vi komma åt. De åtgärder som
              nu vidtas genom inrättandet av tydliga kunskapstest via nationella
              prov och tidigare betyg är jag övertygad om kommer att göra att
              skolan blir mycket bättre på att se varje elev, varje individ,
              så att man kan få de kunskaper man behöver för att komma ut i
              arbetslivet.
            </seg>
            <seg n="923124d0">
              Monica Green säger att kunskapsresultaten fortsätter att försämras
              i Sverige. Ja, det är sant. Men tyvärr vill jag här ändå lasta
              den skola som vi tidigare har levt med under socialdemokratiska
              regeringar. Det tar sin tid att ändra en så stor organisation
              som skolan. Det är först i år som alla de här reformerna börjar
              sättas i sjön. Vi kommer att se att de kommer att ge oss framgång
              och att våra ungdomar kommer att stå bättre rustade.
            </seg>
            <seg n="5d921ddf">
              Vi har redan i dag åtgärder, bland annat folkhögskolesatsningen
              som vi nu fortsätter med. Den är jätteviktig för att rusta ungdomar
              med kunskaper för att komma in i arbete. Vi har också satsningarna
              på yrkesutbildningar, yrkesvux. Vi gör en hel del satsningar på
              att matcha ungdomar mot arbetsmarknaden för att på så vis kunna
              komma åt problemet med ungdomsarbetslösheten.
            </seg>
            <seg n="f64dabe5">
              Utvecklingen går ändå åt rätt håll i vissa delar. Konjunkturinstitutet
              beräknade i september 2010 att sysselsättningen skulle öka med
              140 000 personer 20102012, vilket är positivt. Man angav också
              för utskottet att siffran kan komma att justeras uppåt. Av de
              här jobben kommer förstås också ett antal att gå till ungdomar,
              och det är väldigt bra.
            </seg>
            <seg n="46d155d8">
              Jag vill också framföra en liten julhälsning från Leif Jansson,
              förvaltningschef i Sandvikens kommun, i mitt hemlän och min valkrets,
              där vi ju har haft stora problem med ungdomsarbetslöshet under
              både låg- och högkonjunktur. Men nu säger han så här i en julhälsning:
              I Gävleborg växer nu de nyanmälda jobben mer, ungdomsarbetslösheten
              minskar mer och varslen om uppsägningar minskar mer än i landet
              som helhet. Därför kan vi verkligen se fram emot 2011. Jag tillönskar
              alla läsare av lägesrapporten god jul och gott nytt år.
            </seg>
            <seg n="e9bbd221">
              Det tycker jag är en mycket positiv hälsning från ett län och
              en kommun som har varit hårt drabbad av ungdomsarbetslöshet tidigare
              och fortfarande förstås har alltför många unga utanför arbetsmarknaden.
              Men det går åt rätt håll, och till stor del beror det förstås
              på de åtgärder som regeringen vidtar.
            </seg>
          </u>
          <note type="speaker" n="39b33137">
            Anf. 96 HANIF BALI (M):
          </note>
          <u who="hanif_bali_a8fef4" xml:id="i-7ad7d00d5383f864-2" n="ca8be51a">
            <seg n="1834ea0e">
              Herr talman! Monica Green blandar ihop korten. Den höga ungdomsarbetslösheten
              i Sverige utgörs till stor del av heltidsstuderande högskolestudenter
              som söker extrajobb eller jobb efter avslutad utbildning. Det
              är sant och problematiskt, och det måste skapas fler arbeten.
              Det kan dock knappast vara så att någon som gått högskola ska
              behöva sätta sig i komvuxbänken; det är inte rimlig arbetsmarknadspolitik.
            </seg>
            <seg n="c182fc61">
              Tittar vi däremot på statistiken för de ungdomar som är registrerade
              på Arbetsförmedlingen och som inte har gått på universitet och
              inte har den bästa utbildningsmässiga bakgrunden ligger arbetslösheten
              för dem just nu på 4,5 procent. Den har alltså minskat med 22
              procent eller 1 procentenhet. Det betyder att var femte ungdom
              som var arbetslös tidigare nu är i arbete. Vi har program med
              aktiva åtgärder som ser till att människor hamnar i arbete.
            </seg>
            <seg n="909117f7">
              När det gäller ungdomsarbetslösheten bland studenter som pluggar
              på universitet är det andra åtgärder som måste skapas. Det måste
              bli fler företag, det ska löna sig att ta ett extrajobb och man
              ska inte riskera att bli av med sitt studiestöd om man jobbar
              lite extra. Det finns många sådana åtgärder, och dem genomför
              alliansregeringen.
            </seg>
            <seg n="9fdb2e7a">
              Det viktigaste är att det finns växande företag som anställer.
              Det gäller att ha en politik för det och inte en politik som går
              ut på att brandskatta företagare och dra undan de förutsättningar
              med RUT och ROT som finns. Det gäller att ha en politik som går
              ihop hela vägen.
            </seg>
            <seg n="ac2dc07f">
              Monica Green, när ska Socialdemokraterna börja ha en arbetsmarknadspolitik?
              Jag blir orolig när jag hör att ni går till val på något och sedan
              ångrar er dagen efter. Jag blir orolig när ni säger en sak i kammaren
              och en annan i slutna rum i era förtroenderåd etcetera.
            </seg>
            <seg n="353c9f6f">
              Vad står socialdemokratin för? Vad vill ni göra för att minska
              ungdomsarbetslösheten?
            </seg>
            <seg n="d14beaf2">
              Jag hör er tala om 100 000 jobb och praktikplatser, men det är
              aldrig någon som konkretiserar det. Det enda exempel jag har hört
              var snabbtåget som skulle byggas mellan Göteborg och Borås. Ska
              alla ungdomar alltså bli järnvägsarbetare? Är det er plan?
            </seg>
            <seg n="ded1e74e">
              Det känns tvivelaktigt att vi i denna kammare ska bestämma var
              de nya jobben ska växa fram. Det ska företagen bestämma, och det
              ska de jobbsökande bestämma. Det är därför vi skapar generella
              förutsättningar för jobbskapande, och nu ser vi att ungdomsarbetslösheten
              har minskat med 22 procent eller 1 procentenhet till 4,5 procent
              i riket. Det är mycket bra, och vi har goda förutsättningar att
              sänka ungdomsarbetslösheten ännu mer.
            </seg>
            <seg n="1d35afb4">
              Jag vill gärna ha svar från Monica: Vad är er politik?
            </seg>
          </u>
          <note type="speaker" n="765a5d49">
            Anf. 97 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-5" n="97dd9d04">
            <seg n="4844e33c">
              Herr talman! Det är många frågor och en del förvirring i statistiken,
              Monica Green. Det är allvarligt med arbetslösheten bland ungdomar,
              framför allt bland de 56 000 ungdomar som varken arbetar, studerar
              eller är anmälda på Arbetsförmedlingen och som vi inte vet vad
              de gör. Det är det största bekymret.
            </seg>
            <seg n="a546b7cb">
              Det näst största bekymret är de ungdomar som har lämnat skolan.
              Det är synd att Ylva Johansson inte är kvar i kammaren. Hon var
              skolminister när många ungdomar på grund av de reformer som skedde
              inte fick en skola som de kunde vara nöjda med och när många slogs
              ut från skolan och inte fick chansen att komma in på arbetsmarknaden.
            </seg>
            <seg n="75bf1d7f">
              Låt oss titta på statistiken. I november fanns det 119 000 arbetslösa
              ungdomar mellan 15 och 24 år. På ett har det minskat med 14 000
              personer. Det är utmärkt. Bland de ungdomar i denna ålderskategori
              som är arbetslösa går mer än hälften, 56 procent, i gymnasieskolan,
              6 procent i grundskolan och 20 procent på universitet och högskola.
            </seg>
            <seg n="61cc675e">
              Man måste titta på hur det ser ut. De som går i grundskolan behöver
              annan hjälp och stöd. Kanske är det inte mest bekymmersamt för
              dem som går i 8:an och vill jobba extra på helgen i en affär även
              om det kan vara nog så bekymmersamt.
            </seg>
            <seg n="abb5ae88">
              Mitt största fokus måste dock ligga på dem som är lite äldre
              som har rätt att komma in på arbetsmarknaden och som har rätt
              att slutföra sin skola.
            </seg>
            <seg n="b0f5d689">
              Vi måste alltså titta på det vida begreppet ungdomar. Är man
              15 år och bor hemma och söker arbete två timmar i veckan är det
              inte ett stort bekymmer för samhället. Är man däremot 20 eller
              23 år är det ett allvarligt problem och ännu värre för dem som
              inte gör någonting.
            </seg>
            <seg n="41be22aa">
              Därför gör vi mycket. Den allra viktigaste reformen är den som
              skolminister Jan Björklund ansvarar för, det vill säga att genomföra
              en skola där alla barn och unga får chansen. Skolan är grunden.
              Det är den som förebygger arbetslöshet på både kort och lång sikt.
            </seg>
            <seg n="131fbeeb">
              Jag nämnde tidigare att vi har sänkt kostnaderna för att anställa
              ungdomar, och vi genomför lärlingsutbildningar i både gymnasieskolan
              och arbetslivet nästa år.
            </seg>
            <seg n="ef82f189">
              Dessutom kommer de unga som inte har gått igenom grunden i gymnasieskolan
              att kunna få ett förhöjt studiebidrag från staten på ca 6 300
              kronor per fyraveckorsperiod för att slutföra sin skolutbildning.
              Det kommer att gälla under tre års tid. Reformen initieras nästa
              år och är otroligt viktig.
            </seg>
            <seg n="e559c757">
              För att motivera ungdomar att förstå vikten av att få en skolutbildning
              fortsätter vi med satsningarna inom folkhögskolan.
            </seg>
            <seg n="4c7748ab">
              Hälften av alla ungdomar är arbetslösa kortare tid än en månad.
              Därför vore det förödande att från dag ett på Arbetsförmedlingen
              sätta ungdomar i en utbildning, aktivitet eller åtgärd. Däremot
              ska de få det när de har varit arbetslösa i ett par månader och
              inte kommit i jobb. Att låsa in en ungdom i en aktivitet som inte
              leder till jobb när vi vet att så många får jobb ganska snart
              skulle inte vara vettigt för någon part.
            </seg>
            <seg n="da6e8f3e">
              Jag vill ännu en gång poängtera att ungdomar är olika. Ungdomsarbetslösheten
              är ingen synvilla, men vi måste titta bakom siffrorna. Vi måste
              titta på de elever som går i grundskola och gymnasium. Vi måste
              se till att skolan är tillräckligt bra på att se varenda unge
              och ge varje barn och ungdom en förutsättning. Det bygger vi framtidens
              skola på.
            </seg>
            <seg n="6ab8b7e5">
              Vi satsar under åren 20102014 så mycket som 6 miljarder kronor
              på skolan för att varje barn och ungdom ska få chansen. Det är
              en framtidssatsning.
            </seg>
            <seg n="134b1138">
              Det, Monica Green, är mer än vad den tidigare socialdemokratiska
              regeringen gjorde. Då lämnade så många som 30 000 ungdomar skolan
              varje år utan godkända betyg. Det lade grunden till den höga ungdomsarbetslöshet
              vi har i Sverige.
            </seg>
          </u>
          <note type="speaker" n="237d1fb4">
            Anf. 98 MONICA GREEN (S):
          </note>
          <u who="monica_green_0b84cd" xml:id="i-997428722ae6e3dc-4" n="04ee705a">
            <seg n="fad6903e">
              Herr talman! Det är skönt att höra att Hillevi Engström så tydligt
              tar avstånd från sin partiledare och statsminister som påstår
              att ungdomsarbetslösheten är en synvilla. Det är bra att vi får
              det nedskrivet i protokollet och att Hillevi Engström tydligt
              säger ifrån till sin egen statsminister. Det är bra att vi kan
              vara överens om att ungdomsarbetslösheten inte är någon synvilla.
            </seg>
            <seg n="8f895e7d">
              Vi ska givetvis se varje ungdom för sig. Vi måste också se vilken
              typ av arbete som ungdomarna söker. Är det extrajobb, deltidsjobb
              eller heltidsjobb?
            </seg>
            <seg n="65bddf29">
              Jag hör att vissa debattörer ändå försöker sopa problemet under
              mattan. De menar att man inte behöver räkna alla och att det inte
              är så viktigt.
            </seg>
            <seg n="b5d6610c">
              Jag kan förstå att man måste sätta fokus på dem som är heltidsarbetslösa,
              men vi måste se till att alla som söker arbete och som har möjlighet
              att arbeta får ett arbete. Vi måste också se till att vi har företag
              som fungerar och att vi har en matchning som gör att de som söker
              arbete får rätt möjligheter. I dag saknas det.
            </seg>
            <seg n="7ade56ec">
              Med den borgerliga politiken försämras skolresultaten. Man kan
              naturligtvis skylla på sossarna. Det kommer den borgerliga regeringen
              att göra i alla tider. När vi regerar igen kommer ni att säga
              att allt är vårt fel, och när ni regerar säger ni att allt är
              vårt fel.
            </seg>
            <seg n="f4fde145">
              PISA-undersökningen visar att svenska elevers kunskaper i matematik,
              naturvetenskap och läsförståelse har försämrats. Det är 3 000
              färre lärare under den borgerliga regeringens tid, och det är
              större skolklasser. Ni påstår att ni försöker göra något åt skolan
              och att ni vill ha rätare led och ni säger att det skulle ge bättre
              resultat. Hittills har det inte visat sig.
            </seg>
            <seg n="2980c1a6">
              Ungdomar behöver en bra utbildning. Alla som söker arbete behöver
              inte samma utbildning. Varje ungdom måste ses för sig. Den som
              inte har någon utbildning alls ska få den utbildning den behöver.
              De som har högskoleutbildning ska givetvis ha en annan typ av
              matchning och stöd så att de får de jobb de passar för.
            </seg>
            <seg n="80a5d87b">
              Ni har, som sagt, misslyckats när det gäller arbetslösheten.
              Det är bra att ni kommer med en rad åtgärder. Ni påstod att ni
              hade fixat det redan under den förra mandatperioden med alla de
              åtgärder som ni har räknat upp. Det visar sig att det som ni har
              gjort hittills inte har fungerat. Man måste erkänna det. Det är
              bra att ni erkänner att det inte är en synvilla, och det är bra
              att ni vill vidta ytterligare åtgärder, men än så länge har ni
              inte kommit till rätta med problemet, Sveriges stora sorgebarn,
              den höga ungdomsarbetslösheten.
            </seg>
            <seg n="82e5a7e2">
              Det behövs växande företag och det behövs en politik för jobben.
              Då måste man också satsa på utbildning, precis som Ylva Johansson
              sade tidigare. Det behövs naturligtvis olika typer av utbildning
              beroende på vad den unga har i bagaget. Man ska absolut inte dra
              alla över en kam. Jag tycker att det är märkligt att vissa debattörer
              gör det.
            </seg>
            <seg n="f3fbda84">
              Vi har satsat på 100 000 nya jobb och utbildningstillfällen i
              vår budgetmotion. Vi har en mängd förslag på åtgärder för att
              snabbt se till att ungdomar får ett arbete. De ska inte låsas
              in i en åtgärd, men de ska få hjälp från första stund. Det är
              det bästa man kan göra.
            </seg>
          </u>
          <note type="speaker" n="b6cc9549">
            Anf. 99 HANS BACKMAN (FP):
          </note>
          <u who="hans_backman_f277eb" xml:id="i-796bc2314f473dcd-1" n="c97773e6">
            <seg n="3cbc0015">
              Herr talman! Monica Green visar dålig förmåga att ta ansvar för
              den egna politiken. Att skolan inte har fungerat bra under socialdemokratins
              regeringsperiod är ingen hemlighet. Att vi nu gör om utbildningen
              åt det håll som Monica Green efterfrågar är uppenbart. Vi anpassar
              nu gymnasieskolan efter individen en del vill ha en yrkesutbildning,
              andra vill läsa teori för att förbättra ungdomars möjlighet att
              utifrån sina egna förutsättningar få en bra utbildning så att
              de kan komma i arbete.
            </seg>
            <seg n="8d7e49b3">
              Jag har en fråga till Monica Green. Vi inom Alliansen har pratat
              länge om att införa ett utvecklat lärlingssystem. Vi arbetar på
              det. IF Metall och arbetsgivarorganisationen Teknikföretagen har
              tecknat ett kollektivavtal om yrkesintroduktion. Avtalet riktar
              sig till ungdomar under 25 år som saknar relevant yrkeserfarenhet.
              De kan på detta sätt få arbete och utbildning. Jag tycker att
              det är mycket bra. Det påminner om det som vi i Alliansen gör
              när vi nu vill införa ett lärlingsprogram inom gymnasieskolan
              och möjlighet till lärlingsprovanställning för personer under
              23 år. Har Monica Green börjat sympatisera med Alliansens lärlingspolitik,
              grundat på om Monica Green tycker att det initiativ som Metall
              har tagit är bra? Det skulle vara intressant att höra. Det är
              viktigt för att lösa situationen för ungdomar utan arbete.
            </seg>
            <seg n="e9724da2">
              I de länder som har haft fungerande och bra lärlingssystem Tyskland
              och Danmark är ungdomsarbetslösheten lägre än i Sverige. Jag skulle
              vilja veta hur Monica Green ser på IF Metalls avtal med teknikföretagen
              om lärlingsutbildning.
            </seg>
          </u>
          <note type="speaker" n="fc073254">
            Anf. 100 HANIF BALI (M):
          </note>
          <u who="hanif_bali_a8fef4" xml:id="i-7ad7d00d5383f864-3" n="ca8be51a">
            <seg n="e35ed40b">
              Herr talman! Det är inte länge sedan jag gick i skolan. Jag vill
              påminna Monica Green om att Alliansens gymnasiereform träder i
              kraft 2011. Alla som har gått i gymnasieskolan under de senaste
              fyra åren har gått i en gymnasieskola som är utformad av Socialdemokraterna.
              Det är er skola. Det tar lång tid att göra om skolan. Vi kan ju
              inte se skillnader så snart gymnasiereformen är på plats. Jag
              tror inte det, även om det känns hemskt att säga. Det är de år
              man går i skola, från första klass och 13 år framåt, som formar
              hur bra man är på arbetsmarknaden. Det tar nog tio år innan man
              börjar se verkliga resultat av en skolpolitik. Om vi ser tio år
              bakåt var det Socialdemokraterna som styrde. Det är er politik
              som har lett till att ungefär lika många som nu räknas som arbetslösa
              gick ut skolan utan fullständiga betyg. IV-programmet som ni införde
              skulle vara det lilla programmet för några få. Det blev det största
              programmet för killar. Det är inte ens en riktig gymnasieutbildning.
              Det är därför vi har problem, och det är därför vi har gjort stora
              insatser för att få ungdomar i arbete. I statistiken ser vi att
              ungdomsarbetslösheten minskar.
            </seg>
            <seg n="675d687f">
              Jag hoppas att Monica Green stöder vår skolpolitik som ser till
              att fler människor kommer i arbete i framtiden.
            </seg>
          </u>
          <note type="speaker" n="26c9defc">
            Anf. 101 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-6" n="97dd9d04">
            <seg n="b629f977">
              Herr talman! Jag vänder mig först till Monica Green. Jag tycker
              inte att det är seriöst av en debattör att lägga ord i min mun.
              Vi kan göra våra egna tolkningar. Jag var väldigt tydlig i fråga
              om ungdomsarbetslösheten och statistiken. Det är ett bekymmersamt
              läge med de ungdomar som inte har klarat av skolan. Därför genomför
              vi reformer.
            </seg>
            <seg n="fc030446">
              Monica har dock en poäng. Det handlar om utbildning. Jag rekommenderar
              Monica Green att ta del av statistiken och gärna besöka Statistiska
              centralbyrån för att förstå hur man kan tolka statistik. Fil.
              dr Claes-Håkan Gustafson som är verksam vid Statistiska centralbyrån
              skriver så här i en artikel i DN: Statistiken ställer krav på
              användaren att rätt förstå utvecklingen av ungdomsarbetslösheten.
              Man måste förstå att det finns olika behov hos ungdomar som går
              i grundskolan och är 15 år och hos dem som går i gymnasieskolan
              där 56 procent, alltså halva ungdomsarbetslösheten, finns och
              hos dem som går på universitetet.
            </seg>
            <seg n="cfe644aa">
              Jag tycker att det är viktigt att vi kan enas om att det är skolan
              som ska förebygga arbetslöshet. Har man gått på universitet och
              pluggat i fyra fem år är det, precis som Hanif Bali säger, helt
              orimligt att man ska in i en kortare arbetsmarknadsutbildning.
              Det är inte målsättningen. Det gäller för den unga att komma ut
              på en praktikplats eller traineeplats inom det område som man
              är utbildad för.
            </seg>
            <seg n="cec26c4e">
              Vi ser en positiv trend i samhället nu. Ungdomsarbetslösheten
              har minskat det senaste året och fler ungdomar kommer i arbete.
              Sänkningen av arbetsgivaravgifterna har säkert haft en god effekt
              och bidragit till det. Vi har också genomfört ändringar så att
              det har blivit möjligt med visstidsanställningar i större utsträckning.
              Där har speciellt ungdomar kunnat komma in. Det är en brygga från
              arbetslöshet in på arbetsmarknaden.
            </seg>
            <seg n="3052b869">
              Eftersom ungdomar är olika tycker vi att det är angeläget att
              man inte bara ser över den treåriga teoretiska högskoleförberedande
              delen i gymnasieskolan utan även tänker på de ungdomar som vill
              ha en lärlingsanställning och komma ut i jobb. Vi kommer nästa
              år att utreda lärlingsprovanställningar och vi kommer att genomföra
              lärlingsutbildningar i gymnasieskolan. Det är viktiga reformer.
            </seg>
            <seg n="d456520f">
              Ungdomar får också stor hjälp genom jobbcoachning inom Arbetsförmedlingen.
              Om man har sökt en del jobb utan att få något behöver man någon
              som hjälper en att stärka självkänslan och får en att tro på att
              man kan och vill och har förmåga. Där kommer jobbcoachningen in.
              När ungdomar har varit arbetslösa en period infaller också de
              nystartsjobb där man tar bort hela arbetsgivaravgiften för den
              unga. Det är också viktigt.
            </seg>
            <seg n="7c05e68f">
              Den allra viktigaste reformen är nog ändå den som genomförs nästa
              år, nämligen ett ökat studiebidrag för de ungdomar som väljer
              att gå tillbaka till skolan för att avsluta grund- och gymnasieskolan.
              De kommer att få det förhöjda studiebidraget.
            </seg>
            <seg n="319fefad">
              Låt oss enas om att statistik inte är helt lätt att tolka och
              att det behövs olika åtgärder för olika behov.
            </seg>
          </u>
          <note type="speaker" n="fa9e6921">
            Anf. 102 MONICA GREEN (S):
          </note>
          <u who="monica_green_0b84cd" xml:id="i-997428722ae6e3dc-5" n="04ee705a">
            <seg n="9b07bea0">
              Herr talman! Jag tycker att det var bra att Hillevi Engström
              i sitt förra inlägg tydligt sade att arbetslösheten inte är någon
              synvilla. Det var inte jag som hittade på de orden. Jag tycker
              att det är bra att Hillevi Engström erkänner att ungdomsarbetslösheten
              inte är någon synvilla. Då är vi alltså överens om det, och det
              är bra.
            </seg>
            <seg n="c48d3466">
              Det andra vi är överens om är att alla ungdomar är olika och
              att var och en har olika utbildningsbakgrund. Därför måste de
              ha olika typer av stöd och matchning. Det är bra att vi är överens
              om det också. Vi kan komma långt med det.
            </seg>
            <seg n="aa5d69c4">
              Men det räcker inte. Man måste också gå från ord till handling.
              Man kan säga att man ska göra skolan bättre och sedan skylla på
              att det kommer att ta 20 år innan man ser resultat. Men man kan
              också se vad den borgerliga regeringen har gjort, nämligen att
              minska antalet lärare med 3 000. Man kan se att skolklasserna
              har blivit större under den borgerliga regeringens tid. Då kan
              ni inte skylla på att det egentligen var sossarna som ville det,
              utan det är den borgerliga regeringen som har genomfört detta.
            </seg>
            <seg n="29f733ba">
              Jag fick en fråga om vad jag tycker om lärlingsutbildningar.
              Jag tycker att det är bra om vi har starka parter på arbetsmarknaden.
              Vi ska ha en stark fackföreningsrörelse och vi ska ha starka arbetsgivarparter
              som kan bygga en lärlingsutbildning. Men då ska vi se till att
              inte den borgerliga regeringen fortsätter att rycka undan benen
              på fackföreningsrörelsen, som den har gjort under den här tiden.
              Om vi har starka fackföreningar kan vi se till att lärlingsperioden
              också innehåller någon form av utbildning. Då välkomnar jag det.
              Då tycker jag att det är bra om arbetsmarknadens parter är tillräckligt
              starka och om man kan se till att man är överens.
            </seg>
            <seg n="72c1a8b4">
              Vi ska nog kunna komma överens om mycket, men jag beklagar att
              statsministern vägrade att komma hit och dra tillbaka sitt uttalande
              om synvillan ungdomsarbetslösheten.
            </seg>
            <seg n="2d9b20e8">
              Dessutom vill jag önska alla i kammaren en god jul och ett gott
              nytt år.
            </seg>
          </u>
          <note type="speaker" n="68ae733c">
            Anf. 103 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-7" n="97dd9d04">
            <seg n="32a23427">
              Herr talman! Jag vill önska mina meddebattörer detsamma.
            </seg>
            <seg n="5fd3d05b">
              Jag tror att vi delar uppfattningen om att alla ungdomar ska
              få chansen. Vi kommer att anstränga oss till det yttersta för
              att både göra en bättre skola och vidta bättre åtgärder. Vi ska
              vässa alla instrument i verktygslådan så att fler unga nästa år
              kan komma in på arbetsmarknaden. Det är väl den bästa julklapp
              man kan få! Det ska bli fler än hittills som kommer in; det är
              min ambition.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="d21bb77f">
            17 § Svar på interpellation 2010/11:94 om brist på arbetskraft
            med rätt utbildning
          </note>
          <note type="speaker" n="a4ec63ca">
            Anf. 104 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-8" n="97dd9d04">
            <seg n="ece8593b">
              Herr talman! Ylva Johansson har frågat mig vilka initiativ jag
              avser att ta för att rusta upp den yrkesinriktade arbetsmarknadsutbildningen
              i syfte att åtgärda problemet med flaskhalsar på arbetsmarknaden.
            </seg>
            <seg n="ca9a0875">
              Låt mig börja med att notera det positiva i att vi ånyo är i
              en situation med en stigande efterfrågan på arbetskraft efter
              en av de djupaste och mest utbredda lågkonjunkturerna sedan 30-talet.
              En övergripande målsättning för regeringen under den gångna perioden
              har varit att överbrygga krisen och mildra dess långsiktiga effekter.
              Inom arbetsmarknadspolitiken har regeringen därför gjort kraftfulla
              satsningar. Det har gällt bland annat arbetspraktik, praktisk
              kompetensutveckling och jobbcoacher, så att de personer som förlorat
              jobbet ska behålla kontakten med arbetslivet och stå bättre rustade
              när jobben kommer. Jobbcoachningen har varit viktig bland annat
              när det gäller att upprätthålla sökaktiviteten hos de arbetssökande.
              Den främjar därmed en effektiv matchning mellan arbetsgivare och
              arbetssökande.
            </seg>
            <seg n="63684a52">
              Frågan om att säkra näringslivets behov av kompetens är av central
              betydelse för att långsiktigt säkra vår konkurrenskraft och därmed
              vår välfärd. Regeringen har därför under den gångna mandatperioden
              gjort stora satsningar inom utbildningspolitiken, bland annat
              genom utbyggnad av den yrkesinriktade gymnasiala vuxenutbildningen
              och skapandet av den nya yrkeshögskolan och genom försöksverksamhet
              med lärlingsutbildning inom gymnasieskolan. Detta är inledningen
              på en kvalitetsförstärkning av yrkesutbildningen som regeringen
              anser bör fortsätta.
            </seg>
            <seg n="dedc1e32">
              För att förbättra kunskapen om kommande behov på arbetsmarknaden
              har regeringen även gett ett antal centrala myndigheter i uppdrag
              att bland annat ta fram nationella analyser avseende framtida
              kompetensförsörjningsbehov.
            </seg>
            <seg n="4af90128">
              För personer som står långt ifrån arbetsmarknaden kan i vissa
              situationer en kortare arbetsmarknadsutbildning vara en väg tillbaka
              till ett arbete. Regeringen har därför under 2010 även tillfört
              medel för att möjliggöra ett ökat antal platser i arbetsmarknadsutbildning.
            </seg>
            <seg n="7b054705">
              Jag är övertygad om att regeringens satsningar på utbildning
              leder till att fler personer väljer att utbilda sig. Det är dock
              viktigt att utbudet av yrkesutbildningar fortsätter att utvecklas
              i samklang med arbetsmarknadens behov av kompetens. Inom yrkeshögskolan
              är det arbetslivets behov som avgör vilka utbildningar som ska
              genomföras. Genom den yrkesinriktade gymnasiala vuxenutbildningen
              kan den enskilde på eget initiativ ställa om för att möta de behov
              som finns på den aktuella arbetsmarknaden. När det gäller arbetsmarknadsutbildningar
              anordnar Arbetsförmedlingen utbildningar med inriktning på tillverkning,
              transport, bygg- och anläggning, vård- och omsorg med mera.
            </seg>
            <seg n="4235dfe8">
              Arbetsmarknadspolitiken handlar inte om antingen jobbcoachning
              eller utbildning och praktik. Jag är övertygad om att bägge delar
              kommer att krävas och krävs.
            </seg>
          </u>
          <note type="speaker" n="cffb0d7a">
            Anf. 105 YLVA JOHANSSON (S):
          </note>
          <u who="ylva_johansson_c5e8e0" xml:id="i-dece021a8ed72e2a-3" n="6426402a">
            <seg n="d0354f0c">
              Herr talman! Vi har det positiva problemet, om man får säga så,
              att vi har ett läge med en stigande konjunktur och en bred tillväxt
              på arbetsmarknaden. Men det finns också problem på denna arbetsmarknad.
              Vi har tidigare debatterat att långtidsarbetslösheten biter sig
              fast. Det finns också ett problem i den andra änden, nämligen
              att allt fler arbetsgivare nu rapporterar problem med att få tag
              i rätt kompetens. Även om bristerna fortfarande inte alls är så
              stora som de har varit under tidigare högkonjunktur är det 20
              procent av arbetsställena i näringslivet som i Arbetsförmedlingens
              senaste undersökning säger att de har stött på rekryteringsproblem.
              Det gäller kanske framför allt inom industrin och byggsektorn,
              men man kommer nu med dessa varningssignaler också inom andra
              sektorer.
            </seg>
            <seg n="4046faeb">
              Det är självfallet svårbedömt hur detta kommer att utvecklas
              framåt. Vi hoppas alla att vi kommer att fortsätta att ha en tillväxt
              i ekonomin och en tillväxt på arbetsmarknaden. Om det står sig
              kommer problemen att förvärras, särskilt om man till detta lägger
              de demografiska utmaningar vi står inför som också regionalt kan
              vara mycket stora. Det handlar om hur vi ska möta den generationsväxling
              som måste till.
            </seg>
            <seg n="29d02994">
              Regeringen och ministern svarar att jobbcoachning är det sätt
              som man vill använda för att matcha arbetssökande med jobben.
              Men det räcker inte så långt. Om inte de arbetslösa har rätt kompetens
              räcker det inte med coachning för att hamna på rätt ställe. Det
              är den ena delen. Det fungerar om man har rätt kompetens. Men
              om man inte har det och om kompetensen hos de arbetslösa, särskilt
              om man tar hänsyn till regional fördelning, ser annorlunda ut
              än behoven måste man göra andra insatser.
            </seg>
            <seg n="4da247d2">
              Regeringen har varit tydlig, herr talman, i sin nedprioritering
              av arbetsmarknadsutbildningen. Det är inte bara vi i oppositionen
              som nu har påtalat det i år efter år och kritiserat regeringen
              för att den inte vill investera i utbildning för arbetslösa. Också
              regeringens eget expertråd, Finanspolitiska rådet, har i rapport
              efter rapport kritiserat just denna del av regeringens politik
              att den inte har velat satsa på mer kvalificerad arbetsmarknadsutbildning
              i det konjunkturläge som har rått.
            </seg>
            <seg n="dd6c3d27">
              Vi har i dag över 200 000 människor som är anmälda arbetslösa
              på Arbetsförmedlingen. Bara drygt 5 000 av dem får chansen till
              en arbetsmarknadsutbildning. Min bedömning är att det är på tok
              för lite i förhållande till de rekryteringsbehov och kompetensbehov
              som vi redan nu ser på arbetsmarknaden. Jag tror också att problemen
              kommer att öka inom kort. Detta ska kopplas till att regeringen
              också har dragit ned på annan, reguljär, utbildning. Det har förvärrat
              problemet.
            </seg>
            <seg n="8f2bf96a">
              Jag vill fråga arbetsmarknadsministern: Är regeringen beredd
              att satsa nya resurser på att utöka arbetsmarknadsutbildningen
              och vuxenutbildningen för att göra det möjligt för ett växande
              näringsliv att finna rätt kompetens till de jobb som nu skapas?
            </seg>
          </u>
          <note type="speaker" n="18c688cb">
            Anf. 106 HANS BACKMAN (FP):
          </note>
          <u who="hans_backman_f277eb" xml:id="i-796bc2314f473dcd-2" n="c97773e6">
            <seg n="d5a50fbf">
              Herr talman! Ylva Johansson tar upp ännu en viktig del inom arbetsmarknadspolitiken,
              nämligen utbildningen. Med just arbetsmarknadsutbildningen är
              det så att man alltid får väga behovet mot efterfrågan och hur
              läget på arbetsmarknaden samt konjunkturen är. Min bild är att
              regeringen gör en väl avvägd bedömning. Men det finns också andra
              delar i utbildningssystemet som är viktiga när det gäller att
              matcha personer utan jobb in i arbete.
            </seg>
            <seg n="2b38888c">
              En av de viktiga saker som vi genomför nu är den så kallade etableringsreformen
              så att nyanlända svenskar får en bra matchning in på arbetsmarknaden
              genom att hänsyn tas till deras bakgrund, till deras kunskaper
              och utbildning, till yrkeserfarenhet och så vidare för att de
              ska kunna ta de jobb som finns på den svenska arbetsmarknaden.
              På så vis får också företagen möjligheter att finna arbetskraft
              till de jobb som företagen har.
            </seg>
            <seg n="dcf5a354">
              Jag vill också peka på de satsningar som inom kommunerna görs
              på yrkesvux och yrkeshögskola. Som jag och vi inom Alliansen ser
              detta är det ett problem att gymnasieskolan tidigare varit alltför
              likriktad. Alla skulle läsa till högskolebehörighet, oavsett vilken
              typ av utbildning man var ute efter. Många ungdomar som jag pratat
              med har sagt att det aldrig känts riktigt bra och inte riktigt
              stimulerande. Man har inte fått vad man efterfrågat. Nu vill vi
              ge dem den möjligheten genom att göra utbildningarna mer inriktade
              på den väg man i framtiden vill gå. Jag tror att inte minst yrkeshögskolan
              kommer att vara framgångsrik i att ge företag möjligheter att
              få arbetskraft till de jobb som företagen har.
            </seg>
            <seg n="d2adeb57">
              Det här är några av de viktiga åtgärder som vi vidtar.
            </seg>
            <seg n="542b0a8f">
              Så dyster är ändå inte bilden. Nu minskar ju arbetslösheten.
              Som jag nämnt i en interpellationsdebatt tidigare kommer jag från
              Gävleborg. I Sandvikens kommun har det varit tufft på arbetsmarknaden
              med många arbetslösa. I dag säger Leif Jansson som är förvaltningschef
              i Sandvikens kommun att antalet nyanmälda i jobb växer i Gävleborg.
              Det är fler nyanmälda jobb. Ungdomsarbetslösheten minskar. Antalet
              varsel om uppsägningar minskar mer än i landet som helhet.
            </seg>
            <seg n="e1d36b66">
              Det finns alltså positiva signaler ute på arbetsmarknaden. Lyckas
              vi med en reform som etableringsreformen och med satsningarna
              på yrkeshögskola och yrkesvux kommer vi, tror jag, nära en lösning
              på de problem vi i dag har. Dessa problem ska vi vara medvetna
              om, och vi ska förstås aktivt arbeta med att ge förutsättningar
              för att lösa problemen.
            </seg>
          </u>
          <note type="speaker" n="600474aa">
            Anf. 107 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-9" n="97dd9d04">
            <seg n="85d0dfdc">
              Herr talman! Utbildning lägger grunden för ett bra arbetsliv;
              visst är det så. Därför har skolan en väldigt viktig roll när
              det gäller att förebygga arbetslöshet. Det är också av det skälet
              som vi nu reformerar gymnasieskolan. Det kommer framför allt att
              gynna väldigt många ungdomar som vill ha ett yrke och som vill
              komma ut i arbetslivet. Tidigare var det helt orimligt. Det är
              ett av skälen till den arbetslöshet som vi i dag har. Det visar
              forskningen och Anders Forslund på IFAU.
            </seg>
            <seg n="4ed30e3b">
              När gymnasieskolan gjordes om och alla elever alldeles oavsett
              intresse och lust skulle tvingas läsa väldigt mycket teoretiska
              ämnen för att ha en högskoleförberedande utbildning hoppade väldigt
              många av. Det är delar av den gruppen som vi i dag ser som långtidsarbetslösa.
              Därför är det otroligt viktigt med de satsningar vi gör på det
              ordinarie och det reguljära utbildningssystemet. Dessutom har
              aldrig tidigare så många ungdomar gått på universitet och högskolor
              som just nu drygt 300 000 ungdomar.
            </seg>
            <seg n="0c1526d5">
              Arbetsmarknadsutbildningen har, som Ylva Johansson mycket riktigt
              påtalat, minskat sedan 1990-talet. Då var den uppe på extrema
              nivåer med 100 000 deltagare. Men denna insats hade stora brister
              i kvaliteten. Det gick inte att leverera en så hög kvalitet som
              krävdes. Fastän vi sedan dess gått igenom flera högkonjunkturer
              har arbetslösheten bitit sig fast på höga nivåer.
            </seg>
            <seg n="422e78a0">
              Det är också för att minska arbetslösheten som vi gör stora satsningar
              på lärlingsutbildningar med 30 000 platser nästa år samt lärlingsprovanställningar.
              Arbetsmarknadsutbildningarna är den allra dyraste formen av arbetsmarknadspolitik.
              Därför tycker vi att det är rimligt att utbilda fler inom det
              reguljära skolväsendet. Tanken är inte att arbetsmarknadsutbildningen
              ska reparera brister eller ersätta reguljär skolutbildning.
            </seg>
            <seg n="2f0cab4f">
              De bristyrken som nu finns till exempel har industrin svårt att
              anställa löses inte med en kortare arbetsmarknadsutbildning utan
              genom andra typer av insatser.
            </seg>
            <seg n="64713443">
              I dag motsvarar antalet platser på yrkesvux och komvux 25 000
              personer. Inom yrkesvux finns det utbildningar ungefär som inom
              den ordinarie arbetsmarknadsutbildningen tidigare.
            </seg>
            <seg n="a09e5d01">
              Jag delar uppfattningen att utbildning lägger grunden för ett
              bra arbetsliv, men jag delar inte uppfattningen att människor
              ska låsas in i arbetsmarknadsutbildningar. I första hand ska de
              som vill ha en längre utbildning genomföra den inom det reguljära
              skolväsendet. Vuxna har en förhöjd studiebidragsdel, drygt 6 000
              kronor, för att kunna få en utbildning som passar arbetsmarknadens
              krav.
            </seg>
          </u>
          <note type="speaker" n="c01f1dbf">
            Anf. 108 YLVA JOHANSSON (S):
          </note>
          <u who="ylva_johansson_c5e8e0" xml:id="i-dece021a8ed72e2a-4" n="6426402a">
            <seg n="0c7d5563">
              Herr talman! Arbetsmarknadsministern och Hans Backman bjuder
              upp till en diskussion om hela utbildningspolitiken. En sådan
              välkomnar jag gärna. Den allra största utmaningen är naturligtvis
              att bygga ett utbildningssystem som kan rusta människor för de
              utmaningar som de kommer att möta i arbetslivet och för all del
              också i livet i övrigt. Vi i Sverige har i dag utomordentligt
              stora problem. Vi har ett skolsystem där kunskapsnivån just nu
              är i fritt fall.
            </seg>
            <seg n="e272b64d">
              Helt nyligen kom en ny rapport, den så kallade PISA-undersökningen,
              som visar att svenska skolelever presterar uruselt i förhållande
              till de förväntningar vi rimligen skulle kunna ha på vårt skolsystem.
              I de grenar där Sverige tidigare presterat väldigt bra till exempel
              i läskunnighet är vi nu nere på en medioker genomsnittlig nivå.
              25 procent av pojkarna i skolan når enligt den senaste undersökningen
              inte upp till en grundläggande läskunnighet. Denna utveckling
              har skett och förvärrats under de senaste åren med den borgerliga
              regeringen vid styret.
            </seg>
            <seg n="9e45e8e3">
              Tidigare var vi duktiga på att ha en skola som kompenserade för
              de skillnader som finns i fråga om barns förutsättningar och hemmiljöer.
              Även där är vi nu nere på en medioker genomsnittlig nivå. Vi är
              inte längre bra på att ha en skola som kompenserar elever och
              som utjämnar skillnader.
            </seg>
            <seg n="bf6eb3e1">
              I de grenar där svensk skola tidigare också var medioker i matematik
              och naturvetenskap är vi nu usla. Det finns alltså utomordentligt
              stora utmaningar.
            </seg>
            <seg n="e67dfe51">
              Under alliansregeringens styre har kunskapsnivån i svensk skola
              dramatiskt fallit. Detta är oerhört alarmerande. Vad väljer då
              regeringen att göra? Jo, man har fört en politik som minskat resurserna
              till skolan. Man bygger om gymnasieskolan och bygger en skola
              som skapar nya återvändsgränder.
            </seg>
            <seg n="bc4a4162">
              Den nya gymnasieskolan kommer att göra att många ungdomar tvingas
              välja vilken typ av arbete de i framtiden ska ha. Om man vill
              jobba exempelvis inom vården får man bestämma sig. Ska man bli
              undersköterska ska man gå ett visst program. Vill man bli sjuksköterska
              ska man gå ett annat program. Tidigare kunde man säga: Jag är
              intresserad av att jobba inom vården. Jag börjar som undersköterska.
              Sedan kan jag läsa vidare och kanske bli sjuksköterska. Och den
              som tidigare ville jobba med barn kunde välja barn- och fritidsprogrammet.
              Man började jobba som barnskötare. Kanske läste man senare vidare
              till förskollärare.
            </seg>
            <seg n="0019df06">
              Det är en kvinnofälla som ni har skapat. Kvinnor ska nu tvingas
              välja: Är det arbetare eller tjänsteman jag vill bli? Det handlar
              om en gymnasieskola som inte rustar människor för både arbete
              och studier.
            </seg>
            <seg n="caef0273">
              Arbetsmarknadsministern säger att man inte ska låsa in människor
              i arbetsmarknadsutbildning. Nej, vem har talat om det?
            </seg>
            <seg n="d62daa01">
              Inte heller jag tror att vi ska tillbaka till en nivå med 100
              000 platser i arbetsmarknadsutbildningen. Men det är ganska stor
              skillnad ned till de drygt 5 000 platser som i dag finns i arbetsmarknadsutbildningen.
            </seg>
            <seg n="ecad7551">
              Vi är, som sagt, inte ensamma om att ha kritiserat regeringen
              för detta. Det har varit en ganska samstämmig kritik från egentligen
              alla ekonomer och bedömare av arbetsmarknaden som varnat för den
              här flagranta nedprioriteringen av kvalificerad arbetsmarknadsutbildning.
              Självklart är det inte hela lösningen. Det reguljära utbildningssystemet
              är det allra viktigaste. Men också arbetsmarknadsutbildningen,
              som ju arbetsmarknadsministern har ansvar för, är en viktig pusselbit.
              Det går faktiskt att göra insatser för att klara av att bättre
              matcha så att företagen får möjlighet att anställa personal med
              rätt kompetens.
            </seg>
          </u>
          <note type="speaker" n="a59855df">
            Anf. 109 HANS BACKMAN (FP):
          </note>
          <u who="hans_backman_f277eb" xml:id="i-796bc2314f473dcd-3" n="c97773e6">
            <seg n="e87cc324">
              Herr talman! Ylva Johansson talar väl om den tidigare skolpolitik
              som Socialdemokraterna förde, men jag tycker att facit visar att
              den tyvärr inte lyckades så bra.
            </seg>
            <seg n="b7b28472">
              Det är först nu i år de reformer vi genomför inom skolpolitiken
              börjar få genomslag och börjar sättas i sjön. Vi har varnat för
              den utveckling vi nu har sett i PISA-undersökningen, nämligen
              att kunskapsnivåerna har fallit. Det är precis det vi har varnat
              för, och därför gör vi om skolan i den riktning vi vill ha, nämligen
              en individuellt inriktad skola.
            </seg>
            <seg n="15e683d2">
              Det kanske är så att man vill bli undersköterska just nu. Då
              är det mycket bra om man kan få bli det. Sedan är det mycket möjligt
              att man vill läsa vidare till sjuksköterska, och då ska man förstås
              ha sin fulla frihet att göra det. En del vill bli busschaufförer,
              och det är jättebra vi behöver busschaufförer. Man ska dock alltid
              ha möjlighet att sedan komplettera, men att alla ska läsa sig
              till högskolebehörighet på en gång i gymnasieskolan har ju visat
              sig totalt misslyckat. Den vägen vill jag alltså inte vandra tillbaka
              till.
            </seg>
            <seg n="50314905">
              Sedan tycker jag att en sak som är viktig och alltid bra att
              ta upp är det som har gjorts av IF Metall och arbetsgivarorganisationen
              Teknikföretagen. De har tecknat kollektivavtal om yrkesintroduktion.
              Avtalet riktar sig till ungdomar under 25 år som saknar relevant
              yrkeserfarenhet och som på detta sätt kan få arbete och utbildning.
            </seg>
            <seg n="9ac4886a">
              Detta ligger mycket i linje med det vi inom Alliansen jobbar
              med för att utveckla lärlingsutbildningarna så att man ännu mer
              kan matcha ungdomar in i arbete och ge dem goda förutsättningar
              att få in en fot på arbetsmarknaden via lärlingsanställningen.
              De kan få sitt första jobb den vägen för att sedan antingen ha
              kvar det eller så småningom gå vidare i livet.
            </seg>
            <seg n="af206ffe">
              Jag vill fråga Ylva Johansson om hon är positiv till IF Metalls
              initiativ och om hon också i samband med det kan se att de initiativ
              alliansregeringen vill ta i syfte att förstärka lärlingsutbildningarna
              i Sverige är bra. Vi har sett i länder som Tyskland och Danmark
              att ungdomsarbetslösheten är lägre när man har bra lärlingsutbildningar.
            </seg>
          </u>
          <note type="speaker" n="0904bc9d">
            Anf. 110 JENNY PETERSSON (M):
          </note>
          <u who="jenny_petersson_60eb02" xml:id="i-d7accd332b5ba93d-2" n="4d23a313">
            <seg n="7a5fb227">
              Herr talman! Det var inte min mening att gå upp och förlänga
              denna debatt, men jag kunde inte sitta still i stolen när Ylva
              pratade om fritt fall i den svenska skolan.
            </seg>
            <seg n="3a62a9d1">
              Jag vill bara poängtera för Ylva att just de nya reformerna på
              utbildningsområdet träder i kraft under 2011. Det är nu Alliansens
              reformer träder i kraft. Jag och de andra som går eller har gått
              i den svenska gymnasieskolan går eller har gått i den socialdemokratiska
              gymnasieskolan.
            </seg>
            <seg n="bc5cad51">
              Det är också viktigt att vi ser utmaningarna och kopplingen mellan
              utbildning och arbetsmarknad. Det som är gemensamt för dem med
              en svag utbildningsbakgrund är att de har svårare att komma in
              på arbetsmarknaden. Det gäller avsaknad av gymnasiebetyg eller
              kanske betyg från grundskolan. Därför skulle jag vilja fråga Ylva
              Johansson om hon står bakom den nya gymnasiereformen och tidigare
              betyg.
            </seg>
          </u>
          <note type="speaker" n="d1aac712">
            Anf. 111 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-10" n="97dd9d04">
            <seg n="6a478858">
              Herr talman! Ylva Johansson skräder inte orden om att titta på
              effekterna av skolan. Jag är benägen att hålla med: Den tidigare
              skolan var inte bra för väldigt många elever. Många hamnade utanför.
            </seg>
            <seg n="b0a8a6ae">
              Det är alarmerande att så många elever har lämnat skolan utan
              godkända betyg. Det är också därför vi gör de stora reformerna
              på skolans område, framför allt för att stärka lärarutbildningen
              och rollen som lärare. Det är ett av de finaste yrken man kan
              ha att vara lärare. Där behöver vi få de främsta studenterna.
              Det är också viktigt att elever följs upp väldigt tidigt i unga
              år så att man inte lämnar en enda unge bakom sig. Det är grunden
              för att långsiktigt förebygga arbetslöshet.
            </seg>
            <seg n="44296acb">
              Vi gör också stora reformer inom yrkesutbildningen, yrkesvux.
              Det är en bra åtgärd för att matcha utbildningen mot det som efterfrågas
              på arbetsmarknaden det som småföretagarna efterfrågar när det
              finns brist inom tillverkning, industri och bygg. Det löser man
              inte med en kortare arbetsmarknadsutbildning.
            </seg>
            <seg n="c3a9b7f8">
              Utbildningar ska i stället framför allt vara inom det reguljära
              systemet. Det är en högre kvalitet där. De som är proffs på att
              utbilda är den ordinarie skolan. Arbetsmarknadsutbildningar ska
              inte heller reparera dessa brister eller ersätta reguljär utbildning.
            </seg>
            <seg n="1016f88a">
              Under det år vi snart har bakom oss, 2010, var det 25 000 personer
              som gick i arbetsmarknadsutbildningar. För flertalet av dessa
              var det en väldigt bra åtgärd, för 31 procent kom i arbete. Det
              kan till exempel vara busschaufförer, bristyrkesutbildningar,
              maskinoperatörer och CNC-svetsare. Då fyller arbetsmarknadsutbildningen
              en viktig funktion, men inte för att utbilda i de yrken där man
              kräver flera års utbildning. Där ska vi motivera människor att
              komma tillbaka till det reguljära utbildningssystemet och bland
              annat också underlätta genom förstärkta studiebidrag.
            </seg>
            <seg n="ec0bdc2a">
              Jag följer alltså denna fråga noga, i samråd och samverkan med
              Arbetsförmedlingen, och tittar på vilken mängd utbildningar som
              ska ske. Ytterst är det Arbetsförmedlingen som ansvarar för vad
              de gör med sitt anslag och hur mycket som satsas på olika åtgärder.
              Det är alltså inte bestämt från början hur många platser det ska
              vara inom olika åtgärder.
            </seg>
            <seg n="d90ed47a">
              Grunden är dock utbildning. De allra flesta av oss delar denna
              inställning. Barn och unga ska få en bra utbildning i skolan.
              Om de inte får det i skolan när de är unga ska de kunna komma
              tillbaka till yrkesvux och komvux. De unga som vill ha en yrkesutbildning
              ska kunna få det. De ska kunna få en lärlingsutbildning inom gymnasieskolan
              från och med nästa år vi räknar med 30 000 elever eller utbildas
              inom företagen i den nya formen lärlingsprovanställningar, som
              vi ska återkomma till riksdagen med när det gäller exakt hur den
              ska vara utformad.
            </seg>
            <seg n="e232a0b4">
              Grunden är utbildning, och därför är det så viktigt att vi genomför
              de reformer vi har börjat med så att alla barn och ungdomar får
              chansen.
            </seg>
          </u>
          <note type="speaker" n="b60ea5cd">
            Anf. 112 YLVA JOHANSSON (S):
          </note>
          <u who="ylva_johansson_c5e8e0" xml:id="i-dece021a8ed72e2a-5" n="6426402a">
            <seg n="e1dbdb4c">
              Herr talman! Jag är lärare, och jag skriver gärna under på att
              det är ett av de finaste arbeten man kan ha. Det är dock ett ganska
              svårt arbete i dag.
            </seg>
            <seg n="51813707">
              Man kräver ofta av en elev som visar dåliga resultat att den
              ska nå bättre resultat redan nästa termin. Man kräver ofta av
              en skola med dåliga resultat att den ska nå bättre resultat året
              efter, eller max ytterligare ett år. Man kräver av en kommun med
              dåliga skolresultat att man inom ett par års tid ska vända trenden.
              Som också presenterades i samband med PISA-rapporten säger internationell
              forskning att man kan bedöma att ett land behöver max sex år för
              att kunna vända en trend.
            </seg>
            <seg n="2a9fa22f">
              Nu har alliansregeringen styrt skolan i snart fem år, och vi
              ser inte minsta tillstymmelse till att trenden skulle vända åt
              rätt håll. Jag har stor förståelse för att det tar tid, men det
              är faktiskt så att trenden nu går åt fel håll. Vi är i fritt fall.
              Det är ett oerhört allvarligt läge med kunskapsnivån i svensk
              skola. Vi får kanske återkomma till den debatten i ett annat sammanhang.
            </seg>
            <seg n="dc904222">
              Vi socialdemokrater vill ha en gymnasieskola som leder till arbete.
              Det måste vara utgångspunkten, och naturligtvis att den leder
              till vidare studier direkt eller senare i livet. Gymnasieskolan
              kan inte utformas som en väg enligt minsta motståndets lag, utan
              gymnasieskolan ska ställa höga krav. Gymnasieskolan ska också
              innebära kvalificerad undervisning av hög kvalitet för att elever
              ska kunna nå höga mål. Det är nödvändigt för att vi ska ha en
              internationell konkurrenskraft och för att människor ska kunna
              få arbete.
            </seg>
            <seg n="3aa02416">
              Jag vill också svara på frågorna om lärlingsutbildning. Jag tror
              att Hans Backman har missförstått skillnaderna mellan regeringens
              politik och det avtal som har träffats mellan IF Metall och motparten,
              alltså arbetsgivarna. Det är otroligt stor skillnad på ett lärlingsavtal
              som är tecknat mellan två starka parter där jag om jag är lärlingsanställd
              har min rätt till utbildning garanterad av min fackliga organisation,
              som kan slåss för mina rättigheter, och att vara hänvisad till
              att alliansregeringen ska slåss för mina rättigheter till utbildning
              på en marknad där man har fråntagit mig mina rättigheter på arbetsmarknaden
              eller försvagat dem.
            </seg>
            <seg n="b26a0085">
              Till sist, herr talman min talartid är ute vill jag tacka arbetsmarknadsministern
              för bra interpellationsdebatter och önska en god och trevlig jul.
              Vi ses i nya debatter på det nya året.
            </seg>
          </u>
          <note type="speaker" n="26c48371">
            Anf. 113 Arbetsmarknadsminister HILLEVI ENGSTRÖM (M):
          </note>
          <u who="hillevi_engström_minister_2010" xml:id="i-97f809b775180774-11" n="97dd9d04">
            <seg n="961f35ee">
              Herr talman! Jag vill också önska mina kolleger och meddebattörer
              en fridfull jul.
            </seg>
            <seg n="08722c21">
              Arbetslösheten är bekymmersam, och det krävs en palett av åtgärder.
              Det finns ingen quick fix på detta problem. Det krävs åtgärder
              inom skolan, inom arbetsmarknadsutbildning, praktik, jobbcoachning
              och så vidare. Det allra viktigaste är att ha en bra kontroll
              på att det utförs med hög kvalitet, och det tänker jag inte släppa
              taget om. Jag kommer att ha en tydlig och bra dialog, hoppas jag,
              med Arbetsförmedlingen och dem som arbetar där för att följa upp
              de reformer vi gör så att de får avsedd effekt.
            </seg>
            <seg n="33e48812">
              Redan nu kan vi dock se att sysselsättningen har ökat och att
              arbetslösheten har minskat till 7,1 procent. Det är en siffra
              jag är långt ifrån nöjd med, men vi fortsätter att anstränga oss
              till det yttersta.
            </seg>
          </u>
          <note n="1bb28760">
            Trevlig helg också till talmannen och medarbetare!
          </note>
          <note n="c00a4996">
            Överläggningen var härmed avslutad.
          </note>
          <note n="dec181f4">
            18 § Svar på interpellation 2010/11:57 om järnväg till Kaunisvaara
          </note>
          <note type="speaker" n="31d41192">
            Anf. 114 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-33" n="59c8ae21">
            <seg n="41d6eb2e">
              Herr talman! Jonas Sjöstedt har frågat mig vad jag avser att
              göra för att malmen från Kaunisvaara kan fraktas på järnväg i
              stället för på väg samt om jag ämnar ta initiativ till att ett
              kostnadsförslag lämnas för olika järnvägsalternativ för malm från
              gruvan i Kaunisvaara.
            </seg>
            <seg n="06f520eb">
              En avgörande fråga vid etablering av bland annat gruvverksamhet
              är att det finns en transportlösning som svarar upp mot behoven.
              Varje företag har ansvar för att i sin affärsplan ta hänsyn till
              detta.
            </seg>
            <seg n="5e7f5fa4">
              Enligt uppgift har gruvföretaget Northland Resources i ett brev
              till Trafikverket sökt samverkan för att finna lösningar på företagets
              transportbehov på både kort och lång sikt till och från den planerade
              gruvan i Kaunisvaara. Trafikverket har ansvar för att föra en
              dialog med företag när önskemål om transportinfrastrukturlösningar
              uppkommer. Det är därför för tidigt att uttala sig om förutsättningarna
              för en järnväg, men när mer information tagits fram kan den utgöra
              underlag i kommande planeringsprocesser.
            </seg>
          </u>
          <note type="speaker" n="1dbba2e2">
            Anf. 115 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-9" n="f50a1644">
            <seg n="871cd70a">
              Fru talman! Jag tackar infrastrukturministern för svaret. Det
              vi ser nu i stora delar av norra Sverige, och inte minst i nordöstra
              Norrbotten, är en historisk expansion av gruvnäringen. Detta är
              inte bara någonting som kan vara gynnsamt för svensk ekonomi och
              för den regionala ekonomin. För en kommun som Pajala, som har
              varit en av de kommuner som har haft sämst prognos när det gäller
              befolkningsutveckling i Sverige, är det här en unik chans att
              vända utvecklingen. Därför menar jag att det är ett samhällsintresse
              att de här investeringarna lyckas och att de görs på ett riktigt
              sätt.
            </seg>
            <seg n="2e2a37a8">
              När det gäller gruvorna i Kaunisvaaraområdet handlar det om så
              mycket som fem miljoner ton järnmalmskoncentrat som kan utvinnas
              från Tapuli och Sahavaara som är de två första gruvorna. Man ska
              också veta att det finns planer på en tredje gruva, Hannukainen,
              på den finska sidan och sedan kanske ytterligare en i Pellivuoma.
              Det här är bara några av de fyndigheter som finns i området. Det
              handlar om några av Europas största gruvor, vid sidan om Malmfälten,
              som ska startas i det här området. Det är en enorm svensk industrisatsning
              som är på gång.
            </seg>
            <seg n="1e73fc0d">
              Men det finns ett avgörande problem. Det finns ingen järnväg
              till Kaunisvaara. Med de här enorma volymerna är järnväg och sjöfart
              de enda realistiska och miljövänliga alternativen för att frakta
              det här järnmalmskoncentratet.
            </seg>
            <seg n="0fce9689">
              Efter att ha övervägt olika möjligheter har företaget kommit
              fram till att det är utskeppning via Narviks isfria hamn, där
              det finns kapacitet och där LKAB redan skeppar ut lejonparten
              av produktionen, som är det bästa alternativet. Alternativen att
              skeppa ut via Kemi eller via Kalix ser man inte som aktuella längre.
            </seg>
            <seg n="dc974963">
              Det här skulle kräva en 16 mil lång järnväg från Svappavaara
              till Kaunisvaaraområdet. Det är ett område där det är relativt
              enkelt att bygga järnväg. Det är inte speciellt besvärlig geografi,
              och det är inte speciellt hög befolkningstäthet.
            </seg>
            <seg n="72679bf5">
              Det alternativ som man nu skissar på är 210 extremt tunga lastbilstransporter
              per dygn, dygnet runt, året runt, med lastbilar som är 170 ton
              tunga. Det är något helt annat än de långtradare vi ser på våra
              vägar nu. Det här skulle naturligtvis innebära stora miljöproblem,
              ett enormt slitage på ett vägnät som inte alls är byggt för detta
              samt naturligtvis också trafikrisker.
            </seg>
            <seg n="5e8e16d0">
              Jag menar att alla förnuftiga argument talar för att man snabbt
              ska utreda och bygga en järnväg i det här området. Miljöskälen
              talar för det. Möjligheten att sammanbinda Ryssland med norra
              Norges isfria hamnar och skapa ett nytt godsstråk talar för det.
              Att en bygd som annars bara skulle få ett hål i backen på sikt
              faktiskt får en infrastruktur att bygga på för framtiden även
              efter gruvan talar för det. Att det då kan startas fler gruvor
              i området som får lönsamhet talar för det. Det kräver också att
              man rustar Malmbanan. LKAB planerar ju också en stor expansion.
            </seg>
            <seg n="f38efd00">
              Vi kan se vilken betydelse järnvägen har när gruvbrytningen åter
              öppnar i Svappavaara. Det hade kanske inte skett om man inte hade
              byggt en järnväg dit. Det är ett intressant exempel. För ett par
              årtionden sedan kunde man bygga en järnväg när man öppnade en
              gruva.
            </seg>
            <seg n="ce99d6c8">
              Nu måste jag säga att regeringens svar i och för sig är välvilligt,
              men det är något av ett kvalificerat: Jaha, vi får se vad som
              händer.
            </seg>
            <seg n="63add9b6">
              Jag önskar att vi hade en regering som var lite mer på tårna,
              lite mer aktiv, som såg det här lite mer ur ett samhällsbyggnadsperspektiv,
              som skyndade på, som tog initiativ, som såg till att det blev
              en förstudie gjord där man faktiskt räknade på det här och som
              också såg att det kan finnas lönsamhet i det här projektet med
              de enorma rikedomar som finns i området. Men det kräver ett intresse
              för att hela Sverige ska utvecklas.
            </seg>
            <seg n="c72c2011">
              Jag skulle vilja ställa en fråga till vår infrastrukturminister.
              Kommer ministern att ta initiativ till att det sker en förstudie
              så att man räknar fram exakt vad det skulle kosta att bygga den
              här järnvägen? Då skulle man också kunna se om den är lönsam eller
              inte.
            </seg>
          </u>
          <note type="speaker" n="b8086b07">
            Anf. 116 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-3fb9cb94ab91650e-0" n="e99d2d00">
            <seg n="7bd87cb9">
              Fru talman! Det händer mycket inom svensk gruvindustri, inte
              minst i Norrbotten. I måndags öppnades faktiskt gruvan i Kaunisvaara
              i Pajala kommun. Den 20 december 2010 var en historisk dag för
              Pajala och för Tornedalen. Men den 20 december 2010 blev också
              en historisk dag för Sverige. Kaunisvaaragruvan är en av fyra
              gruvor som inom kort öppnas av gruvbolaget Northland Resources.
            </seg>
            <seg n="292613ac">
              Fru talman! Det som nu startas är ett mycket stort och betydelsefullt
              industriprojekt för hela Sverige. Därför var det också en historisk
              dag i måndags för hela Sverige.
            </seg>
            <seg n="77c02f09">
              Det är inte bara i Pajala som det öppnas nya gruvor. I går, tisdag,
              sköts faktiskt första salvan i Salmijärvigruvan utanför Gällivare.
              Det är ett gruvindustriprojekt som ägs och drivs av Boliden. Det
              handlar bland annat om utvinning av koppar, guld och en del andra
              mineraler.
            </seg>
            <seg n="3f97444f">
              Även vårt statliga gruvbolag LKAB öppnar ett flertal nya gruvor
              i Malmfälten, bland annat i Svappavaara. Leveransen av järnmalm
              från LKAB beräknas inom fem års tid stiga från 27 miljoner ton
              till 37 miljoner ton. Redan i dag svarar Malmfälten för 90 procent
              av EU:s totala järnmalmsproduktion.
            </seg>
            <seg n="b765cbd6">
              Det som händer inom gruvindustrin uppe i Norrbotten är oerhört
              betydelsefullt för vårt land. Det sätter tydliga positiva spår
              i vår handelsbalans, i vår tillväxt, i nya jobb och skatteintäkter.
              Det ger också en direkt avkastning till statskassan med flera
              miljarder årligen. Gruvindustrin stärker vår bruttonationalprodukt,
              bnp. Vi behöver mer produktion och mindre spekulation i Sverige,
              inte minst med tanke på den stora finanssektor som vi har i Sverige.
              Vi har en för stor finanssektor i förhållande till vår bnp. Därför
              behövs den här typen av satsningar.
            </seg>
            <seg n="12442e97">
              Gruvindustrins etablering i Pajala, som genomförs av Northland
              Resources, är intressant även ur ett finansiellt perspektiv. Det
              handlar i huvudsak om utländskt kapital och en finansiering som
              kom oerhört snabbt på plats. Det är inga små belopp det handlar
              om. Som jag inledningsvis pekade på är det dessutom ett tillväxtprojekt
              med massor av nya jobb för en plågad bygd, som Pajala har varit
              under lång tid. Det var en ny tideräkning för den kommunen som
              startade i måndags.
            </seg>
            <seg n="b3af8941">
              Men för att alla dessa gruvprojekt i Norrbotten ska kunna genomföras
              och bli lyckosamma och framgångsrika måste infrastrukturfrågorna
              lösas. Man kan givetvis inledningsvis köra detta med lastbil på
              landsväg till Svappavaara och vidare på järnväg till Narvikshamnarna,
              men långsiktigt måste det till järnvägslösningar.
            </seg>
            <seg n="7cfb6099">
              Järnvägslösningar har långa planerings- och byggprocesser. Därför
              är det nödvändigt att Trafikverket snabbt hanterar den här frågan
              i samråd med gruvbolaget. Det handlar också om att öka kapaciteten
              på Malmbanan för att det här ska fungera.
            </seg>
            <seg n="86294f92">
              Det här är stora infrastrukturprojekt. Jag hoppas verkligen att
              infrastrukturministern blir pådrivande i den här processen. Politiken
              måste finnas med här. Beloppen för den här typen av investeringar
              är så stora att de kommer att komma till kammaren. Här i kammaren
              fanns faktiskt redan på 1800-talet modiga ledamöter som tordes
              fatta beslut om malmbanesatsningar trots att Sverige då var ett
              av Europas fattigaste länder. Nu är förutsättningen en helt annan.
              Ministern har makt och kan driva fram den här processen snabbt
              så att vi kan fatta beslut här i kammaren.
            </seg>
          </u>
          <note type="speaker" n="2e6405c4">
            Anf. 117 SIV HOLMA (V):
          </note>
          <u who="siv_holma_28bf5d" xml:id="i-f5eb783ab2c99167-0" n="e766ac44">
            <seg n="8cdf3a6f">
              Fru talman! Jag vill börja med att tacka Jonas Sjöstedt för att
              han ställt interpellationen om järnväg till Kaunisvaara och instämma
              i det som både Jonas Sjöstedt och Sven-Erik Bucht har framfört.
            </seg>
            <seg n="5f2081fd">
              Interpellationen ger Vänsterpartiet ytterligare en möjlighet
              att tala för detta viktiga projekt. Det är ett projekt som hela
              Vänsterpartiet är positivt till, inte bara en handfull vänsterpartistiska
              riksdagsledamöter, vilket vi kunnat ta del av i medierna.
            </seg>
            <seg n="26aa1250">
              Låt mig säga något om den debatt vi hade i går om utgiftsområde
              22 där Vänsterpartiet hade en reservation beträffande hållbara
              malmtransporter och lyfte fram behovet av att snabbutreda järnväg
              från Kaunisvaara. Det gladde mig att reservationen fick stöd av
              Miljöpartiet, och jag noterade att ledamöterna på Norrbottensbänken
              vid voteringen avstod från att rösta. Jag tolkar det som att vi
              delar vikten av att så snabbt som möjligt få hållbara malmtransporter
              på järnväg.
            </seg>
            <seg n="f098f6d6">
              I replikskiftet mellan infrastrukturministern och mig gav Catharina
              Elmsäter-Svärd ett litet men principiellt viktigt positivt svar,
              nämligen att hållbara malmtransporter är en nationell angelägenhet.
              Det är också positivt att det redan pågår en dialog med berörda
              parter, mellan Näringsdepartementet och Pajala kommun respektive
              gruvbolaget Northland Resources.
            </seg>
            <seg n="7a7c2a4f">
              Fru talman! Norra delen av landet, framför allt Norrbotten och
              Västerbotten, kommer under överskådlig tid att vara framgångsrik
              när det gäller gruvverksamhet. Landets järnmalmstillgångar finns
              till största delen i Malmfälten, men nya, stora fyndigheter finns
              också i Pajala, närmare bestämt i Kaunisvaara, och det behövs
              en rad offentliga investeringar för att kunna utveckla gruvindustrin.
              Här måste staten ta sitt ansvar för att investera i en hållbar
              infrastruktur i regionen. Större och fler transporter på järnväg
              medför minskad miljöpåverkan samtidigt som det ges ökade möjligheter
              till miljöriktiga malmtransporter. Därför är det viktigt att staten
              investerar i nya banor, såsom en järnväg för malmtransporter från
              Kaunisvaara.
            </seg>
            <seg n="8e76a590">
              Det behövs också ökade satsningar på bärighet och på att öka
              kapaciteten på redan befintliga banor, såsom Norra stambanan och
              Malmbanan, för att kunna möta den ökande malmproduktionen. I detta
              sammanhang har Norrbotniabanan, Botniakorridoren, stor betydelse
              för att klara de hållbara malmtransporterna.
            </seg>
            <seg n="99291dd3">
              Fru talman! Järnmalmsgruvföretagen befinner sig i en tid som
              närmast kan betecknas som all-time-high. På grund av de höga internationella
              malmpriserna gör till exempel LKAB en vinst efter elva månader
              på drygt 11 miljarder. Det ger ett välbehövligt klirr i statskassan
              och motiverar att staten surfar på den positiva vågen och satsar
              på nya järnvägar.
            </seg>
            <seg n="b5ee929d">
              Dessutom är det mycket bra att Tornedalen får en positiv utveckling
              med närmare 400 arbetstillfällen i och med Kaunisvaaragruvan.
              Äntligen uppfylls drömmen om gruvan i Kaunisvaara. Så länge jag
              varit politiskt aktiv har människorna i Tornedalen talat för en
              järnväg och för en öppning av gruvan i Kaunisvaara. Nu har alliansregeringen
              en historisk chans att bli ihågkommen av Norrbotten och Tornedalen.
              Det borde vara en stor fördel om den moderatledda regeringen skulle
              komma före en socialdemokratisk regering och bygga denna järnvägsförbindelse
              från Kaunisvaara. Eller hur, infrastrukturministern?
            </seg>
          </u>
          <note type="speaker" n="4bd42fdb">
            Anf. 118 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-34" n="59c8ae21">
            <seg n="8a615368">
              Fru talman! Jag tackar Jonas Sjöstedt, Sven-Erik Bucht och Siv
              Holma. Låt mig, för att det inte ska råda några som helst tveksamheter,
              börja med att säga att för mig är transportinfrastrukturen i norra
              Sverige, ja i hela Barentsområdet, viktig. Det gäller inte bara
              för regionen utan för Sverige och hela Europa. Det är också viktigt
              att poängtera att gruvföretagen spelar en viktig roll nationellt,
              som Jonas Sjöstedt nämnde, inte minst när det gäller jobb och
              ekonomi, och internationellt när det gäller tillgång på råvaror.
            </seg>
            <seg n="760686cc">
              Vad beträffar Pajala kommun vill jag säga att jag besökt Pajala,
              även innan jag blev minister, och tycker att det är fascinerande
              och roligt att se en kommun som i många år nästan enbart jobbat
              med avveckling nu byta fokus och jobba med utveckling. Det är
              precis det som sker när det nya företaget Northland Resources
              öppnar sin gruva. Det flyttar in människor som ska bosätta sig
              i kommunen, och helt plötsligt behöver vi tänka om, bygga hus,
              skolor och så vidare. Jag har varit involverad i arbetet, om än
              inte aktivt som minister, när det handlat om att hitta lösningar
              för hur en kommun som befinner sig långt borta ska kunna föda
              fram ett nytt tänkande och nya idéer.
            </seg>
            <seg n="68dfafa3">
              När det gäller järnvägen förstår jag funderingarna och problematiken
              som Jonas Sjöstedt bland annat tagit upp i sin interpellation.
              När de första tankegångarna om att öppna gruvan dök upp hade vi
              sedan tidigare i departementet ett samarbete mellan Sverige och
              Finland. Man hade i detta fall kommit ganska långt i diskussionerna
              om ett medfinansieringsavtal; det var alltså tänkt att transporterna
              skulle gå via Kemi hamn. Av olika skäl föll det i Finland så att
              det inte kunde fungera på det sättet. Dessutom hade företaget
              inte en given plats i Narviks hamn, vilket det nu har fått.
            </seg>
            <seg n="d7f3908e">
              Detta innebär att det som Jonas Sjöstedt frågade om, ifall jag
              har för avsikt att ta initiativ till en förstudie, egentligen
              redan är på gång. Jag behöver inte ta ett initiativ eftersom den
              rätta ordningen är att företaget som behöver transporterna tar
              kontakt med Trafikverket, och det har man gjort. Det pågår alltså
              redan en diskussion, vilket jag tycker är mycket angeläget.
            </seg>
            <seg n="e7242358">
              Precis som det sades har vi också nästa steg att tänka på. Det
              är väl en sak att komma från Kaunisvaara till Svappavaara, men
              sedan har vi också det ökade trycket på Malmbanan, inte minst
              för att LKAB har för avsikt att utöka sin produktion. Vi har även
              annat på gång, framför allt Bolidens verksamhet i Malmberget.
            </seg>
            <seg n="51a8599d">
              I den nuvarande planen har regeringen satsat ungefär 500 miljoner
              kronor för att öka kapaciteten på banan, men troligtvis krävs
              ytterligare åtgärder. Där har Trafikverket ett uppdrag att återkomma
              med förslag för att möta just det behovet.
            </seg>
            <seg n="1e6966b5">
              Det finns några saker som i dag är särskilt angelägna att ta
              upp. För det första är det viktigt att fler vill satsa och komma
              till Sverige. För det andra är det fantastiskt att utvecklingen
              sker just där den sker. För det tredje måste vi se hur vi löser
              transporterna på bästa sätt. Den frågan måste få en lösning inom
              två till tre år, absolut senast. Som jag förstått det jobbar Trafikverket
              tillsammans med företaget för att komma fram till en lösning.
              Jag väntar och ser fram emot det underlag man kommer med och som
              man möjligtvis vill ha hjälp med eller, möjligtvis, medfinansiering
              till.
            </seg>
          </u>
          <note type="speaker" n="82e40e8b">
            Anf. 119 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-10" n="f50a1644">
            <seg n="8a069223">
              Fru talman! Infrastrukturministern! Meddebattörer! Förutsättningarna
              för investeringen har ju ändrats, precis som infrastrukturministern
              påpekar. Den finska järnvägen räcker sannolikt inte till. Den
              har sina egna problem. Med de nya förutsättningarna behövs en
              särskild förstudie för sträckan SvappavaaraKaunisvaara.
            </seg>
            <seg n="3cc8563d">
              Det som borde vara statens roll är långsiktigheten och utvecklingsperspektivet.
              Staten kan se vad regionen behöver 10 år framåt, 20 år framåt,
              30 år framåt. Det är svårare att se för ett privat företag som
              Northland Resources, som dessutom behöver investerare från andra
              håll.
            </seg>
            <seg n="b12befe9">
              Det handlar om enorma summor. Siv Holma nämnde att LKAB gör en
              vinst på 1 miljard i månaden. Den här järnvägen skulle, mellan
              tummen och pekfingret, kanske kosta 5 miljarder. Det är alltså
              halva LKAB:s vinst under ett år för en järnväg som kommer att
              finnas där i årtionde efter årtionde. Stora investeringar är berättigade
              i området eftersom det handlar om mycket stora resurser och mycket
              stora utvecklingsmöjligheter.
            </seg>
            <seg n="ed4d16ac">
              Samhällsnyttan av dessa gruvor, om de blir av och utvecklas,
              är enorm. Det kommer att påverka Sveriges bytesbalans positivt
              i många år framöver. Det kommer att stärka den svenska exportindustrin.
              För Europeiska unionen är ett uttryckt intresse i deras råvarustrategi
              att utveckla malmproduktionen på hemmaplan. Jag menar därför att
              staten här måste vara aktiv och se långsiktigt på det hela. Då
              räcker det inte att säga att det får marknaden lösa eller att
              vi får se om företaget har kontakt med Trafikverket. Här måste
              staten ha en egen vision, en tanke om utveckling, om hur detta
              ska kunna bli långsiktigt och gynna fler aktörer och näringen
              i området.
            </seg>
            <seg n="c91ac497">
              Vi vänsterpartister från Västerbotten och Norrbotten närmar oss
              med viss skepsis en Helsingforssmoderat som har hand om kommunikationerna.
              Är hon verkligen intresserad av vad som händer i norra Sverige?
            </seg>
            <seg n="612d5c75">
              Jag vill att du överbevisar oss att du visar att du bryr dig
              om de här frågorna, att du är beredd att åka till Norrbotten och
              träffa de här människorna och att du personligen blir en pådrivare
              för hållbara resurser där. Det handlar om utvecklingen av näringslivet
              i Sverige och om möjligheten att långsiktigt bo och leva i en
              del av Sverige som länge har avfolkats.
            </seg>
            <seg n="341166b0">
              Är det något jag önskar mig i julklapp av infrastrukturministern
              är det att du bevisar att vi hade fel när vi trodde att en Helsingforssmoderat
              inte skulle bry sig om utvecklingen i Norrbotten.
            </seg>
          </u>
          <note type="speaker" n="1457860e">
            Anf. 120 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-3fb9cb94ab91650e-1" n="e99d2d00">
            <seg n="904200cd">
              Fru talman! Jag hör att ministern har ambitionen att det här
              ska gå snabbt. Jag tycker att det är bra att vi får en klar och
              tydlig signal om detta. I måndags var jag på ground break, som
              det kallas första spadtaget på svenska. Det skedde dock inte med
              spade utan med grävmaskin. Kommunalrådet Bengt Niska fick ta det
              spadtaget. Då berättade man från bolaget att man har sålt hela
              sin produktion för sju år framåt. Det är fantastiskt, det som
              händer!
            </seg>
            <seg n="b3167a97">
              Man tecknade avtal med Vattenfall om ny elförsörjning. Det är
              ingen liten insats som Vattenfall ska göra där. Man tecknade avtal
              med ett annat kvalitetsföretag, Peab, som omgående sätter i gång
              med arbeten kring gruvområdet redan denna vecka, som sysselsätter
              massor med folk. Det är alltså ett jätteprojekt som är oerhört
              skarpt nu.
            </seg>
            <seg n="d3b470f9">
              Sedan måste naturligtvis Trafikverket och bolaget få föra resonemangen
              om hur man ska lösa kommunikationsproblemen på kort och lång sikt,
              men det kommer naturligtvis att bli en stor finansiell fråga som
              måste hanteras också i den här salen. Där hoppas jag också att
              infrastrukturministern med sin kompetens och charm kan övertala
              dem som sitter på skattkistan att man inte bara kan spara sig
              in i framtiden utan att man också måste investera sig in i framtiden.
              Det här är ett sätt att investera Sverige in i framtiden, och
              det kommer att ge mycket bra avkastning.
            </seg>
          </u>
          <note type="speaker" n="2312a098">
            Anf. 121 SIV HOLMA (V):
          </note>
          <u who="siv_holma_28bf5d" xml:id="i-f5eb783ab2c99167-1" n="e766ac44">
            <seg n="e99baa5d">
              Fru talman! Jag gladde mig speciellt åt infrastrukturministerns
              positiva ton. Jag hopas att det är något som gagnar framtiden.
            </seg>
            <seg n="c4356228">
              Själva gruvverksamheten är ju planerad att starta inom två tre
              år jag tror det var 20122013. Northland Resources menar att man
              till en början ska frakta järnsligen på lastbil till Svappavaara,
              och det är en sträcka på 1516 mil. Företaget vill ha dispens att
              köra 120-tonslastbilar. Jag har noterat i medierna att det inte
              var så positiva tongångar från Trafikverket. Man behöver inte
              heller vara någon Einstein för att förstå att vägen, som jag har
              åkt på flera gånger, inte har den hållbarheten, helt enkelt.
            </seg>
            <seg n="56cfb219">
              Precis som Jonas Sjöstedt hoppas jag att infrastrukturministern
              gör en snabbutryckning så att både de som bor där och de som använder
              vägen till andra ändamål kan ha den kvar och att järnvägssatsningen
              kommer till skott. Det var väldigt positivt att infrastrukturministern
              talade om att i praktiken har en förstudie satts i gång. Det är
              jättebra.
            </seg>
            <seg n="1905c56d">
              Infrastrukturministern och jag ska ha en till debatt i dag, men
              hon kan få en önskan om en god jul, så kan jag önska henne något
              annat nästa gång.
            </seg>
          </u>
          <note type="speaker" n="9a0d08ec">
            Anf. 122 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-35" n="59c8ae21">
            <seg n="3b74b67d">
              Fru talman! När jag möts av ett engagemang som det från Pajala
              kommun ser jag det inte som ett problem utan som en möjlighet.
              Däremot får vi kanske hitta på nya lösningar för att ta vara på
              en sådan möjlighet.
            </seg>
            <seg n="3a6d1fe6">
              Jonas Sjöstedt undrade om jag var beredd att träffa människorna
              som finns däruppe. Det är väl självklart! Jag har redan träffat
              flera av dem. Jag har träffat vd:n för Northland Resources, och
              jag har träffat Bengt Niska inte bara en gång utan två.
            </seg>
            <seg n="223e9478">
              Det är fascinerande att se ett sådant engagemang och ett sådant
              driv. Det smittar faktiskt av sig. Här handlar det inte om att
              be om hjälp för att vi från staten ska göra något åt en kommun.
              Snarare har man signalerat: Hjälp oss att kunna göra det här själva!
              Precis som jag sade tidigare är det inte så lätt att under så
              många år ha jobbat som en kommun i avveckling och helt plötsligt
              vända till utveckling.
            </seg>
            <seg n="3d531626">
              Sven-Erik Bucht talade om en mäktig minister och handlingskraftiga
              riksdagsledamöter. Det är alldeles riktigt. Det måste trots allt
              gå i rätt ordning. Därför tycker jag att det som nu pågår är bra,
              alltså att Trafikverket har den här dialogen. Verksamheten är
              nu på gång. Nu är det verklighet. Innan ansökan eller etablering
              ska ske, oavsett vem det gäller, krävs det också att man kan visa
              hur man tänker ordna sina transporter. Det må vara provisoriskt
              till en början, men det är ändå en hantering.
            </seg>
            <seg n="487ce044">
              I det långa loppet är det inte smidigt för någon att köra långa
              lastbilstransporter. Därför ska Trafikverket återkomma med förslag
              till åtgärder för att möta dessa behov. Det gäller både transporterna
              från den här gruvan och Malmbanan i stort. Den får vi heller inte
              glömma bort.
            </seg>
            <seg n="66cf0dd1">
              Vad jag tror att vi kommer att få se Sven-Erik Bucht nämnde också
              detta är att detta inte är den första gruvan som startar. Troligtvis
              kommer vi att få gruvor på flera håll. Man kan alltid ställa sig
              frågan om vi ska bygga en järnväg från varje gruva vid varje tillfälle
              när behov uppstår. Det är i så fall något man får ta en diskussion
              om vid varje tillfälle.
            </seg>
            <seg n="0af33eaf">
              Jag ser med tillförsikt fram emot den diskussion som faktiskt
              redan pågår mellan det här företaget och den myndighet som är
              regeringens förlängda arm det är ju inte jag som sitter och diskuterar
              hur transporten bäst ska lösas. Däremot vill jag gärna ha fram
              underlaget för att sedan kunna verkställa det beslut som i sådana
              fall skulle behövas.
            </seg>
          </u>
          <note type="speaker" n="bbe247cb">
            Anf. 123 JONAS SJÖSTEDT (V):
          </note>
          <u who="jonas_sjostedt_818231" xml:id="i-a7afe2379d987b16-11" n="f50a1644">
            <seg n="6b243db3">
              Fru talman! Vi är alla medvetna om att vi inte kan bygga en järnväg
              till varje gruva, men den här gruvan har en unikt stor volym på
              sin produktion. Vi vet också att om vi bygger den här järnvägen
              kan det i bästa fall uppstå ett pärlband av gruvor som får sina
              transportbehov tillgodosedda. Då har vi gjort något mer än att
              bygga järnväg till en gruva vi har öppnat ett nytt malmfält i
              Sverige.
            </seg>
            <seg n="1f31100b">
              Man ska också veta att järnvägen kommer att kunna ha fler användningsområden.
              Skogsindustrin kan ha betydande nytta av ny järnväg i det här
              området. Man kan få ett nytt godsstråk där man öppnar mot Ryssland
              och de isfria hamnarna i Norge. Detta har stora utvecklingsmöjligheter.
            </seg>
            <seg n="4ffdfa39">
              Det rör på sig väldigt snabbt, samtidigt som vi vet att planering
              av nya järnvägar och trafik är långsiktiga processer där vi gör
              planer för årtionden framöver. Det jag hoppas på här är att vi
              ska få se flexibilitet och handlingskraft från regeringen. När
              det finns möjlighet att expandera på ett miljöriktigt sätt är
              det viktigt att man tar de chanserna. Det kräver att man ibland
              är beredd att göra om planerna. Det kräver att man ibland är beredd
              att investera i förvissningen om att man sedan kommer att få tillbaka
              investeringen i form av banavgifter, medfinansiering och annat,
              men det krävs ofta ett första steg där staten tar ansvar, och
              det är det som vi efterlyser. Man ska inte vänta utan vara proaktiv.
            </seg>
            <seg n="82e0d172">
              Den expanderande gruvdriften kommer att ställa krav på järnvägen
              i övre Norrland. Gör man på rätt sätt bygger Norrbotniabanan och
              rustar upp Inlandsbanan, Malmbanan och järnvägen till Kaunisvaara
              kan det leda till att vi får se en ny period av industriell framgång
              och blomstring i den delen av Sverige. Då ligger mycket av ansvaret
              hos dig som minister, och jag ser fram emot att framöver få diskutera
              hur vi kan lösa detta på bästa sätt.
            </seg>
            <seg n="48a35858">
              Med de orden vill jag önska infrastrukturministern, talmannen
              och ledamöterna i kammaren en god jul och ett gott nytt år.
            </seg>
          </u>
          <note type="speaker" n="5046f4ad">
            Anf. 124 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-36" n="59c8ae21">
            <seg n="d9ab4bc9">
              Fru talman! Jag hoppas att diskussionen inte har givit för handen
              att det ges ett intryck av att regeringen eller jag själv ingenting
              gör. Det är snarare det motsatta jag har försökt visa. Det är
              ändå det formalistiskt tråkiga som gäller: Var sak måste göras
              av rätt instans och i rätt tid.
            </seg>
            <seg n="a0d1ec61">
              Jag hoppas också att vi har möjlighet att återkomma framöver
              för att se hur långt vi har kommit härnäst. Det är en spännande
              framtid vi står inför i hela norra delen av landet. Det finns
              ett engagemang och ett driv som visar att det går att göra skillnad
              i verkligheten.
            </seg>
            <seg n="b03fea78">
              Fru talman! Med detta tackar jag Jonas Sjöstedt för interpellationen
              och naturligtvis också Siv Holma och Sven-Erik Bucht. Jag önskar
              er en god jul. Jag hoppas du åker i väg, tar den tid du behöver
              och kommer fram hela vägen som du ska, Jonas!
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="986ae51d">
            19 § Svar på interpellation 2010/11:58 om trängselskatt i Helsingfors
          </note>
          <note type="speaker" n="c7cc65bf">
            Anf. 125 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-37" n="59c8ae21">
            <seg n="6b44e2c1">
              Fru talman! Anders Ygeman har frågat mig om jag kan redogöra
              för var i statens räkenskaper de till Helsingfors ännu icke återbetalda
              intäkterna från trängselskatten finns avsatta och vilka åtgärder
              i övrigt som jag avser att vidta för att tydliggöra hur intäkterna
              från trängselskatten används.
            </seg>
            <seg n="9502b4d3">
              Anders Ygeman har vidare frågat mig hur jag avser att verka för
              att det adderas ränta till de till Helsingfors ännu icke återbetalda
              intäkterna om det visar sig att det ackumulerade överskottet inte
              finns avsatt på ett särskilt räntebärande konto.
            </seg>
            <seg n="8a1a0e94">
              Hela överskottet från trängselskatten ska gå tillbaka till regionen
              för att finansiera framför allt Förbifart Helsingfors men även
              andra väginvesteringar i Helsingfors.
            </seg>
            <seg n="57178074">
              I proposition 2006/07:109 Införande av trängselskatt i Helsingfors
              anges att syftet med en trängselskatt är att förbättra framkomligheten
              och miljön i Helsingfors, men även att bidra till att finansiera
              investeringar i vägnätet i Helsingforssregionen.
            </seg>
            <seg n="691186bd">
              Det är riktigt att det överskott som trängselskatten i Helsingfors
              hittills genererat ännu inte i sin helhet använts för att finansiera
              väginvesteringar i Helsingforssregionen. Frågan om hur det överskott
              som finns ackumulerat just nu ska användas bereds för närvarande
              inom Regeringskansliet.
            </seg>
            <seg n="3e3f5568">
              Redovisning av vilka intäkter respektive kostnader som trängselskattesystemet
              i Helsingfors genererar finns i årsredovisning för staten medan
              redovisning över vilka medel Trafikverket förbrukat ett givet
              år finns i myndighetens årsredovisning.
            </seg>
            <seg n="2d48bd69">
              Vad gäller den budgetmässiga hanteringen av överskottet från
              trängselskatten föreslogs i propositionen (2006/07:109 ) Införande
              av trängselskatt i Helsingfors att en fond bör inrättas i Riksgäldskontoret
              för överföring av överskottet från trängselskatt till investeringar
              i väginfrastruktur.
            </seg>
            <seg n="511c2133">
              Finansutskottet ansåg dock i betänkande 2006/07:FiU20 med anledning
              av propositionen i avsnitt 2.6 att det inte ska inrättas någon
              fond i Riksgäldskontoret. För att tydligt visa att en summa som
              motsvarar överskottet från trängselskatten verkligen återförts
              för väginvesteringar i Helsingforssområdet menade finansutskottet
              att dessa medel i stället skulle anvisas dåvarande Vägverkets
              anslag för väghållning som en särskild anslagspost under myndighetens
              verksamhetsanslag, det vill säga precis så som den budgetmässiga
              hanteringen ser ut i dag.
            </seg>
            <seg n="a574e1c4">
              Från 2011 kommer överskottet dock att anvisas under ett eget
              anslag som förs upp på statsbudgeten från detta år. Även denna
              budgetmässiga hantering är i enlighet med vad riksdagen tillkännagivit
              i samband med behandlingen av regeringens vårtilläggsbudget för
              2010 (betänkande 2009/10:FiU21).
            </seg>
          </u>
          <note type="speaker" n="1ae59980">
            Anf. 126 ANDERS YGEMAN (S):
          </note>
          <u who="anders_ygeman_87fca7" xml:id="i-ae053d1ce5d3b41d-0" n="650f09d6" next="i-25dce485b11ed1a8-0">
            <seg n="e0e2d8d2">
              Fru talman! För en och en halv månad sedan ställde jag frågan
              till statsrådet om varför stockholmarnas inbetalda trängselavgiftspengar
              inte använts på det sätt de var avsedda för och som utlovats till
              stockholmarna.
            </seg>
            <seg n="53386d6c">
              Riksdagsordningen föreskriver att en interpellation ska besvaras
              inom två veckor. Man kan tänka sig att man skulle bli irriterad
              av den tidsutdräkt som varit. Men när jag hör infrastrukturministerns
              svar inser jag att svaret inte alls har kommit för sent utan för
              tidigt.
            </seg>
            <seg n="bbf6fee6">
              Genom alla fina ord och formuleringar finns det en mening i ministerns
              svar som lyser igenom: Frågan om hur det överskott som finns ackumulerat
              just nu ska användas bereds för närvarande inom Regeringskansliet.
            </seg>
            <seg n="a6671d4f">
              Bäva månde stockholmarna! Det betyder att efter folkomröstningsresultat,
              utfästelser och Helsingforssöverenskommelser har stockholmarna
              i många år betalt in trängselavgifter, men trots det vet inte
              regeringen hur den ska använda pengarna utan staplar dem på hög
              på Finansdepartementet.
            </seg>
            <seg n="bf5654bb">
              Det är uppenbart att den nuvarande ordningen inte räcker för
              att garantera att stockholmarnas pengar går till det som var avsett,
              nämligen investeringar i infrastrukturen i Helsingfors. Grundlagsberedningen
              och den nya grundlagen ger möjlighet till lokalt eller regionalt
              självbestämmande över trängselskattens utformning och intäkter.
            </seg>
            <seg n="e5770b4c">
              Jag vill därför fråga ministern: När beräknar ni att Regeringskansliet
              har berett frågan om hur stockholmarnas inbetalda trängselskattepengar
              ska användas? Är statsrådet beredd att överföra bestämmanderätten
              över trängselavgiftens utformning och intäkter till stockholmarna?
            </seg>
          </u>
          <note n="995988b4">
            Anf. 127 GUNNAR ANDRÉN (FP):
          </note>
          <u who="anders_ygeman_87fca7" xml:id="i-25dce485b11ed1a8-0" n="650f09d6" prev="i-ae053d1ce5d3b41d-0">
            <seg n="0d5ee04e">
              Fru talman! Jag tackar statsrådet så mycket för svaret på Anders
              Ygemans interpellation.
            </seg>
            <seg n="f7a6ed54">
              Man ska ha klart för sig att ordning och reda i statens affärer
              är väldigt viktigt. Detta är två frågor i en. Det handlar dels
              om hur pengarna ska användas, dels om hur de ska bokföras.
            </seg>
            <seg n="5b616042">
              När det gäller bokföringen har jag själv tidigare i finansutskottet
              medverkat till att det blir den ordning som vi nu får. Nu blir
              det väldigt tydligt hur mycket pengar som finns från trängselskatten.
              Det har varit otydligt tidigare.
            </seg>
            <seg n="b1028e96">
              Jag tror inte att det har varit någon avsikt från Socialdemokraterna
              eller någon annan. Det har bara varit en ny form av pengar som
              kommer in. Det gäller att vara tydlig så att man kan avläsa hur
              mycket pengar som finns avsatt som trängselskatten har genererat.
            </seg>
            <seg n="9ad28bbf">
              Riksdagen har tidigare beslutat att de pengarna i huvudsak ska
              användas till Förbifart Helsingfors och andra väginvesteringar.
              Det är en utomordentligt bra ordning.
            </seg>
            <seg n="eeef3e08">
              Det blir då väldigt tydligt. Det framgick på ett seminarium som
              Anders Ygeman anordnade häromdagen där man just ställde frågan
              vad de ska användas till.
            </seg>
            <seg n="cf314c3c">
              Nu blir det väldigt tydligt för stockholmare och alla andra i
              landet när det gäller de pengar som behövs till kollektivtrafiken.
              Det är stora pengar särskilt om man måste satsa på tunnelbana,
              vilket jag anser.
            </seg>
            <seg n="99c40f53">
              Det måste då vara andra särskilda anslag från staten på den punkten,
              ungefär som vi har med Banverket och Vägverket. Det är viktigt
              att man inte blandar samman de sakerna. Det finns en tendens att
              göra detta, och det tror jag är väldigt oklokt. Det behövs ordning
              och reda i redovisningen. Det är väldigt tydligt för 2011 i den
              budget som vi antog så sent som i går.
            </seg>
            <seg n="3369a3f1">
              Jag noterar också att trängselskatten kommer att genereras från
              ungefär 88 miljoner passager. Tyvärr är det 30 procent som inte
              betalar. Enligt vad vi antog i går kommer 8890 miljoner passager
              under nästa år att generera 784 868 000 kronor. Det är en betydande
              summa som man får in. Det finns en del avräkningar, men det är
              en betydande summa. Det är viktigt hur man håller reda på pengarna.
            </seg>
            <seg n="4f670412">
              I en helt annan fråga står trängseln i förgrunden. Det är lite
              paradoxalt. Vi hade tidigare en debatt om Norrbotten, och där
              råder inte trängsel på samma sätt. Men här i Helsingfors finns
              en väldig trängsel på människor. Det kräver betydande klarhet
              i hur man ska se till att det inte samlas en massa bilar.
            </seg>
            <seg n="4704b6f9">
              Fru talman! Jag har bott ganska länge i den här regionen. Jag
              har bott här i ungefär 30 år. Förut hade vi alla bilar in på Norra
              Stationsgatan. För 15 år sedan flyttade en stor del ut till Eugeniatunneln
              i Solna bredvid Karolinska sjukhuset.
            </seg>
            <seg n="f5bbd0a4">
              Men när det blir 40 00060 000 lastbilar från Ryssland som ska
              passera är det viktigt att de kan passera någonstans längre än
              tre kilometer från Stureplan. Det är viktigt. De har inte i Helsingfors
              att göra och smutsa ned här. Då ska vi se till att de kan passera
              på ett bra sätt genom att vi bygger Förbifart Helsingfors, en
              förbifart som alla andra stora städer utom huvudstaden i det här
              landet har.
            </seg>
          </u>
          <note type="speaker" n="7050a3fa">
            Anf. 128 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-019f6aedb0f11b6b-2" n="59c8ae21" next="i-c516ad605a3c230e-2">
            <seg n="95d3f88a">
              Fru talman! Det är oerhört viktigt att vi alla är överens om
              att överskottet av trängselskatten ska tillbaka till regionen.
              Det är viktigt att även Anders Ygeman är med på detta. Främst
              ska det användas för att täcka kostnaderna för Förbifart Helsingfors
              men även kostnaderna för andra objekt motsvarande 5 miljarder
              som finns med i länsplanen.
            </seg>
            <seg n="6539c672">
              Det finns en överenskommelse om detta, och denna överenskommelse
              var oerhört bred i Helsingforssregionen. Dess värre var till exempel
              inte Socialdemokraterna med hela vägen fram i fråga om finansieringen.
            </seg>
            <seg n="69f5e288">
              Jag skulle ändå vilja ta tillfället i akt att kanske lite övertydligt
              och ännu bättre besvara frågan från Anders Ygeman om pengarna
              och räntan.
            </seg>
            <seg n="eb18144e">
              Överskottet från trängselskatten finns i dag på ett räntebärande
              konto hos Trafikverket, och det är Riksgälden som sätter själva
              räntan. Men till varje anslagspost finns det också ett villkor,
              ett slags dispositionsrätt. Det får inte framstå som att inga
              pengar som har kommit in från trängselskatten har använts.
            </seg>
          </u>
          <note n="545dd597">
            Det fanns tidigare en Helsingforssförhandling som Carl Cederschiöld
            ledde. För den användes pengar under 2008, 2009 och 2010.
          </note>
          <u who="catharina_elmsäter-svärd_minister_2010" xml:id="i-c516ad605a3c230e-2" n="59c8ae21" prev="i-019f6aedb0f11b6b-2">
            <seg n="59311d17">
              Sedan har vi Helsingforssöverenskommelsen som påbörjades 2010
              och sträcker sig fram under de kommande tolv åren.
            </seg>
            <seg n="1f7f029b">
              För Helsingforssregionen var kopplingen mellan länsplan och nationell
              plan unik och även komplicerad när det gäller medfinansiering.
              Men det är tydligt uttalat att det i Helsingforssöverenskommelsens
              paket, som motsvarar ungefär 100 miljarder, finns en finansiering
              med i form av trängselskatter på 27,6 miljarder. Av dessa pengar
              har vi till Förbifarten trängselskatter på 22,6 miljarder och
              sedan ett statligt anslag på 5 miljarder. Just för att man gjorde
              så kunde man få 5 miljarder över till andra objekt.
            </seg>
            <seg n="69198872">
              Det fattas beslut om dispositionsrätten i anslutning till regleringsbreven.
              Det är därför som det, Anders Ygeman, står att detta bereds inom
              Regeringskansliet. I regleringsbreven som kommer i januari står
              det med vilken dispositionsrätt Trafikverket kan använda pengar.
            </seg>
            <seg n="199f84bc">
              Under 2008 användes 222 miljoner kronor, bland annat 100 miljoner
              kronor till trimningsåtgärder, 90 miljoner kronor till Förbifart
              Helsingfors och 30 miljoner kronor till Södertörnsleden.
            </seg>
            <seg n="096bcd60">
              Under 2009 fick Trafikverket dispositionsrätt för 100 miljoner
              kronor, och då gick allt till förberedelserna för Förbifart Helsingfors.
            </seg>
            <seg n="c3d1d5b6">
              Under 2010 har det varit 210 miljoner kronor som man har använt
              110 miljoner kronor till Förbifarten och 100 miljoner kronor till
              trimningsåtgärder.
            </seg>
            <seg n="964ca3a1">
              Dessutom har Trafikverket egentligen använt mer pengar än de
              har haft dispositionsrätt för. Det kanske är det som har gjort
              att Anders Ygeman har undrat om det finns mer pengar som Trafikverket
              inte har använt. Trafikverket har lånat av sig självt i den nationella
              planen.
            </seg>
            <seg n="95298ea2">
              Det viktigaste är då snarare att vi när vi kommer till slutpunkten
              frågar: Har pengarna verkligen använts till det som de har varit
              avsedda för?
            </seg>
            <seg n="e4dca6f6">
              Det är därför som jag också tror att det som Gunnar Andrén var
              inne på blir ännu bättre, nämligen att vi från och med 2011 kommer
              att ha en ökad tydlighet när trängselskatten får ett särskilt
              anslag.
            </seg>
            <seg n="8eb083f5">
              Det råder inga tvivel om att de pengar som kommer in ska gå tillbaka
              till regionen. Hur de disponeras varje år beslutas via regleringsbrevet.
              Men pengarna finns på ett räntebärande konto, och Riksgälden sätter
              räntan.
            </seg>
          </u>
          <note type="speaker" n="65172cb9">
            Anf. 129 ANDERS YGEMAN (S):
          </note>
          <u who="anders_ygeman_87fca7" xml:id="i-ae053d1ce5d3b41d-1" n="650f09d6" next="i-25dce485b11ed1a8-1">
            <seg n="bc054f91">
              Fru talman! Det råder inga tvivel om hur pengarna används, säger
              statsrådet. Tyvärr tror jag att statsrådet är ganska ensam om
              den uppfattningen. 770 miljoner kronor ligger på hög någonstans
              på Finansdepartementet.
            </seg>
            <seg n="99b9c5b7">
              Behovet av investeringar i Helsingfors är stort. Varför används
              då inte pengarna? Varför växer högen med stockholmarnas inbetalade
              pengar på Finansdepartementet när alla instanser har gett löften
              till stockholmarna om att pengarna ska användas?
            </seg>
            <seg n="5c11f18b">
              Uppenbarligen är ordningen inte tillräckligt tydlig för att garantera
              att stockholmarnas pengar används till det som de var avsedda
              för, nämligen infrastrukturinvesteringar i Helsingfors.
            </seg>
            <seg n="528924a7">
              Jag ställde därför en fråga till statsrådet om hon var beredd
              att överföra bestämmanderätten över trängselavgiftens utformning
              till stockholmarna och också om hon var beredd att överföra bestämmanderätten
              över trängselavgiftens intäkter till stockholmarna så att stockholmarna
              själva kan bestämma vad deras egna pengar ska användas till.
            </seg>
          </u>
          <note n="f11cd0d0">
            Anf. 130 GUNNAR ANDRÉN (FP):
          </note>
          <u who="anders_ygeman_87fca7" xml:id="i-25dce485b11ed1a8-1" n="650f09d6" prev="i-ae053d1ce5d3b41d-1">
            <seg n="d95c9d6d">
              Fru talman! Nu tar Anders Ygeman upp ytterligare en sak. Jag
              tror att det är viktigt att fastslå att den ordning som vi nu
              får i 2011 års budget blir mycket tydlig för inte bara stockholmarna.
              Man ser vart dessa pengar går. Om man kombinerar det som infrastrukturministern
              sade med Helsingforssöverenskommelsen och Carl Cederschiölds förhandling
              blir det mycket tydligt för skattebetalarna i resten av landet.
              De är många de också. 80 procent av skattebetalarna kommer från
              andra delar av landet. De får stå för dessa 5,9 miljarder. Men
              stockholmarna själva, de som passerar här, får faktiskt stå för
              de 22,6 miljarderna. Det tycker jag är en rimlig ordning. Det
              framgår mycket tydligt, Anders Ygeman, att det är på det sättet.
            </seg>
            <seg n="a50ae3e8">
              Allra sist vill jag säga följande: Oavsett hur man bokför pengar
              blir det inte mer pengar om man sätter dem på ett annat konto.
              Det tror jag är viktigt att man kommer ihåg. Det är bara de pengar
              som man verkligen får in på olika sätt statsbidrag eller avgifter
              som man kan disponera. Några andra pengar finns inte. Exakt hur
              de bokförs tycker jag är av något underordnad betydelse. Men jag
              tycker att det är mycket viktigt för alla i detta land att vi
              nu får en ordning som kan komma att överföras till andra sammanhang
              också där man tydligt ser avgifter och annat. Det kommer att bli
              broar i Sundsvall och andra saker. Jag utgår från att den ordning
              som vi nu knäsätter kommer att användas på fler ställen. Det tror
              jag är till gagn för tydligheten när det gäller vilka pengar vi
              har att disponera.
            </seg>
          </u>
          <note type="speaker" n="ce671380">
            Anf. 131 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-38" n="59c8ae21">
            <seg n="2736ecb4">
              Fru talman! Jag hör att Anders Ygeman, kanske lite grann inom
              citationstecken, försöker referera det som jag just sade om att
              det inte råder några tvivel om hur pengarna används. Då ska man
              också vara medveten om att det inte är upplagt så i den överenskommelse
              som finns med regionen att varje krona in ett år ska gå ut till
              en infrastrukturinvestering samma år.
            </seg>
            <seg n="ebc55040">
              Det mesta som dessa pengar från trängselskatterna faktiskt ska
              gå till och som finns med i denna överenskommelse är till Förbifart
              Helsingfors. Det är därför som Trafikverket har fått dispositionsrätt
              för en del av det överskott som kommer in därför att vi också
              behöver samla in pengar så att det finns pengar när den stora
              kostnaden uppstår då förbifarten de facto börjar byggas, förhoppningsvis
              2012.
            </seg>
            <seg n="9f57ea67">
              Sedan frågade Anders Ygeman om inte jag kan ta ett initiativ
              till att stockholmarna får bestämmanderätt när det gäller hur
              intäkterna ska användas men också i fråga om att fastställa storleken
              på trängselskatten. Det har varit en fråga för denna kammare ett
              antal gånger, och det har också varit ganska noggranna utredningar
              som har kommit fram till att det är en skatt och inte en avgift.
              Trängselskatten är en skatt. Ska den vara utformad enligt lagförslaget
              kan det inte gå till så.
            </seg>
            <seg n="24894013">
              Fru talman! Å andra sidan tycker jag att det är tråkigt att höra
              sådana tongångar från Anders Ygeman, precis som om regionen här
              inte skulle ha fått vara med och bestämma. Det är precis det man
              har fått. Inledningsvis skedde det med Cederschiöld i Helsingforssförhandlingen.
              I början av 2000-talet var jag själv med i Helsingforssberedningen
              då det faktiskt visade sig att vi var rätt överens i denna region
              över partigränserna inom hela länet tillsammans med Helsingforss
              stad.
            </seg>
            <seg n="4bcd4477">
              Nu har vi Helsingforssöverenskommelsen, som leddes av landshövdingen.
              När förhandlingen väl var klar, och i stort sett alla var överens
              om prioriteringarna och vilka objekt som skulle in för både vägar
              och järnvägar, var alla med, Alliansen liksom Socialdemokraterna.
              Vänsterpartiet och Miljöpartiet hade några andra uppfattningar.
              Men det tråkiga var att Socialdemokraterna sedan valde att ställa
              sig helt utanför finansieringen den finansiering som Anders Ygeman
              nu står och oroar sig över.
            </seg>
            <seg n="d50b8336">
              Det finns en överenskommelse mellan regionen och staten där pengarna
              ska gå tillbaka till regionen. Det finns till och med en planering
              för vilka objekt som ska ingå som finns i länsplanen, motsvarande
              de 5 miljarderna. Resten ska gå till Förbifart Helsingfors.
            </seg>
            <seg n="405706ac">
              Fru talman! Det här är den förbifart som Anders Ygeman faktiskt
              var beredd att offra i valet och som Miljöpartiet och Vänsterpartiet,
              om de kunde fatta beslut i dag med tanke på den debatt vi hade
              i går, helst skulle vilja avbryta.
            </seg>
            <seg n="af598185">
              Det är viktigt för stockholmarna att känna att staten kommer
              att stå vid det staten har lovat och det som regionen har sagt
              att regionen behöver. Förbifart Helsingfors är viktig för hela
              Helsingforss län, och den är inte minst viktig för Helsingforss
              stad så att staden blir av med trafiken.
            </seg>
            <seg n="1e93ce84">
              Jag sade i mitt svar hur pengarna kommer att redovisas från 2011.
              Jag har också redovisat här i kammaren, fru talman, att Trafikverket
              redan har använt en del av överskottet från trängselskatten och
              vilken dispositionsrätt verket har. Vad som ska gälla för 2011
              kommer att framgå av regleringsbrevet.
            </seg>
          </u>
          <note type="speaker" n="331bbc8d">
            Anf. 132 ANDERS YGEMAN (S):
          </note>
          <u who="anders_ygeman_87fca7" xml:id="i-e0fb5278829d5d81-0" n="650f09d6">
            <seg n="852ae9cb">
              Fru talman! En tydlig redovisning, Gunnar Andrén, och gärna en
              tydlig bokföring tjänar nog alla på. Ännu hellre än en tydlig
              bokföring tar jag en tydlig bestämmanderätt över pengarna.
            </seg>
            <seg n="0b290e64">
              Statsrådet har helt rätt i att när trängselskatten infördes fanns
              inte möjligheten till lokal bestämmanderätt över trängselavgiftens
              utformning eller av trängselavgiftens intäkter. Detta hinder har
              Grundlagskommittén och den grundlagsändring som riksdagen beslutat
              om undanröjt. Nu finns möjligheten. Därför menar jag att det vore
              rimligt att överföra bestämmanderätten över trängselavgiftens
              utformning och, framför allt, bestämmanderätten över trängselavgiftens
              intäkter till stockholmarna. Då skulle vi slippa dagens debatt.
              Då skulle vi slippa diskutera det faktum att 770 miljoner skvalpar
              på Finansdepartementet i stället för att användas till viktiga
              infrastrukturinvesteringar i Helsingfors.
            </seg>
            <seg n="25286b4d">
              Det här är inte minst viktigt därför att flera städer i Sverige
              står i begrepp att införa trängselavgifter. Göteborg ligger närmast,
              men även andra diskuterar det. Om de ser att de intäkter som stockholmarna
              har blivit lovade i stället för att gå till ny infrastruktur läggs
              på hög på Finansdepartementet tror jag att viljan att införa trängselavgifter
              minskar dramatiskt.
            </seg>
            <seg n="4b34e051">
              På samma sätt tror jag att stockholmarnas vilja att betala och
              att ha effektiva trängselavgifter minskas i motsvarande mån om
              pengarna läggs på hög på Finansdepartementet i stället för att
              användas till infrastrukturinvesteringar. Därför menar jag att
              bestämmanderätten över stockholmarnas trängselavgiftspengar bör
              föras över till stockholmarna.
            </seg>
          </u>
          <note type="speaker" n="fca29ccc">
            Anf. 133 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-39" n="59c8ae21">
            <seg n="08239bc0">
              Fru talman! Jag kommer ihåg i valrörelsen att det var detta som
              Socialdemokraterna och Anders Ygeman, som inblandad part, försökte
              göra, det vill säga få över bestämmanderätten till stockholmarna
              genom att erbjuda en folkomröstning om det är folkomröstningen
              som ska vara ett sätt att utöva medbestämmande.
            </seg>
            <seg n="aa0ec2bf">
              Sättet att arbeta i regionen döms ibland lite orättvist ut som
              att det finns en splittring i regionen när vi i mångt och mycket
              är oerhört eniga om vad som behöver göras och vilken prioriteringsordning
              som ska gälla. Helsingforssöverenskommelsen var partiöverskridande.
              Det är ett sätt, fast via ombud, att få fram vad stockholmarna
              vill ha eller behöver.
            </seg>
            <seg n="9416710e">
              Göteborg är lite spännande. De står på tur att införa trängselskatter.
              Där har faktiskt Anders Ygeman, fru talman, en poäng i att om
              det blir en oro i Helsingforssöverenskommelsen kan det bli en
              oro för Göteborg. Men Göteborg har ett annat avtal för medfinansiering
              som faktiskt inte är lika komplicerat som avtalet för Helsingforssöverenskommelsen.
            </seg>
            <seg n="b9c0367b">
              Det viktiga är att Helsingfors vet att det överskott som uppstår
              av trängselskatten kommer tillbaka till regionen. Överskottet
              ska främst användas för Förbifart Helsingfors och de andra objekt
              som har redovisats i länsplanen och som motsvarar ungefär 5 miljarder.
              Pengar har redan börjat gå ut genom Trafikverkets dispositionsrätt,
              och det kommer även fortsättningsvis att göra det. Pengarna, överskottet,
              finns på ett räntebärande konto hos Trafikverket. Det sätts en
              ränta från Riksgälden. Jag är beredd att göra det som är viktigt
              för staten, nämligen att se till att staten håller sitt avtal.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="7f33ef9a">
            20 § Svar på interpellation 2010/11:92 om tågförseningar för
            resenärer och godstrafiken
          </note>
          <note type="speaker" n="97c41156">
            Anf. 134 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-40" n="59c8ae21">
            <seg n="519b3d4b">
              Fru talman! Siv Holma har frågat mig om jag avser att verka för
              att banunderhållet till järnvägen ges de resurser som behövs för
              att minska tågförseningar och samtidigt höja bankapaciteten för
              godstrafik. Siv Holma har också frågat mig om jag avser att verka
              för att en ökad järnvägstrafik ska vara en viktig del i strävan
              att nå miljö- och klimatmålen.
            </seg>
            <seg n="677d7d22">
              Regeringen har nyligen beslutat om en historisk infrastruktursatsning
              på närmare 500 miljarder kronor fram till år 2021. Investeringarna
              i järnvägen har varit mycket höga under senare år men kommer att
              sjunka något de närmaste åren till följd av att flera stora och
              viktiga projekt nu successivt kommer att färdigställas, bland
              annat Citytunneln i Malmö, som invigdes den 4 december, Ådalsbanan
              och Haparandabanan. Från 2015 kommer investeringstakten att tillta
              igen, och totalt kommer 65 miljarder att satsas på järnvägsinvesteringar
              under planperioden fram till 2021. Regeringen har därmed lagt
              grunden för ett bättre underhåll och nya investeringar i järnvägen
              de kommande åren.
            </seg>
            <seg n="fc640bc0">
              Alliansregeringen har ökat anslagsnivåerna till drift och underhåll
              av järnvägen med ca 40 procent från 2006 fram till i dag. Regering
              och riksdag har också i samband med 2008 års infrastrukturproposition
              konstaterat att det finns utrymme för att höja banavgifterna från
              dagens internationellt sett låga nivå. Trafikverket som disponerar
              över banavgifterna i sin helhet har beslutat att avgiftsuttaget
              kan fördubblas fram till år 2021 genom en stegvis ökning av avgiftsnivån,
              vilket motsvarar i genomsnitt ca 700 miljoner kronor per år fram
              till år 2021.
            </seg>
            <seg n="ade60cd4">
              Regeringen har genom beslutet i mars i år om ny nationell plan
              för transportsystemet 20102021 möjliggjort att de ökade intäkterna
              kan användas till investeringar i järnvägssystemet om Trafikverket
              finner det lämpligt. Trafikverket har mandat att själv avgöra
              hur mycket av ökningen av banavgiftsintäkterna som ska användas
              till drift och underhåll respektive investeringar. Alla medel
              syftar dock sammantaget till att stärka järnvägssystemets kapacitet
              och minska sårbarheten dels genom drift och underhåll av det befintliga,
              dels genom att skapa nya delar i systemet genom investeringar.
            </seg>
            <seg n="50dfd504">
              Riksdagen har fastställt det transportpolitiska målet som bland
              annat innebär att transportsystemets utformning, funktion och
              användning ska bidra till att miljökvalitetsmålen uppnås. Järnvägen
              är en viktig del i transportsystemet och därmed också i arbetet
              med att uppnå målen.
            </seg>
          </u>
          <note type="speaker" n="f63f7e4a">
            Anf. 135 SIV HOLMA (V):
          </note>
          <u who="siv_holma_28bf5d" xml:id="i-f5eb783ab2c99167-2" n="e766ac44">
            <seg n="021a136a">
              Fru talman! Jag vill tacka för infrastrukturministerns svar.
            </seg>
            <seg n="d063aff7">
              Riksdagen har vid ett flertal tillfällen uppmärksammat förseningar
              för resenärer och godstrafik. Det var en offentlig utfrågning
              den 9 december om vinterberedskapen inom järnvägen och en aktuell
              debatt den 13 december. Man kan då fråga sig om det efter dessa
              inslag är nödvändigt att ha en interpellationsdebatt. Vänsterpartiet
              anser att tågförseningar för resenärer och godstrafik fortfarande
              är lika aktuella, och av det skälet måste vi från oppositionen
              än en gång försöka övertyga infrastrukturministern och hennes
              regering om att de måste byta spår i järnvägspolitiken.
            </seg>
            <seg n="1e2283ae">
              Vänsterpartiet anser att om vi ska lyckas minska miljö- och klimatpåverkan
              måste mer pengar gå till nya järnvägar. I våra förslag är järnvägsinvesteringarna
              ca 7 miljarder kronor högre än regeringens. Under samma period
              vill vi även höja anslaget till banunderhåll till en nivå på 7,6
              miljarder kronor. Det är 2,3 miljarder mer än vad regeringen har
              avsatt under planperioden fram till 2021.
            </seg>
            <seg n="31b87f0b">
              Denna satsning behövs om vi ska kunna minska tågförseningarna
              med 50 procent och öka godskapaciteten med 50 procent.
            </seg>
            <seg n="91bc5872">
              Kan infrastrukturministern ange om regeringen har någon ambitionsgrad
              när det gäller att minska tågförseningar och/eller öka godskapaciteten
              på järnväg?
            </seg>
            <seg n="b3cbc288">
              Banverket angav i början av 2010 att man med 6 miljarder kronor
              per år kunde upprätthålla befintlig standard. Observera att regeringen
              ligger under denna nivå med 700 miljoner. Jag kan inte tolka regeringens
              ambitioner på annat sätt än att regeringen inte ens orkar upprätthålla
              befintlig standard utan i praktiken försämrar järnvägens villkor
              trots alla försäkringar om motsatsen.
            </seg>
            <seg n="622b365c">
              Trafikverket har nyligen i en skrivelse från den 29 oktober i
              år redogjort för konsekvenserna av regeringens minskade anslag
              med 700 miljoner. Punktligheten för tågen sänks från 95 till 87
              procent. Resenärerna har drabbats hårt genom större driftsstörningar
              och sänkta hastigheter. Det finns uppenbara risker att det uppstår
              liknande situationer som under vinterkaoset i början av 2010 och
              där är vi ju nu. I kombination med regeringens höjda banavgifter
              och minskat banunderhåll leder det till att mer gods flyttas över
              från järnväg till väg och att vissa bandelar i glesbygd kan komma
              att läggas ned helt.
            </seg>
            <seg n="ff76695b">
              Delar infrastrukturministern Trafikverkets konsekvensbeskrivning
              av vad regeringens nivå på banunderhållet kommer att betyda?
            </seg>
            <seg n="a9e145bc">
              Enligt fackförbundet Seko saknas fortfarande beredskap för vintern.
              Johnny Nadérus på Seko beskriver situationen som att det finns
              en beredskap på papperet. Situationen är till och med värre nu
              än föregående år. Den underliggande orsaken, menar Seko, är att
              regeringen ökat anslagen för investeringar och underhåll av vägar,
              medan järnvägssidan starkt missgynnats.
            </seg>
            <seg n="1c425d56">
              Jag återkommer i nästa anförande med ytterligare synpunkter.
            </seg>
          </u>
          <note type="speaker" n="74627e5d">
            Anf. 136 STINA BERGSTRÖM (MP):
          </note>
          <u who="stina_bergstrom_82e851" xml:id="i-bea09e882256b8ff-0" n="c27a62aa" next="i-fe8cd7e6d0f008fa-0">
            <seg n="942fabbe">
              Fru talman! Jag kan bara instämma i Siv Holmas syfte. Jag står
              också här för att än en gång försöka övertyga vår infrastrukturminister
              om behovet av ökade anslag till banunderhåll och investeringar
              i nya järnvägar.
            </seg>
            <seg n="6c89f858">
              I dag är Sverige bland de sämsta i Europa på att anslå pengar
              till underhåll och reinvesteringar i järnväg. Precis som Siv Holma
              sade har Trafikverket och Riksrevisionen i olika sammanhang presenterat
              konsekvensbeskrivningar av detta och vad det årliga anslag som
              vi i går tog beslut om här i riksdagen kommer att innebära. Det
              är en skrämmande läsning. Det handlar om ännu mer förseningar
              och en fortsatt kapitalförstöring av järnvägsanläggningar. Det
              är för mig väldigt långt ifrån den bild av en historisk satsning
              på infrastruktur som regeringen vill visa upp.
            </seg>
            <seg n="1c4401b0">
              Under perioden 20022009 har den genomsnittliga åldern på exempelvis
              räls och broar ökat. Spårväxlarna, som har varit en kritisk faktor
              i snökaoset, har åldrats med i genomsnitt fyra år under den perioden.
              Det är ett tydligt tecken på att järnvägen inte underhålls i tillräcklig
              takt, detta trots att anslagsnivåerna har ökat, precis som ministern
              säger. Och kostnaderna, skulle man kunna tillägga, för sedan 2004
              har kostnaderna för drift, underhåll och reinvesteringar ökat
              med drygt 2 miljarder kronor. Då kan man fråga sig vad vi har
              fått för de pengarna.
            </seg>
            <seg n="a78c9424">
              Jag tycker att det är intressant att titta på vad som hände i
              England när man gick ifrån det statliga ägandet. Det sista året
              med statligt ägande i England uppgick anslagen för den engelska
              järnvägen till totalt 1 miljard pund. I slutet av det första året
              efter privatiseringen hade de mer än fördubblats, till 2,1 miljarder
              pund. Underhållet blev inte bättre tvärtom. Det kan jag intyga
              som reser mycket med tåg i England.
            </seg>
            <seg n="c920e02c">
              Diskussionen om vem som ska utföra underhållet av de svenska
              järnvägarna så att vi får ut mest underhåll för pengarna är nog
              större, och den tänker jag återkomma till i framtida debatter.
            </seg>
            <seg n="659e6b4c">
              Här i dag skulle jag vilja ta upp effekten av det låga anslaget
              till banunderhåll vad gäller de lågtrafikerade banorna. Trafikverket
              skriver i sin konsekvensbeskrivning: Det är risk för att ytterligare
              av dessa banor kommer att läggas ned, vilket i sin tur leder till
              ett försämrat utbud av resor och transportmöjligheter på järnväg.
            </seg>
            <seg n="61f37efb">
              Jag skulle vilja veta vilka synpunkter infrastrukturministern
              har på detta de banor som är så viktiga för oss som bor ute i
              landet och för godstrafiken. 10 procent av godstransporterna startar
              på en lågtrafikerad bana. Anser infrastrukturministern att det
              är okej att några av dem läggs ned och i så fall vilka?
            </seg>
          </u>
          <note n="8c5ed516">
            Anf. 137 ULRIKA KARLSSON i Uppsala (M):
          </note>
          <u who="stina_bergstrom_82e851" xml:id="i-fe8cd7e6d0f008fa-0" n="c27a62aa" prev="i-bea09e882256b8ff-0">
            <seg n="2fdc5c5b">
              Fru talman! Jag vill börja med att tacka infrastrukturministern
              för svaret på Siv Holmas interpellation.
            </seg>
            <seg n="262e525b">
              Det här är en väldigt aktuell diskussion, och en återkommande
              diskussion, om tågförseningar och trängsel på tågen i vårt land.
              Jag bor i Uppsala och pendlar, och jag har deltagit i denna debatt
              på det lokala planet i min region.
            </seg>
            <seg n="7da5903d">
              Jag har läst protokoll från denna kammare så långt tillbaka som
              för 30 år sedan då samma diskussion pågick. Det var samma diskussion
              då som nu om trånga tåg, trängsel, förseningar och att tågen inte
              kommer fram. Med facit i hand för de senaste 30 åren, och framför
              allt förra vintern när det blev något slags crescendo, kan jag
              säga att jag känner mig glad när jag vet att infrastrukturministern
              i den aktuella debatten i denna fråga informerade om arbetspendling
              i samband med den trafikreducering som man talar om. Hon sade
              att arbetspendlingen måste prioriteras.
            </seg>
            <seg n="bab488c6">
              Jag skulle vilja fråga infrastrukturministern direkt och lite
              mer om prioriteringen av arbetspendling, om hon har möjlighet.
            </seg>
            <seg n="de2bd97c">
              Jag kan ta det ur ett Uppsalaperspektiv: Varje dag kliver 30
              000 människor på tåget på stationen i Uppsala. Det är då viktigt
              för dessa 30 000 människor som pendlar till och från ett arbete
              att veta att man kommer fram i tid och att man kommer fram över
              huvud taget.
            </seg>
            <seg n="580dee92">
              Vi vet att man tidigare har prioriterat att alla tåg ska avgå,
              men alla tåg har inte kommit fram. Jag tycker att det är bra om
              man fokuserar på arbetspendlingen och på att de tågen ska komma
              fram i tid, inte minst därför att det gäller dagligt arbete och
              det handlar om enormt stora resurser. Länsstyrelsen i Uppsala
              län har räknat ut att man mister resurser på uppåt 3 miljarder
              när människor inte kommer fram i tid.
            </seg>
            <seg n="952b26d0">
              Jag hoppas att infrastrukturministern kan berätta lite mer om
              trafikreduceringsplanerna.
            </seg>
          </u>
          <note type="speaker" n="43b18891">
            Anf. 138 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-41" n="59c8ae21">
            <seg n="651be86c">
              Fru talman! Jag tänker på en av de frågor som Siv Holma hade
              i sin interpellation som gällde miljö- och klimatmålet. Vi får
              inte se på bara hur vägtransporter kan ändras till exempelvis
              järnvägtransporter, även om det är en viktig del. För mig handlar
              det om hela angreppssättet. Man ser ofta transporter som ett problem.
              Men transporterna måste också få vara en del av lösningen. Det
              gäller att se till varje enskilt trafikslag och framför allt se
              på hur man jobbar ihop.
            </seg>
            <seg n="95a78b66">
              För att ta godstrafiken: Gods är väldigt beroende av logistik.
              Vi kan använda oss mycket mer av olika tekniska lösningar för
              att inte ha halvfulla lastbilar eller halvtomma tåg. Vi måste
              ha logistik, och vi måste ha bra noder med transporter fram till
              våra hamnar, där sjöfarten spelar en viktig roll när vi tänker
              på miljö och klimat.
            </seg>
            <seg n="80062d3d">
              Sedan till en annan del som jag känner är viktig. Godstrafiken
              kommer inte alltid fram lika mycket, fru talman, när vi pratar
              om förseningar. Men förseningar är faktiskt ett mycket stort problem
              för godstrafiken, för det handlar om industrins möjligheter att
              verka och växa. Det handlar om företag, och det handlar om deras
              kunder. Vi fick erfarenheter i februari i år, när godsbangårdar
              stängdes. Det kan ge påverkan när vi har driftstopp i flera dagar,
              eftersom många av transportörerna arbetar även internationellt,
              och då handlar det mycket om förtroende.
            </seg>
            <seg n="6e1f7137">
              Det är likadant beträffande människor. Även om jag tidigare har
              sagt att de allra flesta tåg som går också kommer fram någorlunda
              i tid är det tillräckligt illa med de tåg som inte gör det. Vi
              har under vintern haft några situationer där just vintern i sig
              har gjort det extra extremt tokigt när man har behövt evakuera
              människor eller har fått förseningar. I går eftermiddag hade vi
              i Stuvsta ett lok som var sönder. Det påverkade 15 andra tåg som
              var på tur. Det sätter lite grann fingret på det som är problemet:
              Vi har en oerhörd sårbarhet i vår kapacitet.
            </seg>
            <seg n="2821f181">
              Därför tycker jag att det är viktigt att höja anslaget för drift
              och underhåll, som vi har gjort. Men det kommer att ta tid att
              komma i kapp, så att underhållet för det vi faktiskt har är okej.
            </seg>
            <seg n="3b6dbcc1">
              Det är också viktigt att vi har investerat ovanligt mycket på
              järnväg betydligt fler miljarder för järnväg än för väg eftersom
              vi också behöver ha nya spår, inte minst för att bygga bort en
              stor del av sårbarheten genom mötesplatser och dubbelspår där
              vi i dag har trafik med enkelspår.
            </seg>
            <seg n="aa542bb9">
              Banavgifterna var en del av Trafikverkets eller dåvarande Banverkets
              eget underlag när man tittade på behovet av underhåll, där har
              de 700 miljonerna kommit upp som att man skulle ha velat ha ytterligare
              pengar. De höjda banavgifter som Trafikverket har föreslagit motsvarar
              ytterligare 8,8 miljarder. Om vi delar det på tolv år, som är
              planperioden, blir det 700 miljoner ytterligare per år. Men det
              förutsätter också att man börjar ta ut dessa banavgifter.
            </seg>
            <seg n="ecaef064">
              För att det inte ska låta cyniskt att höja banavgifter för någon
              som egentligen inte tycker att man får något som är bättre: Det
              gäller återigen att påtala att pengarna från de höjda banavgifterna
              ska gå just till att öka underhållet på våra spår. Det tror jag
              att det finns en stark förståelse för.
            </seg>
            <seg n="2fc183c7">
              Arbetspendlingen, fru talman, får jag återkomma till.
            </seg>
          </u>
          <note type="speaker" n="b296f046">
            Anf. 139 SIV HOLMA (V):
          </note>
          <u who="siv_holma_28bf5d" xml:id="i-f5eb783ab2c99167-3" n="e766ac44">
            <seg n="c612e3c9">
              Fru talman! Banavgifterna ska jag återkomma till. Jag vill ta
              fasta på det extrema väder som vi har just nu.
            </seg>
            <seg n="a48372fc">
              Jag fick ett mejl just när jag höll på att skriva mitt anförande.
              Det förstärker det Seko säger om att situationen till och med
              är värre nu än föregående år. Mejlet kom från en anställd vid
              SJ:s tågledning i Helsingfors. Den händelse som beskrivs var hur
              ett tåg som var kraftigt överisat tvingade lokföraren att köra
              oerhört sakta och stanna med jämna mellanrum för att kolla de
              överhettade bromsarna.
            </seg>
            <seg n="2dfcaac1">
              En av synpunkterna är att det saknas pengar för att installera
              avisningsanläggningar. Det finns bara system som är anpassade
              för sommar- och blidväder. Trafikplaneringen förutsätter att vi
              inte har några vintrar i Sverige, skriver personen i fråga.
            </seg>
            <seg n="433b2214">
              Jag skulle vilja fråga om infrastrukturministern delar Sekos
              uppfattning om att underhållet är sämre i år än tidigare.
            </seg>
            <seg n="3d5d827e">
              Fru talman! I interpellationssvaret tar infrastrukturministern
              upp banavgifter. Från vår sida har vi hela tiden hävdat att höjda
              banavgifter och sänkt underhåll påverkar järnvägssystemet mycket
              negativt. Det är en uppfattning som Trafikverket har redovisat
              i tidigare nämnda konsekvensanalys.
            </seg>
            <seg n="c85726a9">
              Jag har inte fått något riktigt svar på om infrastrukturministern
              delar Trafikverkets konsekvensbeskrivning av vad regeringens nivå
              på banunderhållet kommer att betyda.
            </seg>
            <seg n="c32b2a90">
              Detta är frågor som inte bara Vänsterpartiet lyfter fram, utan
              det finns flera. Jag har nämnt Trafikverket, och jag nämner också
              Sekos uppfattning.
            </seg>
            <seg n="b3dd8504">
              Jag önskar att regeringen kunde backa från sin rigida inställning
              att satsa på vägar på bekostnad av järnvägstrafiken. Regeringens
              politik leder till att näringslivets godstransporter försenas,
              att resenärer får stå ute i kyla och vind när tåg inte kommer
              i tid samt att både företag och anställda blir lidande när resenärer
              blir försenade.
            </seg>
            <seg n="f1443c6e">
              Regeringen har valt att avreglera och stycka upp ett sammanhållet
              järnvägssystem genom att ta bort SJ:s ensamrätt att trafikera
              stambanorna. Regeringen verkar fokusera enbart på företags rätt
              att etablera sig på marknaden. Vi talar hellre om individens frihet
              att få ett sammanhållet system med god överblickbarhet där det
              är lätt och smidigt att byta mellan linjer och få information
              från en och samma källa.
            </seg>
            <seg n="f21c4638">
              Vänsterpartiets satsningar på järnvägar är en del av våra satsningar
              inom hela kollektivtrafiken. Vårt mål är att vi ska fördubbla
              andelen resande med kollektivtrafik till år 2020. Regeringen lägger
              hellre pengar på nya motorvägar i stället för att uppmuntra och
              göra det möjligt för fler att resa kollektivt. Där har järnvägen
              en central betydelse för att klara av de klimatmål som vi måste
              klara av för att jorden ska överleva.
            </seg>
          </u>
          <note type="speaker" n="01e1bce4">
            Anf. 140 STINA BERGSTRÖM (MP):
          </note>
          <u who="stina_bergstrom_82e851" xml:id="i-bea09e882256b8ff-1" n="c27a62aa" next="i-fe8cd7e6d0f008fa-1">
            <seg n="acd5d52c">
              Fru talman! Det gläder mig att infrastrukturministern tog upp
              den andra av Siv Holmas två frågor om järnvägstrafikens inverkan
              på hur vi kan nå miljö- och klimatmålen. Jag tyckte att Siv Holma
              pratade bra om det nyss.
            </seg>
            <seg n="1e46b222">
              I dag är det fler människor som åker tåg, och det är mer gods
              som transporteras på tåg. Men det är också fler som åker på väg,
              och det är mer gods som transporteras på väg, nu när vi har lämnat
              lågkonjunkturen bakom oss. För att nå miljö- och klimatmålen tror
              jag att det är jätteviktigt att även denna ökade trafik styrs
              om till järnväg.
            </seg>
            <seg n="a0d88866">
              Jag skulle vilja höra mer, om statsrådet kanske ser att detta
              kan vara en viktig åtgärd och vad som i så fall behöver göras
              för att det ska bli möjligt.
            </seg>
            <seg n="c2e9fc4a">
              Jag skulle också vilja återkomma till den fråga som jag ställde
              i mitt förra anförande om de lågtrafikerade banorna. Det är många
              åtgärder som behöver vidtas för att hålla dem i stånd. Det handlar
              inte bara om underhåll utan också om nyinvesteringar och att bygga
              helt nya spår. Men Trafikverket säger att vi inte ens med dessa
              anslag har möjlighet att hålla dem i det skick som de befinner
              sig i utan riskerar att de läggs ned.
            </seg>
            <seg n="09134a16">
              Jag skulle vilja höra infrastrukturministerns syn på det.
            </seg>
          </u>
          <note n="f5411131">
            Anf. 141 ULRIKA KARLSSON i Uppsala (M):
          </note>
          <u who="stina_bergstrom_82e851" xml:id="i-fe8cd7e6d0f008fa-1" n="c27a62aa" prev="i-bea09e882256b8ff-1">
            <seg n="5d8972f5">
              Fru talman! Siv Holma sade tidigare att järnvägar är en viktig
              fråga för Vänsterpartiet, om jag uppfattade henne rätt. Jag måste
              säga, fru talman, att frågor om järnvägar, bilvägar, sjöfart och
              flyg och andra kommunikationer är viktiga frågor för Moderaterna
              och för hela Alliansen.
            </seg>
            <seg n="b9f0fd7b">
              Att kommunikationer fungerar i vårt samhälle är ett avgörande
              faktum för att skapa tillväxt. Att binda ihop arbetsmarknadsregioner
              vi har till exempel min region Uppsala och Helsingforsregionen
              är avgörande för att nå tillväxt. Vi har en tillväxt i Uppsala
              län där vi ser att kommuner faktiskt går framåt, och vi har en
              inflyttning. Men då måste arbetspendlingen fungera. Det handlar
              om att man kan resa fram och tillbaka till jobbet och att man
              kan lita på att tåget kommer fram i tid, så att man hinner hämta
              barnen innan dagis stänger och att man kommer fram till sitt arbete
              på morgonen när man börjar.
            </seg>
            <seg n="1732a20d">
              Precis som infrastrukturministern sade tror jag att det är avgörande
              att höja anslaget för drift och underhåll och att investera och
              bygga bort sårbarheten men också att konkurrensutsätta SJ.
            </seg>
            <seg n="4aca75a9">
              Jag välkomnar att UL och SL startar trafik som går från Uppsala
              ända in i Helsingfors 2012, som det ser ut. Jag vet också att
              Arlanda Express har uttryckt önskemål om att börja trafikera sträckan
              UppsalaHelsingfors. Vi behöver fler tåg som avgår från Uppsala
              och åker in i Helsingfors. Vi behöver fler som är intresserade
              av att trafikera sträckan UppsalaHelsingfors, så att människor
              kommer fram i tid och så att vi kan resa.
            </seg>
            <seg n="70da03d3">
              Det är inte bara viktigt att tågen kommer fram i tid, utan det
              är också viktigt att bilen kommer fram i tid. En resa som egentligen
              borde ta 40 minuter kanske tar två timmar. Järnvägar, bilvägar,
              sjöfart och flyg måste fungera.
            </seg>
          </u>
          <note type="speaker" n="a5ead9a8">
            Anf. 142 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-42" n="59c8ae21">
            <seg n="dbcc97f3">
              Fru talman! Siv Holma nämnde att situationen nog, om möjligt,
              är värre nu än förra vintern. Ja, jag hörde någon väderexpert
              som just sade att den här vintern kom mycket tidigare och var
              mycket hårdare än vad som är normalt. Vi har haft en extrem situation,
              och det förväntas vara en extrem situation under den kommande
              helgen, just i en tid när många människor de facto ska ut och
              resa.
            </seg>
            <seg n="a201854b">
              Det finns en erfarenhet från förra vintern som kom upp i den
              utredning som Per Unckel bland annat gjorde för att se över hur
              det står till med vinterberedskapen. Det är att i normala fall
              kan tåg norrifrån åka ned till Malmö och vända och få en naturlig
              avisning. Det gick inte förra vintern. Det kommer vi inte att
              se den här vintern heller, om det fortsätter på det här sättet.
            </seg>
            <seg n="c6954f19">
              Då är naturligtvis en slutsats att vi behöver ha fler avisningsanläggningar,
              för det var uppenbarligen inte tillräckligt. Det byggs fler, men
              de är inte färdiga på den här sidan årsskiftet. En har invigts
              nyligen; jag tror att den ligger precis utanför Helsingborg. Men
              vi behöver ha fler därför att det blir problem.
            </seg>
            <seg n="16d3135c">
              När jag säger att vi har höjt anslaget för drift och underhåll
              innebär det att vi under de kommande tolv åren avsätter 64 miljarder.
              Det är mer än tidigare. Jag tror att vi kommer att återkomma till
              den här diskussionen, om det räcker eller inte räcker. Men det
              som är ännu viktigare är att kunna veta var problemen finns och
              hur vi ska använda de pengar som vi faktiskt har, så att vi sätter
              in resurser på rätt ställe.
            </seg>
            <seg n="761e933f">
              Stina Bergström vidimerade lite grann att anslaget har höjts.
              Men frågan är: Har underhållet blivit bättre, eller är det fortfarande
              dåligt? Ja, det är det som är den stora frågan. Har vi tillräckligt
              med kunskap för att veta var vi ska sätta in de pengar som behövs
              så att de gör störst nytta?
            </seg>
            <seg n="85b2e063">
              När det gäller frågan om väg eller järnväg kan jag säga: När
              det gäller nya investeringar avsätter vi 49 miljarder för vägobjekt
              och 65 miljarder för järnväg. Det är alltså betydligt mer av järnväg
              under den kommande tolvårsperioden.
            </seg>
            <seg n="ca7d6c1f">
              Jag tycker att det är viktigt, lite grann som Ulrika Karlsson
              var inne på, att säga att vi behöver båda. När det gäller vägprojekt
              är det oftast mycket fokus på trafiksäkerhet, där vi jobbar med
              mittseparering och med att få säkra vägar, vilket jag tror att
              vi allihop önskar. Det handlar också om att få bättre framkomlighet
              med fler körfält. Vi vet att det också ger positiva effekter på
              miljön.
            </seg>
            <seg n="fa242b61">
              Jag tror att det är viktigt att jobba utifrån tanken att fler
              vill åka kollektivt. Våra storstäder behöver en bra och fungerande
              kollektivtrafik. Annars skulle framför allt städerna ramla ihop.
            </seg>
            <seg n="ea39e83e">
              Då kommer vi in på arbetspendlingen, som är oerhört viktig. De
              flesta resor som görs, oavsett vilket trafikslag man väljer, är
              under tio mil. Det är inte långa resor. Det är här vi också ser
              mycket av frustrationen. Man hinner inte till arbetet. Man får
              sin arbetsdag förstörd. Man hinner inte hem för att hämta barn
              på dagis eller vad det nu må vara.
            </seg>
            <seg n="177941d1">
              Då tycker jag att det är bra det är en hantering, inte en långsiktig
              lösning att ha en trafikreduceringsplan där man måste göra en
              prioritering. Och det är Trafikverket som gör den. Först väljer
              man mellan persontrafik och godstrafik och ser behoven. I fråga
              om persontrafiken gäller det att välja mellan arbetspendling och
              långväga pendling för att det inte ska bli så sårbart för dem
              som arbetspendlar.
            </seg>
            <seg n="62ccf3e4">
              Där har vi en utmaning nu när förtroendet för tågresandet sjunker.
              Det gäller att hålla det förtroendet uppe. Och långsiktigt tror
              jag ändå att de anslag som vi nu har tillfört är en bit på vägen,
              men det tar tid.
            </seg>
          </u>
          <note type="speaker" n="12f462a6">
            Anf. 143 SIV HOLMA (V):
          </note>
          <u who="siv_holma_28bf5d" xml:id="i-f5eb783ab2c99167-4" n="e766ac44">
            <seg n="8f1e7cff">
              Fru talman! Jag vill påminna Ulrika Karlsson om att min interpellation
              handlade om tågförseningar för resenärer och godstrafik. Jag tror
              inte att Ulrika Karlsson behöver tala med mig om det där med kommunikationer
              och vägar. Jag kommer från en del av landet som inte har så många
              järnvägsspår.
            </seg>
            <seg n="02c7acca">
              Problemet i Mellansverige och södra Sverige handlar om att konkurrensen
              inte löser problemet med tågförseningarna. Som jag ser det handlar
              det om att vi har för lite spår för att man ska klara av detta
              på ett bra sätt.
            </seg>
            <seg n="8741c686">
              Fru talman och mina meddebattörer! Jag vill avsluta denna debatt
              just nu känner jag för det. Jag har redan önskat infrastrukturministern
              en god jul. Nu önskar jag henne ett gott nytt år. Och jag önskar
              talmannen och alla närvarande i kammaren en god jul och ett gott
              nytt infrastrukturår.
            </seg>
          </u>
          <note type="speaker" n="caf5a10f">
            Anf. 144 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-43" n="59c8ae21">
            <seg n="2241d52d">
              Fru talman! Jag vill passa på att tacka Siv Holma för interpellationen,
              även om hon sade inledningsvis: Har vi inte debatterat detta tillräckligt?
            </seg>
            <seg n="0788c2c8">
              Nej, det tror jag inte att vi har gjort. Det har vi inte gjort
              förrän den dagen vi börjar se en lösning eller en ljusning.
            </seg>
            <seg n="f91e6bf2">
              Jag tycker i grunden att det känns bra att vi, oavsett vilket
              parti vi företräder, måste se på människors behov och situation.
              Tåget är en framtid. Det är ett modernt sätt att transportera
              sig, och det måste fungera att ta sig till och från jobbet. Det
              handlar om att få vardagen att fungera. Men det handlar också
              om godstrafiken. Jag är glad över att Siv Holma också lyfte upp
              den i sin frågeställning, för den riskerar annars att falla bort
              i den allmänna debatten. Den är minst lika viktig och på sina
              håll kanske till och med ännu viktigare.
            </seg>
            <seg n="ee7a3d8e">
              Jag vill också passa på att önska en god jul. Siv Holma har långt
              att resa för att komma hem. Jag hoppas att du kommer hela vägen
              fram, som du ska, och jag ser fram emot att mötas igen nästa år.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="119fa228">
            21 § Svar på interpellation 2010/11:64 om sjöfartens spelregler
          </note>
          <note type="speaker" n="2b1a03e5">
            Anf. 145 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-44" n="59c8ae21">
            <seg n="ebec4648">
              Fru talman! Sven-Erik Bucht har frågat mig:
            </seg>
            <seg n="58891893">
              Frågorna är ställda mot bakgrund av det beslut om skärpta regler
              för svavelhalt i marint bränsle som enhälligt beslutades i IMO
              i oktober 2008. De nya reglerna är resultatet av flera års intensiva
              internationella förhandlingar avseende fartygs utsläpp till luft
              och är en del av en paketlösning för att minska utsläppen av både
              svavel- och kväveoxider.
            </seg>
            <seg n="7e47a95a">
              Sverige är folkrättsligt bundet av de nya reglerna. Både svaveloxider
              och kväveoxider utgör stora miljöproblem, då de ökar försurningen
              och förorsakar övergödning. En minskning av svavelutsläpp bidrar
              också till en förbättrad luftkvalitet.
            </seg>
            <seg n="4ec52ec4">
              Den del av beslutet med kravet om 0,1 viktprocent svavel som
              berör svavelkontrollområden har blivit en kontroversiell fråga.
              Jag tycker att det är olyckligt att beslutet innebär att olika
              regler kommer att gälla i olika delar av Europa. Det är naturligtvis
              inte bra ur ett konkurrensperspektiv. Ett sammanhållet transportsystem
              inom unionen måste bygga på harmoniserade regler som främjar konkurrens
              på lika villkor mellan olika trafikslag samt mellan olika delar
              av Europa.
            </seg>
            <seg n="ef267c4e">
              Detta är något som regeringen vid flertalet tillfällen framfört
              till Europeiska kommissionen och även lyft upp vid det informella
              transportministermötet tidigare i år.
            </seg>
            <seg n="cf70c675">
              Jag vill ännu en gång understryka vikten av ett enhetligt europeiskt
              angreppssätt i den här frågan. Det är dock viktigt att i sammanhanget
              inte glömma bort anledningen till att strängare krav gäller för
              just Östersjön. Som bekant har Östersjön sedan länge en särskild
              status med ett särskilt känsligt skyddsvärde.
            </seg>
            <seg n="9ce75ba7">
              Precis som interpellanten skriver visar vissa genomförda studier
              på risken av överflyttningar av transporter från sjöfart till
              landbaserade transporter. Det är naturligtvis angeläget att se
              till att de miljövinster som kan uppnås med anledning av IMO:s
              beslut inte går förlorade genom en omstyrning av trafiken från
              sjö till väg.
            </seg>
            <seg n="28fabcbd">
              Jag kan i dagsläget inte i detalj redogöra för vilka initiativ
              jag tänker ta med anledning av IMO:s beslut, men jag kan meddela
              att jag följer denna fråga noggrant. För närvarande överväger
              vi eventuella åtgärder som skulle kunna komma i fråga i syfte
              att minska de negativa konsekvenserna av beslutet.
            </seg>
            <seg n="28d59740">
              För att hitta de bästa lösningarna på de potentiella problem
              som vi står inför, utan att skapa en motsättning mellan ekonomisk
              tillväxt och våra luftkvalitetsmål, måste vi också ha en löpande
              dialog med berörda industrier. Jag vill dock samtidigt framhålla
              att åtgärder för att minska utsläppen av svaveloxider är nödvändiga
              för att minska de negativa effekter som dessa ger upphov till.
            </seg>
          </u>
          <note type="speaker" n="9a5f65cb">
            Anf. 146 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-3fb9cb94ab91650e-2" n="e99d2d00">
            <seg n="480afb94">
              Fru talman! Tack för svaret, infrastrukturministern, och för
              det engagemang som ni visar för den här frågan!
            </seg>
            <seg n="23231920">
              När vi diskuterar infrastruktur tenderar det oftast att bli väldigt
              mycket kring järnvägar och vägar, men vi måste också se och diskutera
              vattenvägen. En kostnadseffektiv och konkurrensneutral sjöfart
              är oerhört viktig för ett exportberoende land som Sverige.
            </seg>
            <seg n="27ccb440">
              Sjöfarten är faktiskt billig för oss skattebetalare. Sjöfarten
              betalar i dag sina egna infrastrukturkostnader och finansierar
              till största delen Sjöfartsverkets kostnader. Jag anser det vara
              av största vikt att vi har en nära dialog med näringar som nyttjar
              sjöfarten och också de näringar som bedriver sjöfart.
            </seg>
            <seg n="48682854">
              I min interpellation berörde jag också isbrytarverksamheten,
              där det finns en oro från näringen att man omfördelar kostnaderna
              när det gäller isbrytning. Det här berörs inte i svaret, så det
              får jag väl lämna till en annan gång. Vattenvägarna är faktiskt
              viktiga, både när det är isfritt och när isen ligger. Isbrytarverksamheten
              måste därför fungera, och kostnaderna måste fördelas på alla farleder
              som i dag.
            </seg>
            <seg n="45ad8e38">
              Vattenvägarna kompletterar landvägarna och avlastar både väg
              och järnvägsnätet. Jag vet att Sjöfartsforum som består av 152
              olika aktörer företag och organisationer har överlämnat till statsrådet
              en vision och ett strategidokument för det maritima klustret.
              Det är ett viktigt och bra initiativ som branschen har tagit för
              att säkerställa effektiv sjöfart och också svenskt näringslivs
              konkurrenskraft.
            </seg>
            <seg n="fe84133b">
              När det gäller IMO-beslutet om strängare krav på svavelhalter
              i marint bränsle är det bra och nödvändigt ur miljösynpunkt att
              det kommer. Men det är tyvärr utformat på ett sätt som kraftigt
              snedvrider konkurrensen till nackdel för vårt näringsliv i Sverige
              men även för många företag i våra grannländer som nyttjar sjöfarten.
            </seg>
            <seg n="52575b0d">
              Det nu föreslagna regelverket riskerar även att flytta frakt
              från sjöfart till landbaserade transporter, och det kan också
              göra att man inte får de miljöfördelar som man har räknat med.
            </seg>
            <seg n="a667294b">
              Jag kan inte exakt säga hur det här beslutet historiskt togs
              i IMO. Det berör både Nordsjön, Engelska kanalen och Östersjön,
              men jag har fått signaler om att det var en viss passivitet från
              Sverige när det här infördes. Jag anser att man måste ha politiken
              med när större förändringar görs. Jag hoppas också att ministern
              bevakar de här frågorna väldigt noga.
            </seg>
            <seg n="3927dfad">
              Just nu pågår en diskussion om kvävereduktion för Östersjön.
              Det är en internationell samverkan som benämns Helcom. Jag hoppas
              att ministern där är aktiv så att vi inte återupprepar misstagen
              med svaveldirektiven, där konkurrensen nu snedvrids.
            </seg>
            <seg n="ee958086">
              Vi ska också komma ihåg att detta inte är en konkurrens som bara
              gäller inom Europa, utan det är också en global konkurrenssnedvridning.
              Därför är det viktigt att vi uppmärksammar detta och också lägger
              in det i ett globalt perspektiv.
            </seg>
            <seg n="7085c6de">
              Jag tackar för svaret och får återkomma.
            </seg>
          </u>
          <note type="speaker" n="47b10996">
            Anf. 147 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-45" n="59c8ae21">
            <seg n="8c13a66f">
              Fru talman! Det är ur svenskt perspektiv oerhört viktigt att
              vi har en konkurrenskraftig svensk handelsflotta och att när vi
              ser till sjöfarten också ser att den är internationell, rent av
              global.
            </seg>
            <seg n="32ba62e4">
              Det är grunden, och nu ser vi, som jag sade i min inledning,
              att konsekvenserna av det här IMO-beslutet har blivit komplicerade,
              rent av försvårande.
            </seg>
            <seg n="49387108">
              Sven-Erik Bucht säger att det är viktigt att ha en nära dialog
              med de berörda parterna. Det är det verkligen, och jag har haft
              diskussion både med näringslivets olika företrädare, skogsindustrierna
              som är beroende av att ha transporter via sjöfarten och med rederinäringen
              i sig.
            </seg>
            <seg n="40c09c05">
              När det gäller hur vi går vidare kan jag, som jag nämnde, inte
              i detalj redogöra för det, men jag kan nämna att vi vid det senaste
              ministerrådsmötet som jag själv deltog i den 2 december lyfte
              fram frågan om att det är viktigt att ha likvärdiga villkor inom
              EU som är en gemensam marknad. Då är det inte rimligt att vi har
              olika förutsättningar i norra delen av Europa jämfört med övriga
              Europa. Den här gången fick jag också med mig den finska ministern
              och Estlands minister. Nu pågår ett arbete hur vi rent konkret
              ska kunna jobba vidare i frågan.
            </seg>
            <seg n="3a19d07f">
              Fru talman! Det stämmer som Sven-Erik Bucht säger: Jag hade inte
              med så mycket om isbrytning i mitt svar, fast det fanns med i
              frågan. Jag noterade det.
            </seg>
            <seg n="06c85acc">
              Jag tror att vad som åsyftas i frågeställningen möjligen skulle
              kunna vara utredningen Styra rätt! som kom 2008, där det nämndes
              att man överväger en särskild isbrytaravgift. Det gällde framför
              allt sjötransporter längs Norrlandskusten som då skulle kunna
              få ta en större del av kostnaderna.
            </seg>
            <seg n="f7bc9722">
              I utredningen konstaterade man att det fanns en regionalpolitisk
              dimension, och man övervägde om det skulle utgå någon form av
              visst statligt stöd.
            </seg>
            <seg n="63d5f8e2">
              I dag fungerar det konkret så att isbrytningen leds från Sjöfartsverket
              i Göteborg. Vi har ett samarbete med Finland för att utnyttja
              våra resurser gemensamt och effektivt. Sjöfartsverket har i dag
              flera isbrytare. Det finansieras via farledsavgifter i hela landet.
              Det är ingen särskild isbrytaravgift som utgår i dag, vilket man
              i och för sig skulle kunna ta upp och som jag tror fanns med i
              utredningen. Den största delen betalas i hamnarna i södra Sverige
              som egentligen betalar mycket av isbrytningen i norr. I dagsläget
              är det ingen diskussion som förs inom Regeringskansliet om detta,
              och i dagsläget har vi inte ens en gång ett sådant förslag. Det
              kan ändå vara viktigt, fru talman, att nämna det för interpellanten.
            </seg>
            <seg n="2b8b9917">
              Däremot nämnde Sven-Erik Bucht visionen om det marina klustret.
              Jag har tagit emot den, och jag tror att den kommer att utgöra
              ett gott underlag i mitt fortsatta arbete, där jag har som ambition
              att till fram på våren 2012 kunna komma med någon form av strategi
              för svensk sjöfart. Vi har haft en utredning av Jonas Bjelfvenstam
              som är ute på remiss och som handlar om den svenska konkurrenskraften
              för svensk sjöfart.
            </seg>
            <seg n="3eab3870">
              Det är en del på gång, men just det som interpellanten har tagit
              upp om IMO-beslutet är komplicerat. Det ligger nog en hel del
              i det som interpellanten beskrev rent historiskt. Det jag har
              som avsikt nu är snarare att se hur vi kan mildra konsekvenserna
              och vad vi kan göra. Det har jag för avsikt att ta med mig i mitt
              fortsatta arbete.
            </seg>
          </u>
          <note type="speaker" n="e89db5d9">
            Anf. 148 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-3fb9cb94ab91650e-3" n="e99d2d00">
            <seg n="578e68af">
              Fru talman! Tack för beskedet om isbrytning, ministern! Det var
              tillfredsställande att få höra att det inte finns någon ambition
              att göra en omfördelning i dag.
            </seg>
            <seg n="16dc589d">
              Även om vi i Europa inför samma regler samtidigt när det gäller
              IMO-direktiven finns det, som jag sade i mitt förra inlägg, en
              global konkurrens. Miljön är global, men konkurrensen är också
              global. Svaveldirektiven är bra och ska införas, men det får inte
              snedvrida konkurrensen. Får vi samma regler i Europa samtidigt
              har vi olika regler globalt. Bland annat skulle svensk skogsindustri
              ha betydande svårigheter att konkurrera med sina produkter, exempelvis
              med sågverk i Kanada eller i Chile.
            </seg>
            <seg n="67f9fa50">
              Det här är en viktig fråga för Europa. Europas röst i IMO betyder
              en hel del om vi samordnar oss. Det är det vi måste göra. Vi måste
              samordna oss i Europa i den här frågan. Det är viktigt att vi
              bildar allianser, och detta är inte för sent. Sverige måste aktivt
              ta på sig en ledarroll. Finland och de baltiska länderna är med,
              det berättade ministern nyss jättebra. Tyskarna har kommit med
              sin utredning som visar att det här snedvrider konkurrensen och
              riskerar att transporterna förs över på landsväg i stället.
            </seg>
            <seg n="7a7af31c">
              Storbritannien är en aktör som berörs av detta, liksom Holland,
              Polen och Danmark viktiga länder. EU:s transportkommissionär Siim
              Kallas är en viktig part.
            </seg>
            <seg n="1f11e0b6">
              Jag hoppas att infrastrukturministern tar ledartröjan i den här
              frågan i Europa. Det är inte för sent, det är en gemensam fråga
              för oss. Hårdnad konkurrens gentemot länder utanför EU är den
              allvarligaste konsekvensen av direktivets bestämmelser om att
              det ska införas på olika tidpunkter. Det måste till en förändring
              i det. Det är viktigt för svensk industri, viktigt för svensk
              industris konkurrenskraft.
            </seg>
            <seg n="4ff2ca87">
              Nu börjar tiden bli knapp, inte här i talarstolen men för att
              hinna med till flyget så att man nästan hoppas att det fanns en
              Rudolf med röda mulen som man kunde flyga i väg med över molnen.
              Jag vill avsluta med att säga till ministern: Kör hårt, lycka
              till och tack för svaret! God jul ministern, talmannen och alla
              andra här i kammaren.
            </seg>
          </u>
          <note type="speaker" n="cddc01ba">
            Anf. 149 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-46" n="59c8ae21">
            <seg n="1163f024">
              Fru talman! Med respekt för Sven-Erik Buchts tidsnöd ska jag
              fatta mig kort. Ska vi driva den här frågan framåt måste vi göra
              det i EU gemensamt, och vi måste ha med oss en majoritet av EU:s
              länder för att fortsatt kunna driva frågan i IMO. Vi har EU:s
              svaveldirektiv som ska revideras under våren, och då måste den
              här frågan komma upp.
            </seg>
            <seg n="e8f805eb">
              Kommissionen har uppmärksammats på frågans komplexitet, och kommissionen
              har uttalat sig att det inte är lämpligt att snedvrida konkurrensen.
              Kommissionen har alltså frågan på sitt bord, och jag tillsammans
              med Finland och Estland tog initiativ på senaste ministerrådsmötet.
            </seg>
            <seg n="5b82d27d">
              Låt oss se hur vi steg för steg kan jobba för en bättre situation
              så att vi inte har olika villkor inom sjöfarten när det gäller
              det här.
            </seg>
          </u>
          <note n="63897035">
            Kort och gott: God jul, Sven-Erik Bucht!
          </note>
          <note n="c00a4996">
            Överläggningen var härmed avslutad.
          </note>
          <note n="ad016cbc">
            22 § Svar på interpellationerna 2010/11:100 och 106 om kapacitetsbrist
            på Södra stambanan
          </note>
          <note type="speaker" n="69bfaf3b">
            Anf. 150 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-47" n="59c8ae21">
            <seg n="6697fa00">
              Fru talman! Annika Lillemets har i två interpellationer frågat
              mig hur jag avser att agera för att:
            </seg>
            <seg n="26febbe4">
              råda bot på den kapacitetsbrist som är orsaken till trängseln
              på Södra stambanan,
            </seg>
            <seg n="14a166c0">
              regeringen ska göra en avsiktsförklaring för byggandet av Ostlänken,
            </seg>
            <seg n="2fc9a74b">
              säkerställa den styva tidtabellen för pendlarna i Östergötland,
            </seg>
            <seg n="349e7129">
              säkerställa att landets fjärde största pendeltågssystem inte
              monteras ned, och
            </seg>
            <seg n="144522de">
              tilldelning av kapacitet ska ske på ett rättvist och icke-diskriminerande
              sätt, i enlighet med EU:s direktiv 2001/14/EG.
            </seg>
            <seg n="d2995c7e">
              Jag väljer att besvara de två interpellationerna av Annika Lillemets
              i ett sammanhang.
            </seg>
            <seg n="3bf8ac2d">
              Ett omfattande arbete har genomförts av alla planupprättande
              myndigheter under 2008 och 2009 för att med de givna ekonomiska
              ramar som fastställdes i propositionen Framtidens resor och transporter
              ge förslag till prioriteringar. Regeringen har detta år med utgångspunkt
              i prioriteringsförslagen fattat beslut om satsningar i transportinfrastruktur
              på nationell nivå och fastställt ekonomiska ramar på regional
              nivå, vilka tillsammans motsvarar nära 500 miljarder kronor under
              perioden 20102021. Man kan även konstatera att flera objekt inte
              kunde inrymmas i planen.
            </seg>
            <seg n="90c33186">
              Trafikverket ska nu genomföra de åtgärder som ingår i planen.
              Ett antal åtgärder genomförs eller ska genomföras på Södra stambanan,
              både investeringar och satsningar på drift och underhåll.
            </seg>
            <seg n="f26f19ca">
              Mot bakgrund av att Ostlänken inte ingår i planen och därmed
              saknar finansiering kommer regeringen inte att göra någon avsiktsförklaring
              för byggande av objektet. Regeringen avser att i en kommande fördjupad
              utredning undersöka förutsättningarna för att bygga höghastighetsbanor
              i Sverige. Ostlänken kommer i det avseendet att ingå i en sådan
              undersökning.
            </seg>
            <seg n="16fd3b26">
              Jag håller med Annika Lillemets om att pendeltågstrafik är av
              stor betydelse för många av Sveriges regioner. Huvudsyftet med
              dessa tågsystem är att underlätta människors möjligheter att arbetspendla,
              och de förbättrar därmed ofta arbetsmarknadens funktionssätt i
              de olika arbetsmarknadsregionerna.
            </seg>
            <seg n="58d82c67">
              Regeringen är angelägen om att vidta åtgärder som underlättar
              för såväl myndigheter som kommersiella företag att erbjuda attraktiva
              persontransporttjänster på järnväg. Jag vill särskilt framhålla
              att när den nya kollektivtrafiklagen träder i kraft om ett år
              ges de regionala kollektivtrafikmyndigheterna rätt att organisera
              persontrafik över länsgränserna utan att behöva ansöka hos regeringen
              i varje enskilt fall.
            </seg>
            <seg n="0c6bad49">
              Tillgången till spårkapacitet är knapp vid vissa platser och
              tidpunkter. Det är min och regeringens ambition att på sikt minska
              denna knapphet med hjälp av fler spår, men det kommer trots det
              alltid att finnas behov av metoder för att prioritera mellan olika
              tåg när det uppstår konflikt mellan två eller fler ansökningar
              om att få attraktiva avgångs- och ankomsttider. Det handlar inte
              enbart om att pendeltåg och fjärrtåg efterfrågar samma kapacitet,
              utan det kan även gälla persontåg kontra godståg.
            </seg>
            <seg n="9b29f5e8">
              Rollfördelningen vid tilldelning av infrastrukturkapacitet innebär
              att det är Trafikverket som i egenskap av infrastrukturförvaltare
              fattar beslut i de enskilda fallen. Jag kan av den anledningen
              inte uttala mig specifikt om det fall som Annika Lillemets berör
              om pendeltågstrafiken i Östergötland. Mitt svar gäller därför
              generellt.
            </seg>
            <seg n="639a542f">
              Järnvägslagen reglerar hur kapacitetstilldelningsprocessen ska
              gå till. Grundregeln är att Trafikverket ska pröva alla ansökningar
              om järnvägskapacitet. När det uppstår intressekonflikter vid kapacitetstilldelningen
              ska Trafikverket försöka hitta en frivillig lösning som kan accepteras
              av alla inblandade sökande. Ifall det inte är möjligt med en frivillig
              lösning ska Trafikverket, i ett tredje steg, tilldela kapacitet
              med hjälp av avgifter eller i enlighet med prioritetskriterier
              vars tillämpning medför ett samhällsekonomiskt effektivt utnyttjande
              av infrastrukturen. Det är möjligt för en sökande att låta tillsynsmyndigheten
              Transportstyrelsen pröva om Trafikverkets beslut uppfyller lagens
              krav. Den här beskrivna processen är till för att tillfredsställa
              EU-rättens krav på en rättvis och icke-diskriminerande tilldelning
              av kapacitet.
            </seg>
            <seg n="14b06ace">
              Uppgiften för Trafikverket att prioritera mellan olika typer
              av tåg för såväl person- som godstrafik är svår. Jag vet att Trafikverket
              kontinuerligt studerar hur de på bästa sätt ska värdera olika
              sorters trafikupplägg, och jag har för avsikt att följa myndighetens
              fortsatta arbete med denna fråga.
            </seg>
          </u>
          <note type="speaker" n="e81fbfbf">
            Anf. 151 ANNIKA LILLEMETS (MP):
          </note>
          <u who="annika_lillemets_0161f8" xml:id="i-c121d78095115e65-0" n="d2ec0831">
            <seg n="2c8a3eca">
              Fru talman! Jag vill börja med att tacka infrastrukturministern
              för svaret på mina interpellationer. Jag har ställt dessa frågor
              därför att jag är djupt oroad över de allvarliga problem som bristande
              spårkapacitet och Trafikverkets prioriteringar leder till på Södra
              stambanan i stort och särskilt i Östergötland, där den viktiga
              pendeltågstrafiken nu börjar trängas undan.
            </seg>
            <seg n="e293cd9b">
              I svaret redovisas i första hand innehållet i regeringens beslut
              om åtgärdsplan för 20102021 och arbetsrutiner när det gäller tilldelning
              av tåglägen. Däremot klargör inte infrastrukturministern hur regeringen
              avser att råda bot på den accelererande kapacitetsbristen på Södra
              stambanan eller hur man politiskt ser på att pendeltågstrafiken
              i Östergötland successivt trängs bort från banan i takt med att
              konkurrensen hårdnar.
            </seg>
            <seg n="546d253c">
              Att inga pengar finns reserverade i regeringens åtgärdsplan för
              nya spår mellan Helsingfors och Skåne är anmärkningsvärt när läget
              är akut. Punktligheten för X 2000 är sämst i landet på Södra stambanan.
              Och det är inte bara ett vinterproblem att många tåg är försenade.
              I juli och augusti 2010 var punktligheten till och med något sämre
              än under tre av de fyra besvärliga månaderna förra vintern. Det
              beror på otillräckligt underhåll, usel organisation och det vi
              diskuterar i dag, extrem brist på kapacitet. Det är så fullt på
              spåren att varje fel får starka dominoeffekter. Allt fler vill
              åka tåg, persontrafiken ökar kraftigt liksom godstransporterna,
              men inte spårkapaciteten.
            </seg>
            <seg n="31cbd18e">
              Infrastrukturministern svarar angående bristen på spårkapacitet
              att det finns en ambition att på sikt minska denna knapphet med
              hjälp av fler spår. Men vad är den ambitionen värd när det inte
              finns pengar reserverade i regeringens åtgärdsplan för några nya
              spår mellan Helsingfors och Skåne till 2021 och när endast en
              mindre del av de planerade investeringarna för perioden 20042009
              har genomförts?
            </seg>
            <seg n="4585eab6">
              Södra stambanan är lågprioriterad, och den kommer att förbli
              så till 2022, enligt regeringens långtidsplan. Men jag hade hoppats
              att regeringen, med facit i hand, skulle inse att man gjort en
              allvarlig felbedömning och ompröva till exempel beslutet att stryka
              Ostlänken ur den nya åtgärdsplanen. Tyvärr lämnar infrastrukturministern
              klart besked på en punkt: Någon avsiktsförklaring om att bygga
              Ostlänken kommer regeringen inte att göra. Allt resenärerna i
              sin tröstlösa väntan på försenade tåg kan hoppas på är alltså
              en utredning om höghastighetsbanor. Det är en klen tröst, för
              det är inte mer papper som behövs nu utan riktiga spår i Östergötland.
            </seg>
            <seg n="333b98ad">
              Efter sju års arbete är järnvägsutredningarna för Ostlänken klara.
              Regeringens låga anslag till projektering har inneburit att allt
              Trafikverkets planeringsarbete för Ostlänken har avbrutits, och
              det behöver återupptas så att bygget kan starta innan mandatperioden
              är slut. Men dagens besked från ministern är i stället sannolikt
              att vi har att vänja oss vid att dagens kaotiska förhållanden
              längs stambanan, i Östergötland i synnerhet, tillåts bli normaltillståndet
              under många år framöver.
            </seg>
            <seg n="c72fabea">
              Svaret på mina frågor bekräftar tyvärr att regeringen inte inom
              överskådlig tid tänker bygga fler spår för att öka kapaciteten.
              Denna brist på politisk vilja står i skarp kontrast till framsynta
              regeringars satsningar på moderna transportsystem runt om i världen.
              I många länder i Europa men även i Kina, Ryssland och Marocko
              byggs och planeras för höghastighetsbanor. I exempelvis Spanien
              och Frankrike har man helt enkelt bestämt sig för att man vill
              ha en infrastruktur i världsklass och därmed motiverat de stora
              satsningarna. Med den svenska regeringens politik, däremot, står
              vi snart ensamma kvar på perrongen frånåkta.
            </seg>
            <seg n="564d9c59">
              Jag återkommer till mina andra frågor om hur pendeltågssystemet
              börjat trängas undan i mitt nästa inlägg.
            </seg>
          </u>
          <note type="speaker" n="bf163b9a">
            Anf. 152 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-48" n="59c8ae21">
            <seg n="21bde701">
              Fru talman! Jag kan i mångt och mycket förstå Annika Lillemets
              frustration, inte minst när det gäller arbetspendlingen, och framför
              allt frustrationen från många studenter i Östergötland som använder
              sig av tågets möjligheter. Det uppstår just nu en konflikt i regionen
              mellan regionpendlingens behov av att ha styva tidtabeller och
              planeringen av övriga tidtabeller för bussar, länstrafik och Kustpilen,
              som jag tror, Annika Lillemets, att ni har i ert område.
            </seg>
            <seg n="1b46fb9f">
              Det är en komplex situation att Södra stambanan har dubbelspår
              bara mellan Katrineholm och Malmö. Men den stora sårbarheten är
              egentligen sträckan mellan Norrköping och Linköping. Jag är väldigt
              medveten om det. Under många års tid har fokus varit på att det
              ska byggas en höghastighetsbana, där Ostlänken mellan Järna och
              Linköping har varit en del. Och det är mycket arbete som har lagts
              ned. Skulle vi fullfölja arbetet, vilket inte är avsikten i och
              med att det inte finns med i planen, vet jag att det handlar om
              ytterligare ungefär 800 miljoner för att gå vidare med bara järnvägsplaner.
            </seg>
            <seg n="39f426d4">
              Det som är viktigt är framför allt punktligheten. Vissa sträckor
              på Södra stambanan är överbelastad. Det har jag också kunnat konstatera.
              Det är några konflikter som har uppstått redan under hösten och
              som vi ser över i de kommande trafikavtalen. Ett exempel är när
              SJ:s snabbtåg hamnar bakom ett Östgöta lokaltåg och även ett Green
              Cargo-posttåg. Men det handlar också om fem snabbtåg från SJ som
              har fått prioriteras och att i stället Östgötapendelns fem tåg
              har fått tidsförskjutas några minuter.
            </seg>
            <seg n="b2107646">
              Som det ser ut i dag har samtliga som har sökt kapacitet fått
              kapacitet, men inte exakt på den tid som har önskats. Då uppstår
              problem, och jag är fullt medveten om det.
            </seg>
            <seg n="ab294056">
              Ett sätt att råda bot på problemet inom en snar tid, snabbare
              än det går att bygga nya spår det behövs säkert förbipassager
              och annat för att minska sårbarheten är att inom kort ge Trafikverket
              ett uppdrag att se över metoderna för tilldelning och eventuellt
              också om man ska använda någon form av ekonomiska styrmedel under
              kapacitetsprocessen.
            </seg>
            <seg n="f5e9b333">
              Jag känner också att diskussionen som vi har haft tidigare, fru
              talman, om järnväg och spårtrafik mycket mer kommer att handla
              om att säkra arbetspendling, kanske före långa resor.
            </seg>
            <seg n="69392976">
              Det finns små justeringar som behöver göras och som ligger längre
              fram i planperioden när det gäller Södra stambanan. Jag är medveten
              om det. Men det vi har sagt är att det ska göras en kompletterande
              utredning till Höghastighetsutredningen som nu är färdig. Den
              ska handla om vad vi kan och bör göra för att öka kapaciteten
              på de stambanor vi redan har och till vilken kostnad för att se
              om det finns någonting som vi kan gå före med.
            </seg>
            <seg n="2e5f8245">
              Annars är det riktigt som Annika Lillemets säger, att det inte
              ligger så mycket i planen. Framför allt ligger inte Ostlänken
              med i den plan som nu är fastställd.
            </seg>
          </u>
          <note type="speaker" n="26f96537">
            Anf. 153 ANNIKA LILLEMETS (MP):
          </note>
          <u who="annika_lillemets_0161f8" xml:id="i-c121d78095115e65-1" n="d2ec0831">
            <seg n="d915d463">
              Herr talman! I september förklarade Trafikverket Södra stambanan
              genom Östergötland överbelastad de timmar då flest reser till
              och från jobb och skola. Det innebär att Trafikverket inte kunnat
              finna en lösning som accepteras av såväl Östgötatrafiken som ansvariga
              för Östgötapendeln och fjärrtågsoperatören SJ. I det läget beslutade
              Trafikverket, enligt sin manual, till fjärrtågets fördel.
            </seg>
            <seg n="1b247a04">
              Nu bryts den styva tidtabellen för Östgötapendeln. Styv tidtabell
              innebär att tågen går vid samma tidpunkt varje timme, till exempel
              hel timme, 20 över och 20 i. Det har stor betydelse för att resenärer
              ska välja att resa kollektivt. Om tågen eller bussarna går oftare
              än en gång i kvarten spelar tidtabellen ingen roll eftersom det
              är så ofta. Men pendeltågen går bara tre gånger i timmen, så där
              är det viktigt.
            </seg>
            <seg n="39d75087">
              Trafikverkets grundläggande princip för att prioritera vid konflikt
              om ett tågläge är att välja att ge företräde åt det tåg som ger
              störst samhällsekonomisk nytta. Vad är då samhällsekonomisk nytta?
              Enligt Trafikverkets definition undervärderas pendeltågstrafik
              systematiskt jämfört med fjärrtrafik. Att biljetterna subventioneras
              i pendeltågstrafiken drar ned nyttan ytterligare.
            </seg>
            <seg n="17ea4abb">
              Pendeltågssystem har ingen chans att hävda sig i årets och kommande
              års tilldelning av tåglägen när tågtrafik hanteras som en företagsekonomisk
              hellre än samhällsekonomisk fråga och den operatör som betalar
              mest ges förtur.
            </seg>
            <seg n="d25712e6">
              Manualen föreskriver att prioriteringskategori ska väljas individuellt
              för varje enskilt tågläge och att kollektiv bedömning där ett
              helt trafiksystem värderas tillsammans inte får förekomma. Kort
              och gott: Ett fjärrtåg värderas alltid högre än ett pendeltåg.
            </seg>
            <seg n="3caec5de">
              Det blir ännu svårare när fler operatörer får slåss om tåglägen
              med början 2012. Ett sannolikt scenario är tyvärr att den påbörjade
              utträngningen av ett helt pendeltågssystem kommer att fortsätta
              tills det till slut blir ointressant att köra pendeltåg så länge
              inte manualen justeras så att den skyddar och säkerställer pendeltåget
              och så länge inte mer kapacitet skapas.
            </seg>
            <seg n="b25f9444">
              Hur nyttan av olika trafiktyper värderas är i högsta grad politiska
              beslut. Enligt min mening är en successiv nedmontering av landets
              fjärde största pendeltågssystem inte en fråga som ska avgöras
              av en tekniskt utformad manual. Att passivt följa hur Trafikverket
              värderar olika trafiktyper räcker inte.
            </seg>
            <seg n="81f2c60f">
              Det var intressant att får höra lite grann hur infrastrukturministern
              tänker. Jag hoppas att ministern kommer att verka för en lite
              annorlunda syn på hur olika trafiktyper bör prioriteras. Jag skulle
              gärna vilja veta om infrastrukturministern anser att Trafikverkets
              nuvarande prioritering uppfyller EG-direktivet om rättvis fördelning
              av tillgång till infrastruktur mellan samtliga användare och trafiktyper.
            </seg>
            <seg n="69beaefa">
              Infrastrukturministern lyfter i svaret fram den nya kollektivtrafiklagen.
              Den kan dock knappast bidra till att lösa problemet med undanträngning
              av pendeltågen.
            </seg>
            <seg n="18445042">
              Att infrastrukturministern framhåller att arbetspendlingen är
              viktig och behöver värnas är bra. Jag hoppas att det leder till
              att ministern kommer att agera för att Trafikverkets prioriteringar
              ändras så att pendeltågen inte som nu konsekvent trängs undan.
            </seg>
          </u>
          <note type="speaker" n="f8de3da4">
            Anf. 154 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-49" n="59c8ae21">
            <seg n="1dac0c05">
              Herr talman! Det är snarare där jag har landat, Annika Lillemets,
              när vi tittar på hur tilldelningen går till. Det finns principer
              för det som jag redogjorde för i mitt svar. Det vi ser behovet
              av längre fram och där sårbarheten blir stor för många människor
              även om det inte är den största samhällsekonomiska nyttan, som
              Annika Lillemets också nämnde är att se över hur och på vilket
              sätt vi kan värna arbetspendling. Inte minst gäller det i regioner
              som Östergötland där vi har många studenter, vilket också medför
              en typ av arbetspendling.
            </seg>
            <seg n="a8c7e226">
              Därför kommer vi att ge Trafikverket i uppdrag att se över metoderna
              för tilldelning. Uppdraget är inte färdigformulerat ännu, men
              det håller vi precis på att titta på.
            </seg>
            <seg n="3fbf449e">
              Uppfyller det EG-direktivet, inte minst när det gäller icke-diskriminering?
              Ja, de steg som jag har redovisat och att det också finns en möjlighet
              att pröva hos Transportstyrelsen är sätt att möta EU:s krav på
              att om någon känner sig förbisedd eller diskriminerad kan man
              få saken prövad. Det tror jag är rätt och rimligt.
            </seg>
            <seg n="bba8515b">
              Den styva tidtabellen behöver vi kanske inte diskutera så mycket.
              Jag förstår att det blir ett problem, i synnerhet när vi har kapacitetsbrist
              på våra spår. Ska vi ha en god arbetspendling måste man se till
              helheten.
            </seg>
            <seg n="ed4a788a">
              Det ska bli spännande när den nya trafiklagen kommer 2012. Den
              ger en möjlighet på ett annat sätt än vad som har funnits tidigare
              i och för sig när det gäller busstrafik, men det är också en viktig
              del för arbetspendling att åka turer över länsgränser och själv
              bestämma inom en region vad som känns angeläget för de egna invånarna
              utan att vid varje enskilt tillfälle behöva fråga regeringen om
              lov.
            </seg>
            <seg n="fb0ddebf">
              Det får bli en kombination av flera olika slag för att hitta
              den bästa möjliga kollektivtrafiken. Den är viktig fram för allt
              i större städers regioner där man också gör en arbetsmarknadsförstoring.
            </seg>
            <seg n="98040c4c">
              Herr talman! Uppdraget till Trafikverket kan vara en del i det
              som efterfrågas för att möta upp behovet, inte minst för arbetspendling.
              En annan del är hur vi går vidare med tilläggsutredningen om höghastighetsbana
              där Ostlänken är en del. Det handlar mycket om att se vad vi kan
              göra med stambanan så som den ser ut i dag och till vilken kostnad
              och vad vi får ut för nytta. Även där ser jag framför mig just
              arbetspendling som den viktiga delen. Då är det ofta kortare resor,
              tio mil och därunder, som det handlar om.
            </seg>
          </u>
          <note type="speaker" n="13b1bac3">
            Anf. 155 ANNIKA LILLEMETS (MP):
          </note>
          <u who="annika_lillemets_0161f8" xml:id="i-c121d78095115e65-2" n="d2ec0831">
            <seg n="1ea45fb9">
              Herr talman! Sammanfattningsvis bekräftar svaret att regeringen
              inte inom överblickbar tid tänker bygga fler spår för att råda
              bot på kapacitetsfrågan. Det är inte papper utan det är spår vi
              behöver för att det ska fungera med pendeltågstrafiken och arbetspendlingen
              i Östergötland. Vi talar om många år framöver.
            </seg>
            <seg n="d1c675a8">
              Detta leder under tiden med stor sannolikhet till svåra problem
              som fortsatt undermålig tillförlitlighet för tågtrafiken och fortlöpande
              och förvärrad utträngning av bland annat pendeltåget i Östergötland.
            </seg>
            <seg n="30a1e2cd">
              Med regeringens politik hänvisas många människor till mindre
              bekväma, mer osäkra och klimatskadliga resor med bil fast de hellre
              vill åka tåg.
            </seg>
            <seg n="449f5b9b">
              Det är bra att ministern kommer att ge Trafikverket i uppdrag
              att se över prioriteringskriterierna, men vi kommer ändå inte
              ifrån att fler spår behövs. Människor behöver både arbetspendla
              inom sin region och resa långt. Även gods behöver transporteras.
              Mer spår behövs alltså.
            </seg>
            <seg n="b618fbc0">
              Vi i Miljöpartiet är öppna för en bred politisk uppgörelse för
              att se till så att den svenska järnvägspolitiken kan bli ett föredöme
              och inte ett skräckexempel. Verkligheten talar sitt tydliga språk.
              Det behövs kraftfulla satsningar för att avhjälpa bristerna i
              järnvägssystemet på både kort och lång sikt och bygga ett modernt
              transportsystem för framtiden. Jag hoppas att även ministern och
              regeringen snart kommer att inse detta till fullo och agera därefter.
            </seg>
            <seg n="80ada71b">
              Innan jag tar tåget och förhoppningsvis kommer hem i tid i kväll
              vill jag önska ministern och alla andra en god jul och ett gott
              nytt år.
            </seg>
          </u>
          <note type="speaker" n="e3af83b8">
            Anf. 156 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-50" n="59c8ae21">
            <seg n="1cff5a63">
              Herr talman! Det regeringen har sett och framför allt insett
              rent historiskt är att vi har en stor sårbarhet i dagens spårkapacitet.
              Det gäller standarden på underhåll där vi nu höjer anslaget för
              drift och underhåll. Vi behöver också ha fler spår. Det kan handla
              om strategiska insatser med mötesplatser och dubbelspår men också
              om helt nya sträckningar.
            </seg>
            <seg n="17009066">
              Även om vi har lagt grunden för de kommande tolv åren med en
              infrastrukturplanering, som också är finansierad, är det inte
              min avsikt att sitta med armarna i kors. Det behöver ständigt
              föras en god dialog.
            </seg>
            <seg n="43116524">
              Annika Lillemets tar åter upp frågan som jag hört förr om en
              bred politisk uppgörelse. Det togs inte minst upp i den aktuella
              debatten som Miljöpartiet begärde med anledning av järnvägens
              vintersituation. I grunden tycker jag att det är bra att vissa
              stora strategiska frågor, inte minst infrastruktur som ska leva
              över lång tid och räcka över flera mandatperioder, kan göras upp
              i bred politisk enighet.
            </seg>
            <seg n="64b00c52">
              Det innebär att det finns ett intresse både av att titta på vad
              som behövs och att hitta en god finansiering.
            </seg>
            <seg n="1d41210f">
              När det gäller din hemresa, Annika Lillemets, önskar jag dig
              god lycka. Det har varit stora problem med SJ:s resor mot Östergötland.
              Jag hoppas att det har blivit bättre. Jag hoppas att du får en
              god jul när du väl kommer hem.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="de82d987">
            23 § Svar på interpellation 2010/11:110 om vintertrafikproblem
            på E4:an i Gävleborg
          </note>
          <note type="speaker" n="5c193d7f">
            Anf. 157 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-019f6aedb0f11b6b-3" n="59c8ae21" next="i-c516ad605a3c230e-3">
            <seg n="822c49af">
              Herr talman! Elin Lundgren har frågat mig på vilket sätt jag
              kommer att verka för att E4 i hela Gävleborg ska bli en säker
              och framkomlig väg oavsett väderlek.
            </seg>
            <seg n="28785d1a">
              Just nu pågår ett omfattande projekt i Gävleborgs län där 24
              kilometer av E4 byggs om i en helt ny sträckning väster om samhällena
              Enånger och Iggesund och vidare norrut mot Hudiksvall. Vägen byggs
              som en fyrfältsväg vilket kommer att innebära stora förbättringar
              för trafiksäkerheten och framkomligheten. Projektet beräknas bli
              klart under hösten 2011. Då kommer E4 att vara utbyggd till mötesfri
              väg från Helsingfors till Hudiksvall.
            </seg>
          </u>
          <note n="d6af449d">
            Norr om Hudiksvall planerar Trafikverket även för en ombyggnad
            mellan Kongberget och Gnarp. Projektet finns omnämnt i den nationella
            planen för transportsystemet 20102021 vilken regeringen fattade
            beslut om den 29 mars i år. Preliminär byggstart för projektet
            är under perioden 20162018.
          </note>
          <u who="catharina_elmsäter-svärd_minister_2010" xml:id="i-c516ad605a3c230e-3" n="59c8ae21" prev="i-019f6aedb0f11b6b-3">
            <seg n="aa2c2894">
              Den nya vägen kommer att leda till stora förbättringar. Naturligtvis
              är även drift och underhåll viktigt för trafiksäkerheten och framkomligheten.
              Väder och vind kan vi inte påverka men vi kan se till att vi är
              väl rustade så att vi kan hantera eventuella problem som uppstår.
              Det är nu beslutat att anslagsposten för drift och underhåll av
              statliga vägar ska vara 9,1 miljarder kronor för år 2011. Detta
              innebär att anslagsnivåerna har höjts med 28 procent sedan alliansregeringen
              tillträdde år 2006. Min bedömning är att Trafikverket har de medel
              som behövs för att kunna säkerställa ett bra underhåll av det
              statliga vägnätet.
            </seg>
            <seg n="b892de84">
              Vad gäller framkomligheten för den tunga trafiken är givetvis
              även den beroende av en god vinterväghållning. Sedan ett år tillbaka
              finns också ett krav på att alla tunga fordon ska ha ett mönsterdjup
              på fem millimeter.
            </seg>
            <seg n="6362ea67">
              De investeringar som görs i nya vägar och satsningen på drift
              och underhåll leder till att vi kommer att se klara förbättringar
              för framkomligheten och säkerheten på E4 i norra Hälsingland.
            </seg>
          </u>
          <note type="speaker" n="0e592599">
            Anf. 158 ELIN LUNDGREN (S):
          </note>
          <u who="elin_lundgren_aabf08" xml:id="i-24d705f9830f50e1-0" n="e5d9c353">
            <seg n="667def8a">
              Herr talman! Jag tackar infrastrukturministern för svaret.
            </seg>
            <seg n="eebfd1bd">
              Jag ska redogöra lite för bakgrunden till att jag har ställt
              den här frågan som berör mitt hemlän. Jag har tittat på statistik
              för E4:an genom Gävleborg. Under vinterhalvåret de senaste fem
              åren har 131 olyckor skett på sträckan. Av dem har 7 varit dödsolyckor,
              12 har varit svåra olyckor. 7 människor har omkommit, 21 har skadats
              svårt och 186 skadats lindrigt. Om man jämför det med tiden innan
              mitträckena byggdes 1998 är det en stor förbättring. Men med tanke
              på den nollvision vi brukar prata om är det ändå inte bra.
            </seg>
            <seg n="85a012c2">
              De byggprojekt som Elmsäter-Svärd har beskrivit är naturligtvis
              mycket bra. Att vi får mer fyrfilig väg är också jättebra. På
              stora delar av E4:an genom Gävleborg är vägen trefilig, vilket
              försvårar driftsäkerheten. Om det blir ett stopp där det är enkelfiligt
              blir det stopp.
            </seg>
            <seg n="a5391b42">
              Att det i dag är krav på fem millimeters mönsterdjup är också
              bra. Det är ett litet framsteg. Trafikverkets förslag till regeringen
              år 2008 var att alla tunga fordon ska ha vinterdäck. Så har det
              inte blivit. På våra vägar rullar fordon som kommer från Sverige
              och fordon som kommer från andra länder. De svenska fordonen är
              enligt min kontakt på Trafikverket många gånger bättre rustade
              för vårt vinterväglag än utländska fordon. Norge, ett land som
              inte är med i EU, har mycket höga krav på rejäl vinterutrustning
              på tunga fordons däck. Det är ett krav som Sverige inte ställer.
            </seg>
            <seg n="292a80cb">
              I Gävleborg är tung trafik inblandad i nästan 20 procent av trafikolyckorna.
              Det är svårt att säga hur många av dem som hade kunnat undvikas
              med bättre däck, men vi kan räkna med att det är några stycken.
              Att tung trafik ofta orsakar driftstoppen när tradare inte tar
              sig upp för branta backar och därmed på enfiliga bitar hindrar
              all trafik är ett faktum. Med bättre järnväg kanske fler dubbelspår
              hade den tunga trafiken kunnat gå på järnväg i stället för på
              väg.
            </seg>
            <seg n="6a7e66f7">
              I dag kontrakteras entreprenörer för att hålla efter väglaget.
              Vid extraordinärt snöväder som är förenat med blåst som nu kanske
              räcker det inte. Då måste Trafikverket ta ut extra plogar, vilket
              genererar stora kostnader. En sådan åtgärd som till exempel att
              en plog punktmarkerar en brant backe i Gnarp så länge det behövs
              gör stor skillnad för vägens drift.
            </seg>
            <seg n="37902610">
              I Trafikverkets funktionsbeskrivning står det att en sträcka
              ska röjas var tredje timme. De av oss som har åkt i vinterväder
              vet att på tre timmar kan mycket snö landa på en plats eller driva
              dit. Att det då finns ekonomiskt utrymme för snöröjning är av
              stor vikt.
            </seg>
            <seg n="495a642d">
              I dag läser jag i tidningen hemifrån: Mycket snö, mellan fyra
              och fem decimeter, har kommit under natten. Tillsammans med snörök
              och ishalka orsakar det stora problem i trafiken i hela Hudiksvallsområdet.
              Plogbilarna hinner inte röja undan snön från vägarna i det täta
              snöfallet. Busslinjer har ställts in.
            </seg>
            <seg n="d0830444">
              Kvällstidningarna skriver om ett stopp i trafiken i norra Hälsingland
              i natt.
            </seg>
            <seg n="fff79b82">
              Herr talman! Hur ser infrastrukturministern på problemet med
              den tunga trafiken och vad den gör för driften och olycksstatistiken
              på våra vägar? Är infrastrukturministern övertygad om att de pengar
              hon säger ska tillföras kommer att täcka behoven för att ge E4:an
              i Gävleborg ett säkert väglag vintertid så att min syster som
              åker från Norrala till jobbet i Hudiksvall kan åka tryggt?
            </seg>
          </u>
          <note type="speaker" n="a59bc0d1">
            Anf. 159 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-51" n="59c8ae21">
            <seg n="f085ebf3">
              Herr talman! Jag börjar med frågan om den tunga trafiken. När
              det är vinter och lastbilar blir stående, kör i diket eller rent
              av blockerar vägar blir det problem, inte bara för vinterväghållningen
              som ska komma fram och utryckningsfordon som bör komma förbi utan
              det är också rent samhällsekonomiskt en stor kostnad. Jag tror
              att det finns beräkningar på 250 miljoner kronor där de tunga
              lastbilarna står för ungefär hälften.
            </seg>
            <seg n="4204d769">
              Det var just därför som vi för ett år sedan skärpte kravet och
              sade att alla tunga fordon ska ha ett mönsterdjup på fem millimeter.
              Elin Lundgren nämner att det borde vara vinterdäck. Jag antar
              att Elin Lundgren menar dubbdäck. Det har varit en diskussion
              om det. I diskussionen om dubbdäck eller inte har vi den ständiga
              balansen mellan trafiksäkerhet å ena sidan och miljö och hälsa
              å andra sidan. Vi vet att dubbdäcken medför stort slitage på vägarna.
              Det har diskuterats vem som ska stå för den kostnaden.
            </seg>
            <seg n="13af0069">
              Vi skulle ha en mycket bättre situation redan i dag om alla såg
              till att följa de regler som finns. Några saker är angelägna för
              att vintertrafiken ska fungera där vi har den tunga fordonstrafiken.
              De som äger fordon ska se till att de är rätt utrustade. Det gäller
              inte bara däcken. Det gäller också bromsar, besiktning och annat.
              Det handlar också om vilken hastighet vi tar oss fram med och
              hur vi trafikanter agerar och visar hänsyn mot varandra. Det gäller
              i synnerhet vid backar och uppförslut där persontrafik ibland
              tränger sig in framför lastbilar eller håller för korta avstånd.
              Det är flera dimensioner.
            </seg>
            <seg n="b54f0958">
              Det är naturligtvis viktigt att vinterväghållningen fungerar.
              Nu har vi höjt anslaget till drift och underhåll även på vägsidan.
              Elin Lundgren nämner funktionsavtalen som Trafikverket har när
              det gäller vinterväghållning och att det står att det ska röjas
              var tredje timme. Ibland upplever människor att det inte röjs
              tillräckligt. Om det är mycket blåst och mycket snö hinner det
              hända mycket på tre timmar.
            </seg>
            <seg n="7c77efc5">
              Men jag vet att det pågår ett övergripande arbete hos Trafikverket
              med att se över verkets avtal, som oftast har varit långt skrivna.
              Det handlar dels om en gemensam uppfattning om vad som är störningsläge
              och krissituation, dels om hur man ska hitta flexibilitet. Detta
              är alltså någonting som pågår. Frågan är hur funktionsavtalet
              i fortsättningen kommer att se ut.
            </seg>
            <seg n="4b31855b">
              Jag tycker dock att det är viktigt att ta upp diskussionen om
              mötesfri väg. Även jag själv var en gång i tiden lite skeptisk
              till två-plus-ett-vägarna med mitträcken och bara en fil. Men
              vi kan konstatera att detta att vi har mötesfri väg, och i det
              här läget snart mötesfri väg hela vägen mellan Helsingfors och
              Hudiksvall, kommer att påverka trafiksäkerheten enormt. Det är
              så Trafikverket jobbar nu successivt över hela landet med att
              få en bättre trafiksäkerhet. Det är också bra för miljön om vi
              har en bra hastighet.
            </seg>
            <seg n="eee8ba0a">
              När det gäller den tunga trafiken ska man börja med att följa
              de regler som faktiskt finns. Då skulle skillnaden bli väsentligt
              mycket större.
            </seg>
          </u>
          <note type="speaker" n="794dccd3">
            Anf. 160 ELIN LUNDGREN (S):
          </note>
          <u who="elin_lundgren_aabf08" xml:id="i-24d705f9830f50e1-1" n="e5d9c353">
            <seg n="f5600c89">
              Herr talman! Jag tackar för svaret. Jag ser fram emot de förnyade
              funktionsavtalen och vad de kan komma att innebära för trafiksäkerheten.
            </seg>
            <seg n="fb621739">
              Jag undrar om infrastrukturministern är nöjd med kravet på femmillimetersdjupet.
              Jag är medveten om att ett alternativ kan vara dubbdäck. Andra
              alternativ skulle till exempel kunna vara snökedjor, såsom jag
              har förstått att man har i Norge när vädret är som det är.
            </seg>
            <seg n="2d12e22a">
              I går, när jag förberedde mig för debatten, tittade jag två gånger
              in på nyhetsplatsen Hela Hälsingland. Båda gångerna var den uppdaterad
              med nyheter som var skarpt relaterade till detta ämne.
            </seg>
            <seg n="393f95a6">
              Den första gången stod det så här: Vid ett-tiden på tisdagen
              fick räddningstjänsten rycka ut till en trafikolycka på E4 i Njutånger.
              Det var totalstopp i båda färdriktningarna under en dryg halvtimme
              innan vägen öppnades för trafik. Det gällde ett tungt fordon.
            </seg>
            <seg n="d05490f6">
              Sedan stod det något från mina hemtrakter: Klockan 14.30 på tisdagseftermiddagen
              fastnade ytterligare en långtradare i backen vid Norraladalen.
              Strax efter kom uppgifter om en trafikolycka fem kilometer söder
              om Ångersjön mellan Söderhamn och Enånger.
            </seg>
            <seg n="66faf919">
              De trefiliga vägarna som blir enfiliga åt det ena hållet och
              den tunga trafiken ställer alltså till stora problem. Precis som
              statsrådet själv sade och som vi har pratat om i debatten tidigare
              är det inte bara personer som ska fram på ett säkert sätt och
              i tid. Det är också gods som ska fram. Företagare sitter och väntar
              på att kunna producera det de ska producera. Ett stopp i produktionen
              kostar otroligt mycket pengar.
            </seg>
            <seg n="0eafbd7f">
              Frågan är om det skulle vara samhällsekonomiskt riktigt, om ni
              nu inte vill satsa så mycket på järnvägen som vi önskar, att i
              stället kika lite på hur man ska göra med de här vägarna. Jag
              vill då poängtera att jag föredrar tågtrafik framför trafik på
              väg.
            </seg>
            <seg n="3fc921fb">
              Herr talman! Jag skulle vilja att statsrådet utvecklar tankarna
              lite grann på vad jag som gävleborgare kan förvänta mig av E4:an
              och när det gäller driftssäkerheten i mitt hemlän i framtiden.
            </seg>
          </u>
          <note type="speaker" n="de276c8e">
            Anf. 161 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-52" n="59c8ae21">
            <seg n="ec18473d">
              Herr talman! Elin Lundgren undrar vad hon kan förvänta sig av
              E4:an hemma runt omkring där hon befinner sig och bor. Jag tror
              att hela det upplägg som jag redovisade för i mitt svar kommer
              att göra en stor skillnad. Det handlar om en bättre väg när det
              gäller framkomlighet och rent trafiksäkerhetsmässigt just för
              att den är mötesseparerad. Erfarenheterna visar nu att detta minskar
              antalet döda och allvarligt skadade, vilket vi också har som ett
              mål från regeringens sida.
            </seg>
            <seg n="f8a9ac4f">
              När det gäller kravet på fem millimeter mönsterdjup på däck på
              tunga fordon fick jag en fråga från Elin Lundgren om huruvida
              jag är nöjd med dessa fem millimeter. Det här är ett krav som
              är ett år gammalt. Jag tror att vi först måste utvärdera det och
              se om det här används fullt ut. Vi vet i dag att det inte är så.
              Innan det kommer krav på nya och hårdare regler är det alltid
              en fördel om man börjar använda och tillämpa de regler som redan
              finns i dag.
            </seg>
            <seg n="3fc6528b">
              Herr talman! Jag kan nämna ett annat län som jämförelse när det
              gäller det jag nämnde tidigare om att man har ansvar för sitt
              fordon. När polisen i Västra Götaland stoppade bussar visade det
              sig att 90 procent av alla bussar var i så dåligt skick att de
              var tvungna att lämnas in på verkstad innan de över huvud taget
              fick fortsätta att vara i trafik.
            </seg>
            <seg n="891f36ed">
              Kravet på fem millimeter gäller alla som i Sverige kör tung trafik
              oavsett om det är en utländsk eller en svensk åkare. Vi hör ofta
              i debatten att det är många utländska åkare som hamnar på snedden
              i trafiken och ställer till problem.
            </seg>
            <seg n="95951231">
              Då kommer en fråga upp. Norge har mycket hårdare krav. Där finns
              det snö- och modd-däck som en del använder. Snökedjor är någonting
              som ska finnas tillgängligt. Ibland kan det vara så dags när man
              redan står där och inte har användning för snökedjorna. Men vi
              har också olika förutsättningar i Norge och Sverige.
            </seg>
            <seg n="b5960892">
              Jag tycker att det är viktigt att de regler som vi har satt upp
              hos oss nationellt först och främst tillämpas. I detta läge har
              vi just infört fem millimeter. Jag tycker att vi ska se över hur
              det fungerar innan det över huvud taget är någon idé att gå vidare.
            </seg>
            <seg n="52c411c6">
              Ska vi ha dubbdäck eller inte? Det blir ett stort slitage. Det
              är samma sak där; det förs diskussioner om att man skulle ha dubbdäck
              på drivaxeln. Men det förutsätter att man har lastat rätt i sin
              lastbil för att få tyngden på rätta stället.
            </seg>
            <seg n="70658905">
              Det är alltså många olika saker som i slutändan leder tillbaka
              till det egna ansvaret. Det handlar om den som för fram sitt fordon
              oavsett om det är ett tungt fordon eller ett fordon i vanlig persontrafik.
            </seg>
            <seg n="710c2e26">
              Jag skulle vilja skicka med Elin Lundgren att det först och främst
              måste finnas en insikt om att vi har vinter i Sverige varje år.
              Även om den ibland kan vara extrem handlar det i grund och botten
              om hur vi visar hänsyn till varandra. Det handlar om att Trafikverket
              har ett brett anslag för att kunna sköta sitt underhåll. Vi har
              nu höjt anslaget. Det handlar om att Trafikverket med sina avtal
              ser över att funktionen på avtalen är den bästa möjliga. Här är
              vi nu en bit på väg.
            </seg>
            <seg n="87eb6ada">
              Förhoppningsvis, herr talman, kan jag skicka med Elin Lundgren
              att med det som vi nu gör i Gävleborg och när det gäller E4:an
              har vi kommit en bra bit på väg i det som Elin Lundgren efterfrågar,
              inte minst för sin syster.
            </seg>
          </u>
          <note type="speaker" n="73d16118">
            Anf. 162 ELIN LUNDGREN (S):
          </note>
          <u who="elin_lundgren_aabf08" xml:id="i-24d705f9830f50e1-2" n="e5d9c353">
            <seg n="2b612083">
              Herr talman! Naturligtvis är det precis som jag sade tidigare;
              de byggprojekt som genomförs kommer att minska olyckorna och öka
              driftssäkerheten väldigt mycket. Det tror jag också. Där är vi
              helt överens, och vi är tacksamma över att detta pågår just nu.
            </seg>
            <seg n="28cc0d11">
              Jag skulle ändå vilja dröja kvar lite vid den tunga trafiken
              och åkarna, som vi har pratat lite om. Det kommer alltså att komma
              en utvärdering av femmillimetersdäcken. Jag undrar när denna utvärdering
              ska göras.
            </seg>
            <seg n="c5ab7e63">
              Jag undrar också en annan sak. Infrastrukturministern talar en
              del om åkarnas eget ansvar för hur de lastar och hur de kör, som
              jag uppfattade det. Hur ska åkarna uppmuntras till att ta detta
              egna ansvar? I slutänden kan det handla om människoliv. Jag skulle
              gärna vilja att politiken tog ett lite större ansvar än att bara
              fundera på åkarnas eget ansvar i detta. Det får bli min sista
              fråga i debatten.
            </seg>
          </u>
          <note type="speaker" n="e4ca2c78">
            Anf. 163 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-53" n="59c8ae21">
            <seg n="1b64eebd">
              Herr talman! Jag sade tidigare att det nu är ett år som vi har
              haft det extra kravet på fem millimeter. Jag tror att det är viktigt
              att se fullt ut hur det fungerar. Vi har inte beställt en utvärdering
              på så sätt, utan detta följs ändå via Transportstyrelsen. Vi kommer
              också att följa det i statistik och se om det blir sämre eller
              bättre. Det är alltså inte någon beställd utvärdering som kommer
              att komma vid en viss tidpunkt. Dessutom får vi rapporter från
              polisen vartefter när de har möjlighet att göra sina kontroller
              om hur efterlevnaden av detta är. Denna fråga finns alltså med
              ändå, parallellt.
            </seg>
            <seg n="fd7b133e">
              När det gäller frågan om åkarnas eget ansvar kan jag ibland känna
              en oro över att det läggs över för mycket på politiken. Vi har
              satt upp tydliga mål för transportpolitiken hänsynsmål och funktionsmål.
              Det handlar också inte minst om hur vi kan arbeta för att minska
              antalet döda eller allvarligt skadade i trafiken. Här är vi många
              som är med och arbetar. Vi sätter målen och gör ramarna. Det kan
              till och med vara tillräckligt av drivkraft för åkare eller deras
              förare att veta att de kommer fram tryggt, säkert och i tid. Det
              handlar om relationer mellan kund och leverantör.
            </seg>
            <seg n="4493af6c">
              Då är det nog viktigt att se detta på tre olika sätt: För det
              första handlar det om att se på vilka anslag vi tillför för att
              ha ett bra underhåll av våra vägar, oavsett om det är sommartid
              eller om det är vintertid. För det andra handlar det om att åkarna
              tar sitt ansvar för att ha rätt utrustning. För det tredje handlar
              det om medtrafikanternas hänsynstagande i trafiken. Allihop måste
              vi nog samarbeta för att komma fram på ett bra sätt.
            </seg>
            <seg n="14c018b3">
              Vi har alltså en början när det gäller krav på vinterdäck. Vi
              har höjt anslagen för drift och underhåll. Med våra transportpolitiska
              mål där alla aktörer är med och hjälper till utifrån sitt får
              vi utvärdera om någonting annat behöver göras.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="5eb58e1d">
            24 § Svar på interpellation 2010/11:112 om avreglering och biljettsystem
          </note>
          <note type="speaker" n="254122f0">
            Anf. 164 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-54" n="59c8ae21">
            <seg n="19745189">
              Herr talman! Per Svedberg har frågat mig vad jag avser att göra
              för att det ska skapas ett så konsumentvänligt biljettsystem för
              tågresor som möjligt.
            </seg>
            <seg n="62064039">
              Jag är övertygad om att beslutet att låta alla järnvägsföretag,
              inte bara SJ AB, erbjuda kommersiella persontransporttjänster
              med tåg kommer att medföra att resenärerna får fler och bättre
              alternativ att välja mellan. Det är dock viktigt att tillförsäkra
              att väsentliga gemensamma funktioner fungerar väl. Jag delar därför
              Per Svedbergs uppfattning att systemen för att köpa biljetter
              för tågresor behöver vara tillförlitliga och lättillgängliga för
              resenären. Detsamma gäller även resenärernas möjlighet att få
              information.
            </seg>
            <seg n="619b4048">
              Det är till att börja med viktigt att uppmärksamma att det redan
              finns ett relativt långtgående frivilligt branschsamarbete vad
              gäller bokning, betalning och distribution av biljetter genom
              Samtrafiken AB. I samarbetet ingår ett stort antal operatörer
              och organisatörer av kollektivtrafik. Tjänsten Resplus innebär,
              som ett exempel, att man kan köpa hela resan på en biljett även
              när resan görs med flera operatörer och trafikslag, så kallade
              genomgående biljetter. Dessa Resplusbiljetter finns där det i
              övrigt går att köpa fjärrtågsbiljetter, och resenären garanteras
              med denna tjänst att komma fram under samma dygn; annars utgår
              ersättning.
            </seg>
            <seg n="cab23d32">
              SJ AB har genom sitt innehav av tekniska system en nyckelroll
              när det gäller bokning av genomgående biljetter. Regeringen uttalade
              i propositionen Konkurrens på spåret , i vilken regeringen föreslog
              att SJ AB:s ensamrätt till kommersiell persontrafik på järnvägsnät
              avskaffas, att det kan bli aktuellt att kräva obligatorisk samverkan
              vad gäller bokning, betalning och distribution av biljetter.
            </seg>
            <seg n="62e5cbdf">
              En annan viktig aspekt att känna till är att EU har bestämt,
              i förordningen om rättigheter och skyldigheter för tågresenärer,
              att järnvägsföretag och biljettutfärdare ska använda datoriserade
              informations- och bokningssystem som kan kommunicera med andra
              sådana system. Syftet är att ge resenärerna möjlighet att köpa
              genomgående biljetter. Inom EU kommer det att startas ett tekniskt
              standardiseringsarbete vars resultat i ett första steg kommer
              att gälla biljetter för internationella tågresor.
            </seg>
            <seg n="75bc6505">
              Jag har för avsikt att följa frågan om hur resenärer tillförlitligt
              och lättillgängligt kan boka och betala tågresor även när resan
              görs med flera operatörer.
            </seg>
          </u>
          <note n="ca94af0c">
            Då Per Svedberg, som framställt interpellationen, anmält att
            han var förhindrad att närvara vid sammanträdet medgav talmannen
            att Elin Lundgren i stället fick delta i överläggningen.
          </note>
          <note type="speaker" n="a064b7ed">
            Anf. 165 ELIN LUNDGREN (S):
          </note>
          <u who="elin_lundgren_aabf08" xml:id="i-24d705f9830f50e1-3" n="e5d9c353">
            <seg n="62fd62a7">
              Herr talman! Per Svedberg har inte möjlighet att närvara här
              i dag. Därför tar jag som hans sanna kamrat från Gävleborg hans
              interpellationsdebatt.
            </seg>
            <seg n="e1d2e5cc">
              Infrastrukturministern har svarat på frågan om hur biljettsystem
              kan fungera vid en avreglering. Jag hör en formulering om att
              skapa ett så konsumentvänligt biljettsystem för tågresor som möjligt.
              För att jag ska känna mig lugn borde det vara ett konsumentvänligt
              biljettsystem punkt.
            </seg>
            <seg n="624d4bd3">
              Jag hör också att det i dag finns ett relativt långtgående frivilligt
              branschsamarbete. Hur kommer det att se ut efter avregleringen?
              Kommer det att vara tvingande, eller har statsrådet en förhoppning
              om att det sagda ska infrias?
            </seg>
            <seg n="7b843978">
              Jag hör Elmsäter-Svärd säga att det kan bli aktuellt att kräva
              obligatorisk samverkan vad gäller bokning, betalning och distribution.
              Är det meningen att det tillsammans med EU:s datoriseringssystem,
              som i ett första steg ska gälla internationella resor, ska få
              mig som tågkonsument att känna en tilltro till min tågframtid?
              Så är det inte. I stället gör det mig lite mer oroad.
            </seg>
            <seg n="33e78486">
              Jag tolkar statsrådets svar så att det inte är helt självklart
              att konsumenten enkelt, på ett och samma ställe, ska kunna köpa
              sin tågresa.
            </seg>
            <seg n="5a97070a">
              Storbritannien, Nya Zeeland och Estland är länder som hittills
              har avreglerat tågtrafiken. I alla de länderna är konsekvensen
              att det blivit stora problem för resenärerna. Nya Zeeland och
              Estland har därför återreglerat sin trafik.
            </seg>
            <seg n="e02ce4fd">
              Jag är rädd att det i Sverige blir som för min kompis Cissi som
              i dag bor i England och som får gå till en massa olika försäljningsställen
              när hon ska komponera en resa i Storbritannien.
            </seg>
            <seg n="da1ed431">
              Statsrådet säger att hon kommer att följa frågan, något som självklart
              är glädjande. Men jag tycker att det också signalerar att hon
              delar min farhåga om att det här kan komma att bli ett problem.
            </seg>
            <seg n="2eb39bd1">
              Herr talman! Mot den bakgrunden undrar jag hur säker Catharina
              Elmsäter-Svärd själv är på att vi efter avregleringen får ett
              bra och tillförlitligt biljettsystem.
            </seg>
          </u>
          <note type="speaker" n="d42ba06a">
            Anf. 166 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-55" n="59c8ae21">
            <seg n="b4f44d9e">
              Herr talman! I ett resenärsperspektiv det är så vi har tänkt
              oss framför allt skälet till den här avregleringen tror jag att
              det är helt avgörande att avregleringen ska gälla för tågen. Sedan
              en lång tid tillbaka gäller den för godstrafiken.
            </seg>
            <seg n="824118b4">
              Men just när det gäller att i ett resenärsperspektiv hitta olika
              sätt, att få in olika som vill vara med och agera utifrån varje
              resenärs behov och bästa, är Resplustjänsten och det som Samtrafiken
              i dag har och som är frivilligt också ett sätt att närma sig varandra.
              Vi har även alltmer ökande krav från EU-nivån, även om det till
              att börja med gäller internationellt.
            </seg>
            <seg n="c99f3c24">
              Låt mig ta en parallell: Från och med år 2012 har vi den nya
              kollektivtrafiklagen. Mycket är det så när det gäller bussar att
              olika huvudmän kan gå ihop och ordna med bussresor utan att vid
              varje tillfälle då en länsgräns ska passeras behöva fråga regeringen.
              Där jobbar branschen genom Svensk Kollektivtrafik också intensivt
              med att kunna samordna när det gäller information och möjligheten
              att köpa och betala biljetter. I slutändan vill vi resenärer nog
              kunna resa dit vi behöver utan olika biljettsystem och utan olika
              betalningssystem i synnerhet när resan hänger ihop som en enda
              sträcka, även om det är olika som är med och agerar.
            </seg>
            <seg n="627d2939">
              Det kan nog vara så att vi inte är tillräckligt vana vid samarbete
              mellan olika aktörer. Inte minst nu i vintertrafiken hör vi diskussioner
              om informationssituationen. Jag vet att alla aktörer nu tillsammans
              jobbar för en bättre informationssamordning.
            </seg>
            <seg n="b0878a6b">
              Min uppfattning är att det i slutändan ska vara ett konsumentvänligt
              system punkt. Det är alldeles riktigt.
            </seg>
            <seg n="82a1caf4">
              I propositionen Konkurrens på spåret står det att vi kan komma
              att kräva en obligatorisk samverkan. Det är någonting som vi just
              nu jobbar på och tittar på. Det är alltså inte så att vi har landat
              i att vi behöver göra på nämnda sätt. Vi börjar med att se vad
              branschen själv kan göra. Här har naturligtvis SJ en nyckelroll
              eftersom SJ just sitter på det tekniska systemet. Så låt oss följa
              och se på vilket sätt de är med och agerar. SJ är en viktig aktör,
              inte minst i Samtrafiken AB.
            </seg>
            <seg n="24e9bb32">
              Herr talman! Jag tror att det mer och mer kommer krav från resenärer
              på att hitta en enkelhet här. Vill man som aktör vara med på den
              här marknaden gäller det att svara upp mot de behov som faktiskt
              finns, för annars är man inte längre en aktör på marknaden.
            </seg>
          </u>
          <note type="speaker" n="f34f75a8">
            Anf. 167 ELIN LUNDGREN (S):
          </note>
          <u who="elin_lundgren_aabf08" xml:id="i-24d705f9830f50e1-4" n="e5d9c353">
            <seg n="cc4b5a5e">
              Herr talman! Varför är jag ändå så skeptisk? Jo, det är jag därför
              att jag tittar på situationen i dag med förmodat färre tågintressenter
              på spåren än i framtiden. Där vi har det statsrådet kallar ett
              långtgående frivilligt arbete.
            </seg>
            <seg n="b74dd2c0">
              Detta arbete är inte alls så långtgående att det hjälper till
              exempel resenärer som drabbas av vinterns tågförseningar och har
              biljetter till olika tågbolag. Det är möjligt att vi har ett snökaos,
              men vi har också precis som ministern själv säger ett informationskaos.
              Kanske är det så att detta skapar den allra största irritationen
              hos resenärer som står på perronger och undrar vad som händer
              härnäst om det händer något alls, kanske man ska tillägga.
            </seg>
            <seg n="cccafd6d">
              Om inte bolagen i dag har ett intresse av att samordna sig bättre
              än vad de gör, varför skulle de ha det senare? Vidare undrar jag,
              herr talman, över den samordning statsrådet nämner och som kan
              bli obligatorisk. Vem ska betala för den? Är det så att vi kan
              befara att samordningskostnaden för ett i dag okänt antal bolags
              försök att vara konsumentvänliga helt enkelt kommer att fördyra
              kostnaden för våra tågresor?
            </seg>
            <seg n="54069972">
              Många gånger den senaste tiden har tågtrafiken debatterats i
              kammaren. Fördyrade tågresor vet vi ger färre resenärer och förmodligen
              mer biltrafik och mer oönskade utsläpp, när vi vet att det borde
              vara precis tvärtom. Det borde vara enklare och billigare att
              åka tåg.
            </seg>
            <seg n="73df2f32">
              Herr talman! Jag undrar om ministern kan svara på följande frågor.
              Tror ministern att samordningen kommer att behöva göras obligatorisk
              för att garantera en god service, och tror hon att det kan medföra
              extra kostnader för resenärerna?
            </seg>
          </u>
          <note type="speaker" n="3508b296">
            Anf. 168 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-43c1d85af28f5e3c-56" n="59c8ae21">
            <seg n="268290f3">
              Herr talman! Elin Lundgren har naturligtvis all rätt att vara
              skeptisk eller inte. Jag kan i och för sig förstå att det finns
              en skepsis, inte minst utifrån situationen med kaoset när det
              gäller information och det kaos som också har varit.
            </seg>
            <seg n="93a51ea9">
              Just därför har dock alla aktörer som i dag finns på järnvägens
              sida oavsett om man är trafikverk och banhållare eller om man
              är tågoperatör och kör tåg, och oavsett om man är stor eller mindre
              stor påbörjat ett aktivt samarbete om hur man kan ordna informationsinsatserna.
              Det gäller inte bara mellan varandra utan också ut till slutkund.
              Det kan tyckas sent, men jag säger att det är bättre sent än inte
              alls.
            </seg>
            <seg n="ccee1b4a">
              Här har vi också kommit till en annan inställning, och det är
              att de olika aktörerna inser att det är bättre att prata med varandra
              än om varandra. Det finns också en större insikt hos aktörerna
              att behovet av att jobba med varandra och inte mot varandra, inte
              minst utifrån ett resenärsperspektiv, har blivit alltmer väsentligt.
            </seg>
            <seg n="8c409af5">
              Ska man göra det billigare att åka tåg? Är detta drivkraften
              som gör att människor hellre väljer att åka tåg än att ta bilen?
              Jag skulle nog vända på resonemanget och säga att det snarare
              måste vara prisvärt att åka tåg. Det måste vara värt att betala
              priset. Då handlar det mycket om framkomlighet, tillförlitlighet,
              punktlighet och att kunna lita på att man kommer dit man ska inom
              den tid som är angiven. För många handlar det nämligen om att
              komma i tid till en arbetsplats eller komma hem och ta vid med
              vardagsbestyren. Det är väl snarare så att detta är viktigare.
            </seg>
            <seg n="a604ba3a">
              Då är vi inne i en annan del som förvisso har diskuterats mycket
              i denna kammare, nämligen hur och på vilket sätt vi kan minska
              sårbarheten i den järnvägskapacitet vi i dag har där vi har en
              historia av bristande underhåll och att det inte har byggts ut
              tillräckligt i den takt som antalet tågresenärer de facto har
              ökat de senaste tio åren.
            </seg>
            <seg n="07a6e5b3">
              Vi har flera utgångspunkter. Det ena är det vi gör från regeringens
              sida, nämligen att anslå mer pengar till drift och underhåll för
              att minska sårbarheten. Det andra handlar om hur vi bygger ut
              mer spår, inte minst där vi har sårbarhet i kapacitet och där
              dubbelspår eller mötesplatser kan medverka till att vi minskar
              sårbarheten. Det handlar nog i mångt och mycket om hur vi får
              ut mest infrastruktur och mest nytta för pengarna helst också
              på så kort tid som möjligt, för det brådskar.
            </seg>
            <seg n="14e782b9">
              Ska det göras obligatoriskt eller inte? Nästa steg i och med
              att vi släpper in fler aktörer att vara med fler ska vara med
              på våra spår är hur och på vilket sätt de ska kunna dra till sig
              mer kunder. Det finns en egen drivkraft hos dessa olika aktörer
              att vara så kundvändliga och kundnyttiga som möjligt.
            </seg>
            <seg n="f3133c7d">
              I dagsläget har varken jag eller vi inom Regeringskansliet lyft
              upp frågan om huruvida det behöver göras till ett obligatorium
              eller inte. Därmed behöver jag heller inte svara på vilken kostnad
              det i så fall skulle röra sig om. Den frågeställningen finns nämligen
              inte för dagen.
            </seg>
          </u>
          <note type="speaker" n="e3b9b867">
            Anf. 169 ELIN LUNDGREN (S):
          </note>
          <u who="elin_lundgren_aabf08" xml:id="i-24d705f9830f50e1-5" n="e5d9c353">
            <seg n="7553f817">
              Herr talman! Jag hör att ministern duckar i frågan om huruvida
              vi kan komma att behöva göra detta obligatoriskt och vilka konsekvenser
              det i så fall skulle få. Bättre sent än aldrig, säger hon också,
              och det är väl någonting som vi som åker mycket med tågen i dag
              faktiskt tänker ganska ofta.
            </seg>
            <seg n="90608736">
              En intressant sak som har med prisvärdheten med att åka tåg att
              göra är om servicenivån kommer att vara så att det över huvud
              taget kommer att finnas biljetter att köpa på sträckor som inte
              är lika kommersiellt gångbara som andra. Det kan vara någonting
              som kommer att följa i spåren av avregleringen, att ingen kommer
              att vilja köra oss resenärer på sträckor som inte ger vinst men
              som kanske ändå är väldigt viktiga för oss att ta sig fram på.
              Hur tror ministern att detta kommer att påverka biljettpriserna?
            </seg>
            <seg n="6d181729">
              Detta är naturligtvis en diskussion som förtjänar många egna
              debatter, men jag tycker ändå att det är värt att lyfta fram i
              sammanhanget. Den slutgiltiga frågan från mig till ministern blir
              alltså hur ministern tänker kring möjligheten att även i fortsättningen
              kunna åka överallt där det finns spår helst på en biljett, och
              helst på en biljett som inte är särskilt dyr.
            </seg>
          </u>
          <note type="speaker" n="6edd5e8d">
            Anf. 170 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-019f6aedb0f11b6b-4" n="59c8ae21" next="i-c516ad605a3c230e-4">
            <seg n="eb48fef4">
              Herr talman! Vi har sett att allt fler söker sig till att åka
              tåg hellre än att kanske åka bil eller ta sig fram på annat sätt,
              i synnerhet när det gäller förutsättningar att arbetspendla. Vi
              har sett detta som en möjlighet att göra arbetsmarknadsförstoringar
              och regionförstoringar. I takt med att det blir mer tåg som också
              går på tider som passar människor väljer fler att betala för sitt
              tågresande under förutsättning att man kommer fram.
            </seg>
            <seg n="73af9d3d">
              När det gäller om sträckor är kommersiellt gångbara eller inte
              handlar det om tilldelningen av kapacitet. Vi hade en tidigare
              debatt här där kapacitetstilldelningen gick efter metoder huruvida
              det var samhällsekonomisk nytta eller inte. Där har vi tidigare
              nämnt att vi ska lämna ett uppdrag till Trafikverket att se över
              metoderna och tilldelningen. Jag tror att det framöver kommer
              att bli mycket mer av att sätta arbetspendlingen, som inte anses
              som kommersiellt gångbar, som en viktig faktor.
            </seg>
            <seg n="d6e037cd">
              Det är väl också så att vi har fullt på våra spår. Det gäller
              dock inte överallt i hela landet och samtidigt. En diskussion
              jag för just nu gäller våra banavgifter och att kunna differentiera
              dem som ett sätt att garantera att man kommer fram när man behöver
              komma fram.
            </seg>
            <seg n="657be97c">
              I slutändan handlar det ändå om att huruvida något är prisvärt
              eller inte prisvärt inte alltid handlar om prislappen utan det
              man faktiskt får för pengen. Kan jag lita på att jag kommer fram
              på ett sätt som fungerar och passar för mig kan det vara mer värt,
              även om jag ibland betalar mer eller om det är så att jag hittar
              andra resor på tider då inte så många åker och kan köpa dem för
              en betydligt lägre kostnad.
            </seg>
            <seg n="df4235b4">
              Jag tror att branschen är på god väg, och jag hoppas inte behöva
              göra ett obligatorium. Annars får det bli ett sådant.
            </seg>
          </u>
          <note n="c00a4996">
            Överläggningen var härmed avslutad.
          </note>
          <note n="3c5f5b96">
            25 § Hänvisning av ärenden till utskott och beslut om förlängd
            motionstid
          </note>
          <note n="9f237b00">
            Föredrogs och hänvisades
          </note>
          <note n="f6746c04">
            Kammaren biföll talmannens förslag att motionstiden för ovanstående
            proposition och skrivelse skulle förlängas till fredagen den 21
            januari 2011.
          </note>
          <note n="bd49eebb">
            26 § Anmälan om inkommen faktapromemoria om förslag om Europeiska
            kommissionen
          </note>
          <note n="65c5c08c">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="catharina_elmsäter-svärd_minister_2010" xml:id="i-c516ad605a3c230e-4" n="59c8ae21" prev="i-019f6aedb0f11b6b-4">
            <seg n="0445dc1a">
              KOM(2010)636
            </seg>
          </u>
          <note n="f6528389">
            27 § Anmälan och omedelbar hänvisning av ärenden till utskott
            samt beslut om förlängd motionstid
          </note>
          <note n="59dcd51c">
            Anmäldes
          </note>
          <note n="ada157fc">
            Kammaren biföll talmannens förslag att dessa skrivelser omedelbart
            skulle hänvisas till utrikesutskottet.
          </note>
          <note n="20d281db">
            Kammaren biföll talmannens förslag att motionstiden för dessa
            skrivelser skulle förlängas till fredagen den 21 januari 2011
            .
          </note>
          <note n="59dcd51c">
            Anmäldes
          </note>
          <note n="7f06de97">
            Kammaren biföll talmannens förslag att denna motion omedelbart
            skulle hänvisas till konstitutionsutskottet.
          </note>
          <note n="59dcd51c">
            Anmäldes
          </note>
          <note n="27ea4876">
            Kammaren biföll talmannens förslag att dessa EU-dokument omedelbart
            skulle hänvisas till utskott enligt nedan:
          </note>
          <note n="7e156e83">
            den 16 februari 2011
          </note>
          <note n="7e156e83">
            den 16 februari 2011
          </note>
          <note n="54320ab5">
            den 15 februari 2011
          </note>
          <note n="123415a4">
            28 § Anmälan om interpellationer
          </note>
          <note n="88aaab8d">
            Anmäldes att följande interpellationer framställts
          </note>
          <note n="37c611b0">
            den 21 december
          </note>
          <note n="e016cfea">
            Ann-Christin Ahlberg
          </note>
          <note n="db2c3560">
            Kerstin Nilsson
          </note>
          <note n="4723db8a">
            den 22 december
          </note>
          <note n="2a504011">
            Patrik Björck
          </note>
          <note n="a7bcb32b">
            Gunvor G Ericson
          </note>
          <note n="310c358d">
            Maria Stenberg
          </note>
          <note n="8e22a182">
            Isak From
          </note>
          <note n="8e22a182">
            Isak From
          </note>
          <note n="1d95aebc">
            Raimo Pärssinen
          </note>
          <note n="1d95aebc">
            Raimo Pärssinen
          </note>
          <note n="2fb2ee89">
            Interpellationerna redovisas i bilaga som fogats till riksdagens
            snabbprotokoll tisdagen den 18 januari 2011.
          </note>
          <note n="7601033c">
            29 § Anmälan om frågor för skriftliga svar
          </note>
          <note n="903f2558">
            Anmäldes att följande frågor för skriftliga svar framställts
          </note>
          <note n="4723db8a">
            den 22 december
          </note>
          <note n="02ad2b26">
            Hans Hoff
          </note>
          <note n="96262540">
            Christina Zedell
          </note>
          <note n="296a589f">
            Marietta de Pourbaix-Lundin
          </note>
          <note n="bc30b865">
            Hans Backman
          </note>
          <note n="8bbe8604">
            Frågorna redovisas i bilaga som fogats till riksdagens snabbprotokoll
            tisdagen den 18 januari 2011.
          </note>
          <note n="97f06c1f">
            30 § Anmälan om skriftliga svar på frågor
          </note>
          <note n="c21be2dc">
            Anmäldes att skriftliga svar på följande frågor inkommit
          </note>
          <note n="4723db8a">
            den 22 december
          </note>
          <note n="9d7ccbf8">
            Jens Holm
          </note>
          <note n="9d7ccbf8">
            Jens Holm
          </note>
          <note n="cb7fc8b5">
            Marianne Berg
          </note>
          <note n="d5278daf">
            Jonas Sjöstedt
          </note>
          <note n="f7fe6311">
            Hans Linde
          </note>
          <note n="8b95c4cf">
            Désirée Liljevall
          </note>
          <note n="73e43fb6">
            Peter Hultqvist
          </note>
          <note n="73e43fb6">
            Peter Hultqvist
          </note>
          <note n="b8e9383f">
            Ann-Kristine Johansson
          </note>
          <note n="e8de0502">
            Billy Gustafsson
          </note>
          <note n="5dc9a3bd">
            Jörgen Hellman
          </note>
          <note n="b03b6e18">
            Jan Lindholm
          </note>
          <note n="9d7ccbf8">
            Jens Holm
          </note>
          <note n="9d7ccbf8">
            Jens Holm
          </note>
          <note n="e507a641">
            Jacob Johnson
          </note>
          <note n="2c2802ee">
            Sara Karlsson
          </note>
          <note n="b54f10e5">
            Christer Engelhardt
          </note>
          <note n="8ca8703c">
            Carin Runeson
          </note>
          <note n="8ca8703c">
            Carin Runeson
          </note>
          <note n="edccfada">
            Svaren redovisas i bilaga som fogats till riksdagens snabbprotokoll
            tisdagen den 18 januari 2011.
          </note>
          <note n="22165657">
            31 § Kammaren åtskildes kl. 17.49.
          </note>
          <note n="92792565">
            Förhandlingarna leddes
          </note>
          <note n="e5edebce">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
