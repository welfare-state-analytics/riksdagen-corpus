<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--103</head>
          <docDate when="2010-05-17">2010-05-17</docDate>
        </div>
      </front>
      <body>
        <div>
          <note n="7cecea6a">
            ﻿
          </note>
          <note n="a87a489d">
            Riksdagens protokoll
          </note>
          <note n="4e32b60c">
            2010/11:103
          </note>
          <note type="date" n="83ead58e">
            Tisdagen den 17 maj
          </note>
          <note n="77c26a01">
            Kl. 13:00 - 18:23
          </note>
          <note n="7380fcca">
            1 § Justering av protokoll
          </note>
          <note n="13d3c42f">
            Justerades protokollen för den 10 och 11 maj.
          </note>
          <note n="6399138b">
            2 § Meddelande om frågestund
          </note>
          <note n="0c4127f6">
            Förste vice talmannen meddelade att vid frågestunden torsdagen
            den 19 maj kl. 14.00 skulle följande statsråd närvara:
          </note>
          <note n="6e2f5b11">
            Justitieminister Beatrice Ask (M), utrikesminister Carl Bildt
            (M), statsrådet Tobias Billström (M), statsrådet Birgitta Ohlsson
            (FP) och arbetsmarknadsminister Hillevi Engström (M).
          </note>
          <note n="793dd2c3">
            3 § Anmälan om fördröjda svar på interpellationer
          </note>
          <note n="d0081e4f">
            Till riksdagen hade inkommit följande skrivelser:
          </note>
          <note n="32017ff1">
            Interpellation 2010/11:362
          </note>
          <note n="d4281fea">
            Interpellation 2010/11:362 Småföretagens behov av yrkesutbildad
            arbetskraft
          </note>
          <note n="1e98ce24">
            Interpellationen kommer att besvaras den 7 juni 2011.
          </note>
          <note n="a7e4f08a">
            Skälet till dröjsmålet är inbokade engagemang som inte kan ändras.
          </note>
          <note n="0e504b63">
            Monica Rodrigo
          </note>
          <note n="bf6e3d8b">
            Interpellation 2010/11:370
          </note>
          <note n="673fb783">
            Interpellation 2010/11:370 Kost- och näringsfrågor i vård och
            omsorg
          </note>
          <note n="c3ed911d">
            Interpellationen kommer att besvaras tisdagen den 7 juni 2011.
          </note>
          <note n="684198ee">
            Skälet till dröjsmålet är redan inbokade engagemang.
          </note>
          <note n="0e9dcd6d">
            Marianne Jenryd
          </note>
          <note n="c5a3aec6">
            Interpellation 2010/11:373
          </note>
          <note n="7e5d0017">
            Interpellation 2010/11:373 Åtgärder för en fungerande arbetsmarknad
          </note>
          <note n="1e98ce24">
            Interpellationen kommer att besvaras den 7 juni 2011.
          </note>
          <note n="a7e4f08a">
            Skälet till dröjsmålet är inbokade engagemang som inte kan ändras.
          </note>
          <note n="0e504b63">
            Monica Rodrigo
          </note>
          <note n="46c96a77">
            Interpellation 2010/11:375
          </note>
          <note n="4c1f40dc">
            Interpellation 2010/11:375 Försvarets planer på utökad verksamhet
            vid sjön och vattentäkten Vättern
          </note>
          <note n="acc029e2">
            Interpellationen kommer att besvaras tisdagen den 14 juni 2011.
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="5e6aed7e">
            Egon Abresparr
          </note>
          <note n="161934b0">
            Interpellation 2010/11:380
          </note>
          <note n="f99b173a">
            Interpellation 2010/11:380 Kvinnors anmälda arbetsskador
          </note>
          <note n="1e98ce24">
            Interpellationen kommer att besvaras den 7 juni 2011.
          </note>
          <note n="a7e4f08a">
            Skälet till dröjsmålet är inbokade engagemang som inte kan ändras.
          </note>
          <note n="0e504b63">
            Monica Rodrigo
          </note>
          <note n="0c61793e">
            Interpellation 2010/11:381
          </note>
          <note n="48c58115">
            Interpellation 2010/11:381 Kvinnors arbetsmiljö
          </note>
          <note n="1e98ce24">
            Interpellationen kommer att besvaras den 7 juni 2011.
          </note>
          <note n="a7e4f08a">
            Skälet till dröjsmålet är inbokade engagemang som inte kan ändras.
          </note>
          <note n="0e504b63">
            Monica Rodrigo
          </note>
          <note n="d6d4eccc">
            4 § Svar på interpellation 2010/11:320 om oroligheter på många
            fronter i Irak
          </note>
          <note type="speaker" n="c648a521">
            Anf. 1 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-0" n="34350a47">
            <seg n="7a039edf">
              Fru talman! Bodil Ceballos har frågat mig om situationen i Irak
              med avseende på mänskliga rättigheter och säkerhet.
            </seg>
            <seg n="d97bfd02">
              Jag vill inledningsvis hänvisa till mitt svar på en interpellation
              om frizon för kristna i Irak av Yilmaz Kerimo (2010/11:173) samt
              svar på fråga om religiösa minoriteter i Irak av Robert Halef
              (2010/11:45) och fråga om frizon för de kristna i Irak av Yilmaz
              Kerimo (2010/11:53).
            </seg>
            <seg n="f95421c8">
              Vi ser hur ett nytt demokratiskt Irak växer fram efter årtionden
              av förtryck. Det är en process som är svår och kommer att ta tid.
              Mänskliga rättigheter och säkerhet är centrala komponenter för
              att Irak ska bli en långsiktigt stabil demokrati. Sverige och
              Europeiska unionen följer utvecklingen noga. Den 22 november 2010
              antog EU:s utrikesministrar rådsslutsatser om Irak, som innehöll
              skrivningar om vikten av respekt för de mänskliga rättigheterna.
              Under det svenska ordförandeskapet i november 2009 gjorde vi ett
              omfattande uttalande om situationen beträffande just de mänskliga
              rättigheterna i Irak. Där betonade vi individens rättigheter,
              oberoende av religiös eller etnisk tillhörighet samt vikten av
              att motverka diskriminering av alla slag. Vidare framhöll vi vikten
              av att Irak förstärker sitt arbete mot straffrihet, och vi kritiserade
              starkt förekomsten av tortyr.
            </seg>
            <seg n="a8caefef">
              Sverige och EU tar kontinuerligt upp mänskliga rättigheter och
              säkerhet vid möten med representanter för Irak, inklusive representanter
              för den federala kurdiska regionen. I mina möten med företrädare
              för Iraks regering har jag understrukit vikten av att respektera
              de mänskliga rättigheterna i enlighet med landets åtaganden under
              internationell rätt. Vid mitt senaste besök, i februari 2010 ett
              tag sedan vid det här laget nämnde jag särskilt minoriteterna,
              bland annat kristna liksom mandéer/sabéer och yazidier. Jag har
              även haft tillfällen att ta upp dessa frågor med representanter
              för den federala kurdiska regionen, senast för cirka en vecka
              sedan. Irakiska politiska företrädare känner väl till var såväl
              Sverige som Europeiska unionen står i dessa frågor. Vi bör sträva
              efter ett Irak som kännetecknas av mångfald där olika grupper
              lever sida vid sida.
            </seg>
            <seg n="59a83d7a">
              Demonstrationerna i Sulaymaniyah och andra områden i irakiska
              Kurdistan nyligen är oroande och jag beklagar de dödsoffer som
              krävts. EU:s höge representant för utrikesfrågor och säkerhetspolitik
              Catherine Ashton framhöll i ett uttalande den 25 februari 2011
              att irakiska myndigheter måste hantera demonstranternas krav genom
              landets demokratiska institutioner och avstå från våldsanvändning.
            </seg>
            <seg n="ff06259f">
              Sverige följer utvecklingen vad gäller situationen i Ashraflägret,
              bland annat genom ambassaden i Bagdad, FN, EU och andra källor.
              De våldsamheter som har inträffat i lägret är oroande och har
              enligt uppgift lett till dödsfall och skadade såväl bland lägerinvånare
              som hos de irakiska säkerhetsstyrkorna. EU:s höga representant
              Ashton gjorde den 9 april ett uttalande om Camp Ashraf där hon
              fördömer våldsanvändning, betonar respekten för mänskliga rättigheter
              och att händelserna bör klarläggas.
            </seg>
            <seg n="1136c5f5">
              Frågan är komplex. Den irakiska regeringen anser att Camp Ashrafs
              invånare befinner sig illegalt i Irak. Irak är en suverän stat
              som sedan januari 2009 har ansvar för att upprätthålla lag och
              ordning på hela sitt territorium, inklusive det område som utgör
              Ashraflägret.
            </seg>
            <seg n="a36b3140">
              Samtidigt har irakiska myndigheter, inklusive säkerhetsstyrkorna,
              en skyldighet att i enlighet med Iraks internationella åtaganden
              respektera de mänskliga rättigheterna.
            </seg>
            <seg n="dc063995">
              Bodil Ceballos noterar att det tar lång tid att bygga demokrati.
              Den nya irakiska regeringen står inför mycket svåra utmaningar.
              Jag menar att det vore olyckligt om Sverige i detta läge väljer
              att isolera Irak genom att frysa bistånd. Det svenska biståndet
              riktar sig i stor utsträckning till att främja respekten för mänskliga
              rättigheter och bidra till förbättrad samhällsstyrning och förvaltning.
              Dessa insatser sker inom ramen för en landstrategi som sträcker
              sig över perioden 20092014. Som jag påpekat pågår en kontinuerlig
              dialog med den irakiska regeringen om bland annat mänskliga rättigheter
              och säkerhet. Denna dialog kommer att fortsätta föras såväl av
              den svenska regeringen direkt som genom Europeiska unionen.
            </seg>
          </u>
          <note type="speaker" n="e76fb109">
            Anf. 2 BODIL CEBALLOS (MP):
          </note>
          <u who="bodil_ceballos_1a35e5" xml:id="i-31ed902c0f1c724b-0" n="a39114c0">
            <seg n="09c5e27e">
              Fru talman! Det är ett antal länder och regioner som har upptagit
              mycket av min tid under den tid jag har suttit här i riksdagen.
              Ett av dessa länder är Iran, på grund av dödsstraffen och brotten
              mot de mänskliga rättigheterna. Ett annat är Irak, och då i synnerhet
              kurdernas situation.
            </seg>
            <seg n="4398c169">
              Jag har engagerat mig mycket i den kurdiska frågan, och jag är
              mycket glad över att det fanns en del av Kurdistan, södra Kurdistan,
              med självstyre och demokrati. Därför blir också oron desto större
              när man får så många indikationer på att demokratibygget i Irak
              och södra Kurdistan inte fungerar så bra som det borde kunna göra.
              Det har hänt väldigt mycket på kort tid. Det är också anledningen
              till den här interpellationen.
            </seg>
            <seg n="b094feee">
              Det handlar dels om den Amnestyrapport som kom för inte så länge
              sedan och som talar om säkerhetsstyrkornas brott mot mötesfriheten.
              Man har gått in och skjutit demonstranter, både i Irak och i södra
              Kurdistan. Det handlar också om de besökare jag har haft här i
              riksdagen från de kristna irakierna och om demonstranterna i södra
              Kurdistan, som också har organiserat sig. Det finns också en grupp
              som har varit i södra Kurdistan för inte så länge sedan och som
              har kommit med en rapport om läget där. Detta var alltså grunden.
            </seg>
            <seg n="620b0a1f">
              Sedan inträffade detta med Camp Ashraf. Jag började fundera på
              varför ministern inte säger något. Det var ju ett uppenbart brott
              mot folkrätten. Man kan inte gå in och skjuta på folk på det sätt
              som man har gjort i Camp Ashraf. Sverige borde ha fördömt det
              här. Det sitter ju i ryggraden att man fördömer ett sådant beteende.
              Där har ministern duckat, som jag har upplevt det. Även om jag
              försöker följa ministern på Twitter och liknande har jag inte
              hittat något om just den här frågan.
            </seg>
            <seg n="fdcfbfed">
              Låt mig gå över till de frågor jag ställde. Jag kan väl säga
              att jag har fått svar på vissa av dem. Men först ska jag kanske
              säga lite mer om demokratibygge. Jag är väl en av de absolut första
              som vill att vi ska hjälpa Irak, södra Kurdistan, hela Kurdistan
              och naturligtvis Iran att bygga demokrati i den mån det går. Jag
              vet att det här är väldigt svårt, men det räcker inte bara med
              uttalanden, utan man måste också agera lite mer handfast.
            </seg>
            <seg n="b896d75d">
              Det som ministern svarar är att man har gjort uttalanden och
              att man tar upp detta i dialogen med företrädare för regeringen,
              till exempel genom företrädare för ambassaderna. Men det räcker
              inte med uttalanden, utan det måste hända något mer.
            </seg>
            <seg n="3c926c95">
              Jag går då till frågorna. Jag tycker att jag har fått svar på
              fråga 1, 3 och 4. Det är samtalet och dialogen med företrädarna
              för den irakiska regeringen och den kurdiska regionala regeringen.
              Det är jättebra att ministern tar upp de frågorna och att andra
              i den diplomatiska kåren också gör det. Jag ser på talartiden
              att jag nu inte hinner med resten av frågorna.
            </seg>
            <seg n="3472ca9a">
              Catherine Ashton har fördömt attacken i Camp Ashraf mycket starkare.
              Vad var det som hindrade Sverige att göra detsamma?
            </seg>
          </u>
          <note type="speaker" n="760de7d8">
            Anf. 3 ANNIKA LILLEMETS (MP):
          </note>
          <u who="annika_lillemets_0161f8" xml:id="i-fe972854a0d5f34f-0" n="71c5c05d">
            <seg n="29d50906">
              Fru talman! Germian var en glad elvaåring från staden Chamchamal
              i irakiska Kurdistan. Germian gillade att spela fotboll och drömde
              om att bli konstnär, men hans dröm kommer aldrig att gå i uppfyllelse
              eftersom han sköts ihjäl en dag i slutet av februari. Han råkade
              hamna i ett kulregn riktat mot demonstranter. Mördarna som stod
              på taket till ett av de styrande partiernas högkvarter filmades
              men har ännu inte lagförts.
            </seg>
            <seg n="ccd2637e">
              En australisk-kurdisk läkare vittnade om att han blivit gripen,
              torterad och hållits fängslad i fyra dagar för att ha uttryckt
              sin åsikt genom att bära en T-shirt med texten Nej till korruption
              och Social rättvisa i Erbil.
            </seg>
            <seg n="b0c9ff41">
              Germians familj och doktor Abdullah var några av dem jag och
              två riksdagskolleger träffade i irakiska Kurdistan i slutet av
              mars. Vi åkte dit för att skaffa oss aktuell och allsidig information
              om situationen för de mänskliga rättigheterna och på plats bilda
              oss en uppfattning om det allmänna politiska läget. Vi träffade
              företrädare för regeringen, parlamentariker från såväl de styrande
              partierna som oppositionen, oberoende medier, aktörer från civilsamhället,
              studenter, universitetslärare, demonstranter och offer för utomrättsligt
              våld. Det vi fick se och höra var mycket oroväckande.
            </seg>
            <seg n="f59510ec">
              Vi fick många samstämmiga vittnesmål om kränkningar av mänskliga
              rättigheter, utbredd korruption, svågerpolitik, sociala orättvisor,
              fattigdom, bristfällig tillgång på grundläggande förnödenheter
              som el och vatten, stor ungdomsarbetslöshet, att sociala trygghetssystem
              saknas, att polis och militär kontrolleras av partiorganisationer,
              brist på transparens och avsaknad av rättsstat.
            </seg>
            <seg n="36b00256">
              Tusentals demonstranter, främst ungdomar, har sedan den 17 februari
              samlats i flera städer för att kräva sina demokratiska och sociala
              rättigheter. Demonstranternas krav på förändring erkänns som legitima
              av regeringen, men det avfärdas av demonstranterna som tomma ord
              så länge regeringen inte lägger fram konkreta åtgärder. Den 19
              april satte det styrande partiet, PUK, i Sulaymaniyah hårdhänt
              stopp för de fredliga, dagliga demonstrationerna med en massiv
              militärinsats där tusentals soldater tog över de centrala delarna
              av staden och alla demonstrationer förbjöds.
            </seg>
            <seg n="68789c9a">
              Demonstranter har mötts med övervåld. Krav på frihet och demokrati
              har mötts med kulor. Tio civila har dödats sedan demonstrationerna
              inleddes och många fler har misshandlats. Studenter och universitetslärare
              berättade om hur de nekats tillstånd att manifestera i Erbil och
              hotats, ibland till livet, efter att de ansökt. Ungdomar har stoppats
              från att resa mellan Erbil och Sulaymaniyah.
            </seg>
            <seg n="a4d660f4">
              Företrädare för oberoende tidningar berättade om att deras arbete
              hindras och att de hotas och misshandlas. När de anmäler gör rättsväsendet
              ingenting. Vi besökte en tv-station som efter att ha sänt i endast
              tre dagar brändes ned av ett femtiotal milismän. Blodspåren efter
              de skadade förövarna ledde till presidentpalatset som ligger alldeles
              i närheten. Allt detta och mer därtill har även Amnesty International,
              Human Rights Watch och Reportrar utan gränser rapporterat om.
            </seg>
            <seg n="afd1e88c">
              Dessa kränkningar av en rad mänskliga rättigheter rätten till
              liv, yttrande- och mötesfrihet, att röra sig fritt och barnkonventionen
              måste upphöra. Regeringen i irakiska Kurdistan måste ta sitt ansvar
              för detta. Demokratiska krafter i omvärlden har ett ansvar för
              att fördöma våld och kränkningar och konstruktivt stödja strävan
              efter demokrati och respekt för mänskliga rättigheter.
            </seg>
            <seg n="2ad9e99b">
              Därför undrar jag om utrikesministern haft aktiv dialog med regeringen
              i irakiska Kurdistan nyligen sedan demonstrationerna började i
              februari och särskilt efter att militären tagit över Frihetstorget
              i Sulaymaniyah. Vad tänker ministern göra i detta kritiska skede
              för att hjälpa till att vända utvecklingen åt rätt håll, för att
              förmå den kurdiska regionala regeringen att bättre respektera
              demokrati och mänskliga rättigheter och att sluta möta krav på
              frihet och demokrati med kulor och militär? Vad avser utrikesministern
              att göra för att trycka på den kurdiska regeringen så att den
              respekterar mötes- och demonstrationsfriheten?
            </seg>
          </u>
          <note type="speaker" n="eaca3adb">
            Anf. 4 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-1" n="34350a47">
            <seg n="cb7b15de">
              Fru talman! Låt mig indela svaret i två olika delar. Först vill
              jag vända mig till Bodil Ceballos som säger att Catherine Ashton
              har gjort ett uttalande men att Sverige inte har gjort något.
              Det är fel. Catherine Ashton har uttalat sig å Sveriges vägnar.
              Det är nämligen så det fungerar numera och ska fungera.
            </seg>
            <seg n="a79203bf">
              När Catherine Ashton uttalar sig så uttalar hon sig å de 27 medlemsländernas
              vägnar. Hennes uttalande baseras ofta på den dialog vi för om
              hur politiken ska utformas. Jag tror inte att detta var ett uttalande
              som var föremål för några större förhandlingar eller kontroverser
              eftersom det var relativt självklart. Men rätt ofta är det så
              att vi ägnar betydande del av tiden åt att förhandla fram de uttalanden
              som vi sedan gör gemensamt och representerar Sveriges, Portugals,
              Maltas, Tysklands, Storbritanniens, Polens, Litauens och ytterligare
              ett antal medlemsländers uppfattning. Det ger dem tyngd och styrka.
              Det är så det går till numera. Man hittar dem också på UD:s hemsida
              genom de länkar som finns där så att vi hela tiden vet vad ståndpunkterna
              är.
            </seg>
            <seg n="3c7e7ed7">
              Det inträffar då och då men rätt sällan att vi gör ett kompletterande
              nationellt uttalande. Det sker rätt sällan och med stor sparsamhet
              av den enkla anledningen att det ofta devalverar det gemensamma
              uttalandet. Vi vill ge de gemensamma uttalandena så stor tyngd
              och kraft som möjligt. Det är snarare så att vi uppmanar medlemsstaterna
              att inte säga någonting direkt. Vi vill inte devalvera den tyngd
              som vi ger det gemensamma uttalandet. Sverige har uttalat sig
              med stor kraft även om talesmannen var en kvinna och dessutom
              av brittisk nationalitet och bosatt i Bryssel.
            </seg>
            <seg n="c00a9634">
              Den andra frågeställningen kom från Annika Lillemets. Jag har
              tagit del av rapporten från besöket i det kurdiska regionala området
              i norra Irak. Utan att säga att jag kan värdera varje detalj i
              detta överensstämmer det med den bild som jag har haft möjlighet
              att ta del av i andra sammanhang.
            </seg>
            <seg n="b68f57d2">
              Jag hade i förra veckan i samband med ett besök i Doha i Qatar
              där vi diskuterade olika frågeställningar tala rätt omfattande
              med premiärminister Barham Saleh, som jag tror att ni också träffade
              under resan, om det som hade inträffat liksom jag diskuterade
              med honom vidare frågeställningar. Jag framhöll då det synnerligen
              olyckliga i det som hade inträffat. Han beklagade också djupt
              det som hade inträffat och diskuterade något bakgrunden till detta.
            </seg>
            <seg n="302f7fa2">
              Bakgrunden beskrivs delvis i den rapport som jag har tagit del
              av. Även om vi talar om demokrati i detta område och även om allting
              är relativt i den här världen är det inte alldeles fel att göra
              det är det en demokrati och en federal statsbildning som styrs
              av två olika grupperingar, om man uttrycker saken försiktigt.
              De har sina egna säkerhetsorganisationer och sitt eget intresse
              av att konsolidera kontrollen över olika delar av territoriet.
            </seg>
            <seg n="5d227d2e">
              Den kurdiska politiska miljön skakas nu av andra oppositionsgrupperingar
              som börjar göra sig gällande. Jag tror att det vi såg var nervositeten
              hos de styrande etablissemangen när nya oppositionsgrupperingar,
              som också har gjort väl ifrån sig i de demokratiska val som har
              hållits där, börjar finnas på gatorna. Sedan har vi en nervös
              stämning i hela den arabiska världen. Det påverkar också denna
              del av Mellanöstern även om den inte är arabisk.
            </seg>
            <seg n="db44d771">
              Vi delar den oro som framförts om utvecklingen. Det har framförts
              direkt vad gäller Camp Ashraf i detta konkreta fall, och Catherine
              Ashton har framfört våra uppfattningar. Jag har också haft möjlighet
              att diskutera detta med premiärminister Barham Saleh. Jag hoppas
              och tror, och det var också hans förhoppning, att detta inte kommer
              att upprepas.
            </seg>
          </u>
          <note type="speaker" n="5d2dc045">
            Anf. 5 BODIL CEBALLOS (MP):
          </note>
          <u who="bodil_ceballos_1a35e5" xml:id="i-31ed902c0f1c724b-1" n="a39114c0">
            <seg n="c15dd9f2">
              Fru talman! Jag vet att utrikesministern tycker att EU talar
              å våra vägnar. Jag är inte riktigt överens med honom om det. Det
              är både och. EU talar å våra vägnar, men vi har också en egen
              röst och kan använda oss av den. Det skulle ha betytt väldigt
              mycket för alla dem som bor här i Sverige och i andra länder utanför
              Camp Ashraf om fler hade uttalat sig i den här frågan.
            </seg>
            <seg n="851dd0ef">
              Jag fick åtminstone svar på min fråga 7, om ministern tänker
              ta något initiativ till att fördöma den militära attacken, att
              så inte är fallet.
            </seg>
            <seg n="4ef9a422">
              I fråga 2 talar vi om biståndsinsatser. Vi har ett relativt stort
              bistånd till Irak. Jag kollade upp hur siffrorna ser ut. De senaste
              mer exakta siffrorna är från 2009 de finns på hemsidan och då
              var det totalt lite drygt 160 miljoner. Men just när det gäller
              demokrati, mänskliga rättigheter och jämställdhet har man fått
              betala tillbaka 7,8 miljoner kronor. Det är just demokrati, mänskliga
              rättigheter etcetera som vi säger att vi ska stötta i Irak, men
              de pengarna har man fått lämna tillbaka. Däremot är det mycket
              på hållbar samhällsutveckling, humanitärt bistånd, konflikt, fred
              och säkerhet. Under 2010 skulle det vara 80 miljoner och därefter
              högst 120 miljoner per år. Jag tycker egentligen inte att vi ska
              ta tillbaka något bistånd från Irak eller södra Kurdistan. Jag
              vill att det ska vara där för att stötta den demokratiska utvecklingen.
              Men då blir det lite konstigt när man ser i siffrorna att det
              är just de pengarna som har betalats tillbaka. Det måste bero
              på att man inte har gjort det arbete som man skulle göra. Det
              enda projekt som jag hittade just nu var ett vattenprojekt i Erbil.
              I övrigt går pengarna via andra organisationer, utgår jag från,
              och inte via Sida.
            </seg>
            <seg n="6e53cdbd">
              Det här är lite märkligt, för ska vi stötta demokrati genom biståndet
              bör det också vara det som vi stöttar. Vi måste också följa upp
              och ställa krav utifrån den kravspecifikation vi har om mänskliga
              rättigheter. Följer inte landet de kraven måste man eventuellt
              dra in bistånd ibland.
            </seg>
            <seg n="14662f5e">
              Jag har tittat på de svar som har getts på de andra frågorna
              i interpellationen, att regeringen egentligen inte tar något speciellt
              initiativ för att skydda de kristna och andra minoriteter i Irak.
            </seg>
            <seg n="a8056608">
              I fråga 6 om att stoppa de svenska deportationerna av kristna
              irakier till Irak passar ministern fullständigt. Varken i de tidigare
              interpellationerna och skriftliga frågorna eller den här gången
              har det kommit något svar på det.
            </seg>
            <seg n="b16d1fe6">
              Ministern säger heller ingenting om detta med sjukvård som jag
              tar upp i fråga 8. Det var väldigt många i lägret som behövde
              sjukvård men inte fick den som de behövde. Det var också en svensk
              medborgare som dog i lägret. Det var också flera som sårades,
              om jag har förstått saken rätt. Deras släktingar bor i Sverige.
              Vad har UD gjort för att hjälpa de svenska medborgare som bor
              i lägret? Vad har gjorts från svenskt håll för att stötta upp
              i de här frågorna?
            </seg>
          </u>
          <note type="speaker" n="48b6ab79">
            Anf. 6 ANNIKA LILLEMETS (MP):
          </note>
          <u who="annika_lillemets_0161f8" xml:id="i-fe972854a0d5f34f-1" n="71c5c05d">
            <seg n="c6670977">
              Fru talman! Jag vill tacka utrikesministern för svaret. Jag är
              också väldigt glad att utrikesministern har talat med premiärminister
              Barham Saleh. Det är alldeles utmärkt. Jag undrar fortfarande
              förstås vad utrikesministern avser att göra framöver framföra
              kritik eller vad det kan vara så att det blir en konstruktiv utveckling.
              Det är väldigt viktigt att omvärlden uppmärksammar övergrepp och
              missförhållanden när det gäller mänskliga rättigheter.
            </seg>
            <seg n="c87df6a8">
              Jag, Jabar Amin och Valter Mutt, som var i Kurdistan, har försökt
              göra vårt genom att skriva den rapport som jag håller i min hand.
              Jag är glad att utrikesministern har tagit del av den. I rapporten
              finns en hel del, som sagt inte allt, men det vi har skrivit bekräftas
              också av Amnesty och andra organisationer.
            </seg>
            <seg n="5e6c9339">
              Nu när läget förvärras så snabbt är behovet av klarspråk från
              Sveriges och andra demokratiska länders sida akut. Vårt stöd för
              mänskliga rättigheter och demokrati måste vara omedelbart och
              väldigt kraftfullt. Vi har ett särskilt ansvar i Sverige, därför
              att vi har starka band mellan Sverige och irakiska Kurdistan.
              Det är många svenskar som har kurdiskt ursprung. Det är också
              många som bor i irakiska Kurdistan som har bott i Sverige, så
              Sverige borde kunna spela en väldigt viktig roll. Det kurdiska
              folket behöver vår hjälp i sin strävan att få den demokrati, frihet
              och säkerhet som de förtjänar, något som vi tar för givet, för
              mänskliga rättigheter är allas angelägenhet och ansvar.
            </seg>
            <seg n="e383eec4">
              Den mördade elvaåringen Germians mamma sade att hon hoppades
              att hennes barns blod skulle vara det sista som spillts. Det hoppas
              också jag och säkert alla andra. Jag upprepar därför min fråga:
              Vad kommer utrikesministern och regeringen att göra framöver för
              att det ska bli så?
            </seg>
          </u>
          <note type="speaker" n="8f7e7e7b">
            Anf. 7 JABAR AMIN (MP):
          </note>
          <u who="jabar_amin_5d3f98" xml:id="i-3ee3b5403f731c30-0" n="013ec93c">
            <seg n="7e378704">
              Fru talman! I sitt interpellationssvar sade utrikesministern
              följande: Mänskliga rättigheter och säkerhet är centrala komponenter
              för att Irak ska bli en långsiktigt stabil demokrati. Det håller
              jag fullständigt med om. Jag välkomnar en sådan infallsvinkel
              från utrikesministern, att han är tydlig på denna punkt.
            </seg>
            <seg n="2f7ab666">
              I FN:s konvention för mänskliga rättigheter anges tydligt i artikel
              20 rätten att manifestera sin åsikt på fredligt sätt. Denna rätt
              har kränkts ett flertal gånger i irakiska Kurdistan, och nu genom
              att militären finns i olika städer och förhindrar utövande av
              denna globala rättighet.
            </seg>
            <seg n="a2ce2fb8">
              Med detta som bakgrund, fru talman, är min fråga till utrikesministern:
              Hur avser utrikesministern att agera gentemot myndigheterna i
              irakiska Kurdistan för att de ska respektera FN:s konvention om
              mänskliga rättigheter och att man inte med våld och militär förhindrar
              utövande av en sådan grundläggande rättighet?
            </seg>
          </u>
          <note type="speaker" n="ca149815">
            Anf. 8 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-2" n="34350a47">
            <seg n="393959f9">
              Fru talman! Låt mig börja med att säga att jag tror att det är
              rätt att säga att man i Erbil och Sulaymaniyah lyssnar på oss
              lite mer än vad man lyssnar på andra länder på grund av de mänskliga
              och andra politiska kontakter som har kommit att utvecklas under
              åren. Därför tycker jag att det är viktigt att vi har möjlighet
              att föra dialogen direkt. Det kan handla om besök av riksdagsledamöter
              på det sätt som har skett. Jag tror att det är värdefullt för
              att där framföra uppfattningar. Jag har också haft möjlighet i
              det här fallet att tala direkt med premiärminister Barham Saleh.
              Man lyssnar. Det innebär inte att det omedelbart blir en dramatisk
              förändring av läget. Skulle den svenska verbala utrikespolitiken
              ha en sådan kraft att den omedelbart kunde förändra läget i världen
              kan jag försäkra er att världen skulle vara ett bättre ställe
              på många orter än vad den är i dag. Vi är ibland begränsade till
              att säga vad vi tycker och att utveckla kontakterna på ett sådant
              sätt att det tas på allvar och att man vet att när vi framför
              dessa åsikter är det för deras eget bästa egentligen. Jag tror
              att vi har den relationen, och vi ska fortsätta att utnyttja den
              på det sättet.
            </seg>
            <seg n="77bd94ce">
              Sedan vet vi alla att det tar lång tid att bygga demokrati. Områden
              och länder går inte från noll till hundra procent demokrati på
              ett ögonblick. Och vi har ofta i biståndspolitiken och i utrikespolitiken
              i övrigt att arbeta i skuggzoner, i gråzoner och i övergångslägen
              där perfektion är det som vi minst hittar men där vi får arbeta
              utifrån de förutsättningar som faktiskt finns. Det gäller i Irak,
              också i de kurdiska områdena.
            </seg>
            <seg n="5a4ee89f">
              Jag vet inte vad som ledde till att delar av biståndet hade återbetalats.
              Det var väl antagligen för att de inte hade uppfyllt villkoren.
              Vi har ju också vissa krav på användningen av skattebetalarnas
              medel. Men det är klart att det är bra att vi var där. Vattenprojektet
              är självfallet också bra. Jag har själv varit i Erbil och besökt
              kvinnoorganisationer som arbetar med hedersmord. Även om man förtrycker
              demonstranter på ett sätt som vi fördömer ska vi inte sluta att
              stödja dem som arbetar för att motverka hedersmord, för väldigt
              mycket av detta är värdefullt. Det tror jag att Bodil Ceballos
              och jag i grunden är eniga om.
            </seg>
            <seg n="ab13abb8">
              Jag ska bara säga något kort om detta med uttalandepolitiken,
              där vi har lite olika syn. När Catherine Ashton gör ett uttalande
              tycker jag att det är viktigt att inte devalvera det genom andra
              uttalanden.
            </seg>
            <seg n="11af5d2e">
              Vad innebär då devalvera? Jo, säg att hon gör ett uttalande i
              exempelvis den här frågan, och sedan gör Sverige och ytterligare
              fyra länder ett likadant uttalande, men inte de andra 22. Då sänds
              omedelbart signalen att det var ett uttalande av Catherine Ashton
              som stöddes bara av 5 länder i stället för av de 27. Skulle vi
              få både Catherine Ashton och alla 27 EU-medlemsländer att göra
              ett gemensamt uttalande, då är kraften i uttalandet där, men då
              är det rätt meningslöst om de 27 länderna gör egna uttalanden.
              Men gör hon ett uttalande och vi gör nationella uttalanden som
              aldrig blir 27 tenderar det att devalvera det gemensamma uttalande
              som vi har förhandlat fram.
            </seg>
            <seg n="feac7a86">
              Det här är ett lite nytt sätt att bedriva en kraftfull global
              utrikespolitik på som vi tar oss in i genom Lissabonfördraget.
              Det är också därför som jag tycker att det är viktigt att vi inser
              att det är så här.
            </seg>
            <seg n="935e47f6">
              Sedan kan man också ta del av den svenska politik som kommer
              till uttryck genom Catherine Ashton på Utrikesdepartementets hemsida,
              och därmed är det Sveriges politik som uttrycks genom dessa uttalanden.
              Och det gäller inte bara de 27 länderna utan också andra länder
              som associerar sig med detta, i de flesta fall till exempel Norge.
            </seg>
          </u>
          <note type="speaker" n="da349715">
            Anf. 9 BODIL CEBALLOS (MP):
          </note>
          <u who="bodil_ceballos_1a35e5" xml:id="i-31ed902c0f1c724b-2" n="a39114c0">
            <seg n="d6963eaa">
              Fru talman! Då har jag ett förslag till utrikesministern, och
              det är att ni lägger upp de här uttalandena direkt på regeringens
              hemsida så att det framgår att det också är svensk politik. Annars
              får man uppfattningen att Sverige inte tycker något eftersom det
              inte ligger där automatiskt. Ni borde hitta en modell som gör
              att den här politiken också når ut.
            </seg>
            <seg n="f3623c13">
              Egentligen tänkte jag säga någonting annat. Ministern var inne
              på de goda svenska relationerna och att man lyssnar mer på oss
              i Irak. Det är just det jag också menar. Vi har väldigt goda relationer
              med Irak av många skäl. Det ska vi använda oss av i den här dialogen.
              Att vi tycker eller gör saker devalverar inte på något sätt det
              som vi kan göra på EU-nivå, utan det kan snarare förstärka det
              just därför att vi är en samtalspart på ett annat sätt än många
              av de andra länderna.
            </seg>
            <seg n="0b76cf3f">
              Jag letade efter vad som finns som är budgetstöd, för det är
              i så fall det som man kanske skulle röra, men jag hittade inte
              siffrorna på det.
            </seg>
            <seg n="c2102c04">
              Sedan skulle jag vilja veta hur det går med Catherine Ashtons
              begäran om en oberoende utredning. Det måste vara en ordentlig
              och oberoende utredning som tar reda på vad som verkligen har
              hänt. Att Irak skulle mena att det här är illegala invandrare,
              så dem kan man göra vad man vill med, kan naturligtvis inte någon
              köpa. De finns där. De har funnits där under en väldigt lång tid.
              De avväpnades och fick löften om skydd i det här området. Det
              skyddet ska nu Iraks regering förse dem med. Det är det viktiga.
            </seg>
            <seg n="23615902">
              När det gäller demokratifrågan har jag en god vän från västra
              Kurdistan som sade så här för att förklara läget i Mellanöstern:
              Hos oss är det så att den som får en stol att sitta på han släpper
              den inte.
            </seg>
          </u>
          <note type="speaker" n="84974176">
            Anf. 10 JABAR AMIN (MP):
          </note>
          <u who="jabar_amin_5d3f98" xml:id="i-3ee3b5403f731c30-1" n="013ec93c">
            <seg n="d7b05303">
              Fru talman! Utrikesministern sade att demokrati tar tid, och
              det håller jag med om. Demokrati kan inte komma över en natt.
              Det tar tid. Det finns många som har kämpat för demokrati i decennier.
              Det gäller både i Irak och i irakiska Kurdistan. Många av dem
              som har kämpat har varit i Helsingfors. De är nu svenska medborgare
              och har åkt tillbaka. Det är därför vi har lättare än andra att
              påverka.
            </seg>
            <seg n="7b402f8c">
              Vi har också känt att myndigheterna och den regionala regeringen
              där tar kritik, speciellt från europeiska länder, på allvar och
              försöker åtgärda det. Därför är det viktigt med signaler från
              europeiska politiker, bland annat från Sverige.
            </seg>
            <seg n="b1af7b9a">
              Jag skulle vilja hävda att utvecklingen har gått åt fel håll
              under det senaste året. Det är inte så att den sakta går åt rätt
              håll. Den går åt fel håll. Manifestationer var tillåtna fram till
              för några månader sedan. Nu är de inte tillåtna. För tre månader
              sedan kunde man inte se militärer i Sulaymaniyah och de andra
              städerna. Nu ser man tusentals militärer som förhindrar varje
              uttryck för fredliga manifestationer. Det är viktigt att vi ger
              signaler till de kurdiska makthavarna att gränsen går här. Det
              här är en global rättighet som måste respekteras. Därför skulle
              det vara välkommet med ett svar från utrikesministern på frågan
              om han avser att agera gentemot makthavarna där för att garantera
              den globala rättigheten att genomföra manifestationer.
            </seg>
          </u>
          <note type="speaker" n="a662f21e">
            Anf. 11 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-3" n="34350a47">
            <seg n="a3316a84">
              Fru talman! Vi har framfört denna åsikt, både via Europeiska
              unionen och direkt till det som kallas makthavare. Vem som egentligen
              har makten när det gäller att bekämpa demonstrationer i dessa
              områden kan man väl diskutera.
            </seg>
            <seg n="fc867e8d">
              Man kan också diskutera om utvecklingen går åt fel håll. Ja,
              om man tittar på det som vi nu diskuterar får vi väl säga det.
              Men ser man det i ett lite längre perspektiv var detta en region
              som var totalt dominerad av två partier och två säkerhetsapparater,
              PDK och PUK. Så är det inte riktigt längre efter de senaste valen,
              utan nu uppträder också andra politiska grupperingar. I den meningen
              sker lite av en uppluckring av den tidigare maktduopolen som har
              funnits i denna region. Det är möjligtvis det som också leder
              till de nervösa och oacceptabla reaktioner som har lett till dödsoffer
              i det här konkreta fallet.
            </seg>
            <seg n="346993b1">
              Jag glömde att svara på frågan om konsulär hjälp till svenska
              medborgare tidigare. Jag konstaterar att ingen sådan konsulär
              hjälp har begärts. Det skulle vi självfallet ha gett om så hade
              varit fallet.
            </seg>
            <seg n="73273f49">
              Till slut har Bodil Ceballos förmodligen alldeles rätt. Jag ska
              titta på hur UD:s hemsida ser ut. Jag tror att det finns länkar,
              och sedan får man klicka ytterligare en gång. Mot bakgrund av
              vad jag själv har sagt är det nog ett otillfredsställande arrangemang.
              Vi får se om vi inte kan göra detta bättre. Då kanske vi också
              kan föra diskussioner som denna utifrån en bättre gemensam bas.
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="bb0d6ccc">
            5 § Svar på interpellation 2010/11:327 om Sveriges medverkan
            i FN:s råd för mänskliga rättigheter
          </note>
          <note type="speaker" n="6e90cc81">
            Anf. 12 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-4" n="34350a47">
            <seg n="0164be15">
              Fru talman! Kent Ekeroth har frågat biståndsministern huruvida
              Sveriges medverkan i MR-rådet legitimerar icke-demokratiska stater
              och hur hon avser att förbättra situationen i rådet vid ett svenskt
              medlemskap.
            </seg>
            <seg n="69e74925">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="0597f0e4">
              Att främja och försvara de mänskliga rättigheterna är, som alldeles
              nyss har framgått, en grundsten i svensk utrikespolitik. FN:s
              råd för mänskliga rättigheter, det vi normalt kallar MR-rådet,
              är FN:s huvudsakliga organ för behandling av frågor som rör mänskliga
              rättigheter. Det är därför naturligt för Sverige att engagera
              sig aktivt i rådet. Om Sverige blir medlem kommer vi att verka
              för att MR-rådet uppmärksammar och påtalar situationer med allvarliga
              och systematiska kränkningar av mänskliga rättigheter. Sverige
              kommer vidare att från ett rättighetsperspektiv betona implementeringen
              och genomförandet av de mänskliga rättigheterna. MR-rådets rapportörer,
              konventionsorgan och granskningar av MR-situationen i medlemsländerna
              har en central roll för att följa upp de åtaganden som medlemsstaterna
              har gjort.
            </seg>
            <seg n="983e5434">
              Vi kommer också att verka för att mänskliga rättigheter blir
              en starkare drivkraft för förändring och för en utveckling mot
              en hållbar fred, demokratiska rättsstater och jämställda samhällen.
              Den utveckling som vi ser i stora delar av världen i dag visar
              att ett långsiktigt, demokratiskt samhällsbygge kräver respekt
              för mänskliga rättigheter som grund.
            </seg>
            <seg n="f3df4b0d">
              När MR-rådet inrättades år 2006 efter beslut av FN:s generalförsamling
              fanns det höga förväntningar på organet, inte minst från svensk
              sida. MR-rådet har under de första åren inte helt levt upp till
              dessa förväntningar. De senaste månaderna har vi däremot sett
              en utveckling i mer positiv riktning. Libyens medlemskap har suspenderats
              mot bakgrund av landets grova brott mot de mänskliga rättigheterna.
            </seg>
            <seg n="befda1d0">
              MR-rådet har också behandlat akuta situationer för de mänskliga
              rättigheterna genom särskilda sessioner om specifika ländersituationer:
              Elfenbenskusten den 23 december förra året, Libyen den 25 februari
              och nu Syrien senast den 29 april. Detta visar att MR-rådet, i
              det nya läge som uppträtt, kan agera snabbt och effektivt i enlighet
              med sitt mandat.
            </seg>
            <seg n="5b8d2dea">
              MR-rådet har också under den senaste rådssessionen i mars, bland
              annat på svenskt initiativ, beslutat att upprätta en så kallad
              specialrapportör för situationen för mänskliga rättigheter i Iran.
              Detta är första gången en rapportör upprättas av MR-rådet för
              att se över situationen i ett enskilt land. Rapportören ska i
              ett första skede rapportera till Förenta nationernas generalförsamling
              i höst.
            </seg>
            <seg n="3051853f">
              Sverige kommer fortsättningsvis att prioritera förbättringar
              och reformer av rådets arbete. Sammantaget är målet med Sveriges
              medlemskap att föra en aktiv politik i dessa frågor. Det innebär
              bland annat att brott mot mänskliga rättigheter även i fortsättningen
              kommer att kritiseras skarpt.
            </seg>
          </u>
          <note type="speaker" n="f4ea0fcc">
            Anf. 13 KENT EKEROTH (SD):
          </note>
          <u who="kent_ekeroth_3b89d3" xml:id="i-f72d2102922e8d99-0" n="d6eb4e80" next="i-5a8c0ef202ea9c84-0">
            <seg n="16d099cc">
              Fru talman! Jag får tacka för svaret från Carl Bildt.
            </seg>
            <seg n="1d7c79e3">
              Ambitionerna som utrikesministern målar upp är förvisso lovvärda,
              men MR-rådet har allt sedan dess nya namn antogs efter dess föregångare
              Kommissionen för mänskliga rättigheter skämt ut sig ordentligt
              precis som sin föregångare.
            </seg>
            <seg n="ebbeadde">
              Som jag skrev i interpellationen har enligt Freedom House andelen
              fria stater i rådet sjunkit till strax över 40 procent. Det är
              alltså en majoritet av stater i rådet som varken har demokrati
              eller frihet för sina medborgare. Länder som i dag sitter i detta
              råd är, som utrikesministern säkert vet, Bahrain, Jordanien, Saudiarabien
              och tills nyligen även Libyen. Detta råd, som paradoxalt nog kallas
              Human Rights Council, består alltså av några av de värsta förbrytarna
              mot mänskliga rättigheter i dag.
            </seg>
            <seg n="51a57ac9">
              Utrikesministern påtalar att han de senaste månaderna sett en
              mer positiv utveckling i rådet och hänvisar till att Libyen uteslutits
              och att sessioner hållits rörande till exempel Syrien. Jag ser
              det snarare som ett tecken på att MR-rådet helt enkelt känt sig
              tvunget att göra det i ljuset av den uppmärksamhet Libyen och
              även Syrien åtnjutit, och det gör man för att inte dumförklara
              sig alltför uppenbart igen.
            </seg>
            <seg n="ecbb762e">
              Bara det faktum att detta råd, som domineras av ofria stater,
              inte ville agera förrän det stod klart att Gaddafi tappat kontrollen
              över landet. Det blir alldeles uppenbart när man betänker att
              det bara var så sent som förra året som Libyen valdes in i rådet!
              Förra året var Libyen jättebra och nu ska vi tro att rådet har
              kommit till insikt.
            </seg>
            <seg n="3c5c8b8a">
              I november förra året, inte så länge sedan med andra ord, tog
              MR-rådet fram en rapport som hyllade Libyen för dess demokratiska
              system och för skydd mot mänskliga fri- och rättigheter. Rapporten
              skulle antas i mars i år! Det var alltså inte speciellt länge
              sedan rådet visade vad det egentligen står för.
            </seg>
            <seg n="7ceb43a8">
              FN har med andra ord inga problem med diktaturer så länge de
              är starka nog, kan det synas. Först när de faller har FN synpunkter
              på deras bristande respekt för mänskliga rättigheter.
            </seg>
            <seg n="2434d669">
              Jag anser inte att detta är ett tecken på en positiv utveckling
              på senare tid.
            </seg>
            <seg n="4b0c0129">
              Att rådet agerar snabbt kan jag inte hålla med om. Stater som
              Libyen, Syrien och Iran har undgått kritik under alla tidigare
              år. Jag skulle inte i likhet med Carl Bildt vilja kalla det för
              att agera snabbt, även om man möjligtvis har gjort det alldeles
              nyligen.
            </seg>
            <seg n="103a72f7">
              Detta råd, som är en efterföljare till den totalt misslyckade
              Kommissionen för mänskliga rättigheter, har sedan dess tillkomst
              2006 ägnat runt 80 procent av sina resolutioner åt demokratin
              Israel och övriga åt Myanmar och Nordkorea. 189 av FN:s länder
              har det inte vidtagits några åtgärder mot alls, och Sudan fick
              ofta beröm för bra samarbete.
            </seg>
            <seg n="6e5cc9c3">
              År 2008 beslöt det muslimkontrollerade rådet att riva upp mandatet
              om yttrandefrihet så att dess expertutredare avkrävs rapport om
              sådana som missbrukar denna frihet, det vill säga de som vågar
              säga något som av muslimerna kan uppfattas som stötande för deras
              uppenbart känsliga sinne.
            </seg>
          </u>
          <note n="a82d0e29">
            I mars 2009 antog rådet en Pakistansponsrad resolution som säger
            att förtal av religioner är att likställa med övergrepp mot de
            mänskliga rättigheterna, och återigen var det bara islam som nämndes
            i sammanhanget.
          </note>
          <u who="kent_ekeroth_3b89d3" xml:id="i-5a8c0ef202ea9c84-0" n="d6eb4e80" prev="i-f72d2102922e8d99-0">
            <seg n="6333c09b">
              Detta är bara ett litet axplock av den kritik som kan framföras
              mot det här nya rådet sedan dess tillkomst 2006.
            </seg>
            <seg n="9d3b9919">
              I ljuset av allt detta och även rådets agerande på senare tid,
              anser inte utrikesministern att Sverige genom sin medverkan skulle
              legitimera detta råd och det farsartade agerande som i princip
              alltid blir resultatet?
            </seg>
            <seg n="c4da1267">
              Tror utrikesministern verkligen att Sverige kommer att få dessa
              odemokratiska stater att förstå sina fel och brister och därmed
              bättra sig?
            </seg>
          </u>
          <note type="speaker" n="c6a029e6">
            Anf. 14 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-5" n="34350a47">
            <seg n="0e455f94">
              Fru talman! Vi lever, och det kommer knappast som någon sensation
              om jag säger det, i en värld där inte alla länder är demokratier.
              Av detta kan man dra två slutsatser. Den ena är att man ger sjutton
              i världen och drar sig ur den. Den andra är att man försöker engagera
              sig mer i den för att förändra den till det bättre.
            </seg>
            <seg n="664a94bb">
              Jag tror att det är rimligt att dra den senare slutsatsen snarare
              än den förra.
            </seg>
            <seg n="26dddc7a">
              För att gå tillbaka till den numera rätt långa historien av samarbete
              i Förenta nationerna så sattes denna organisation upp med en kompakt
              majoritet av länder som icke var demokratiska. Vi har successivt
              genom stora förändringar i världen kommit fram till en situation
              där huvuddelen av medlemsstaterna i Förenta nationerna har någon
              typ av representativt styre. Det innebär inte att vi är nöjda
              med situation som den är, men jag tror inte att det var någon
              som på 50-talet, 60-talet, 70-talet eller 80-talet krävde att
              Sverige skulle lämna Förenta nationerna bara därför att det inte
              var en majoritet av demokratier. Vi måste vara med i ett samarbete
              och sträva efter att förändra.
            </seg>
            <seg n="11c7b060">
              Detta gäller också Rådet för mänskliga rättigheter. Det är alldeles
              riktigt att där sitter en del länder som har betydande brister,
              lindrigt uttryckt, i sin respekt för de mänskliga rättigheterna.
              Men de underkastar sig genom medlemskapet i rådet en granskning
              som kanske med alltför små steg för vår smak, men dock steg, förhoppningsvis
              rör sig i rätt riktning.
            </seg>
            <seg n="07dd05a0">
              Jag tycker att det vi har kunnat se under de senaste månaderna,
              inte minst beslutet om att tillsätta en rapportör vad gäller situationen
              i Iran, är att det finns lite ökade möjligheter att utnyttja rådet
              för att föra frågan om mänskliga rättigheter framåt. Ett är jag
              alldeles säker på: Skulle vi som tror på mänskliga rättigheter
              och demokrati säga att vi inte vill vara med kan vi vara alldeles
              övertygade om att de som inte tror på demokrati och mänskliga
              rättigheter kommer att dominera fullständigt. Då får vi en, åtminstone
              på marginalen, ännu sämre värld, och det kan inte riktigt vara
              det som var meningen med Sveriges utrikespolitik.
            </seg>
          </u>
          <note type="speaker" n="1e47cd26">
            Anf. 15 KENT EKEROTH (SD):
          </note>
          <u who="kent_ekeroth_3b89d3" xml:id="i-efaa45f10d6394ee-0" n="d6eb4e80">
            <seg n="738e6608">
              Fru talman! Tack för svaret!
            </seg>
            <seg n="55c976f4">
              Utrikesministerns förhoppning om att Sveriges eventuella deltagande
              i rådet medför någon skillnad kan jag inte riktigt hålla med om.
              Länderna till rådet utses på regional basis, vilket innebär att
              om Sverige deltar i rådet ersätter vi något annat västland. För
              majoritetsförhållandena i rådet kommer det inte att spela någon
              roll över huvud taget. Vi kanske ersätter ett land i Europa till
              exempel.
            </seg>
            <seg n="628da88e">
              Det är inte heller troligt, som jag indikerade tidigare, att
              Sverige skulle kunna tala till exempel Kina eller Uganda till
              rätta. Jag tror inte att utvecklingen i världen mot mer demokrati
              har någonting med FN att göra över huvud taget, allra minst med
              det här människorättsrådet som man var tvungen att göra om därför
              att det misslyckades kapitalt. Detta råd och föregående råd har
              snarare varit en hemvist för diktaturerna för att skydda sina
              egna system och sig själva från kritik, eller vad det nu kan vara.
              Jag ser det mer som ett medel för dem att verka. Det är kanske
              därför de är så intresserade av att ingå i det här människorättsrådet.
            </seg>
            <seg n="ccd988e4">
              Jag är medveten om utrikesministerns ställning i frågan det är
              lovvärt att tro att man kan påverka genom rådet och även regeringens
              ställning i frågan. Men jag har inte hört några övertygande argument
              som kan försvara deltagandet i detta råd.
            </seg>
            <seg n="1776939b">
              Jag anser att det bästa vore om vi stod utanför för att signalera
              att vi inte tänker låta oss dras med i det här skämtet till organisation.
              Ännu bättre vore om alla demokratiska länder valde att hoppa av
              MR-rådet, för då skulle dess betydelse sjunka till noll och ingenting.
              Det är ungefär där dess betydelse borde vara. Såsom det är i dag
              legitimerar andra väststater rådet. Om Sverige går med kommer
              vi också att göra det.
            </seg>
            <seg n="8103b234">
              I det långa loppet är lösningen, menar jag, högst troligen ett
              FN utan diktaturer eller teokratier, ett Förenta demokratiska
              nationerna. Men där är vi tyvärr inte än.
            </seg>
          </u>
          <note n="319091de">
            I detta anförande instämde William Petzäll (SD).
          </note>
          <note type="speaker" n="98946bb7">
            Anf. 16 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-6" n="34350a47">
            <seg n="b7595c1e">
              Fru talman! Jag kan självfallet inte garantera att vi kommer
              att lyckas om vi försöker med FN:s råd för mänskliga rättigheter.
              Men jag kan absolut garantera att vi inte kommer att lyckas om
              vi inte försöker. Utrikespolitiken handlar inte om att ställa
              ut några löften om att vi med några snabba uttalanden ska förändra
              världen till det bättre. Utrikespolitiken handlar om ett mödosamt
              arbete för att ibland med framgångar, ibland med motgångar, försöka
              tillvarata svenska intressen och värna de värderingar som vi och
              de europeiska demokratierna står för. Då får man utnyttja de forum
              som finns. Vill man inte göra det kan man krypa in i sin lilla
              jordkula och hoppas att världen blir bättre i alla fall. Men det
              är inte säkert att den blir det, och då får man stanna i jordkulan.
            </seg>
            <seg n="a6643a9f">
              Jag vet inte riktigt vad som är slutsatsen av Kent Ekeroths resonemang
              på slutet att det är beklagligt att det inte är en majoritet av
              demokratier, att inte alla är demokratier inom FN. Är slutsatsen
              då i analog med vad som sades om MR-rådet att vi ska gå ut ur
              FN? Exakt samma argument kan anföras mot Sveriges medlemskap i
              Förenta nationerna. Huvuddelen av frågorna går till FN:s generalförsamling
              för avgörande där, till exempel frågan om Libyens medlemskap.
              Är vi inte beredda att vara med där på grund av att alla inte
              är fullfjädrade demokratier då får vi lämna Förenta nationerna
              och krypa ännu längre ned i den där lilla jordkulan. Det tror
              jag inte är bra vare sig för världen eller för Sverige. Men ska
              vi vara med i FN fortfarande enligt Kent Ekeroths resonemang,
              varför ska vi då det med tanke på det resonemang han förde nyss?
            </seg>
          </u>
          <note type="speaker" n="f1bc56d3">
            Anf. 17 KENT EKEROTH (SD):
          </note>
          <u who="kent_ekeroth_3b89d3" xml:id="i-efaa45f10d6394ee-1" n="d6eb4e80">
            <seg n="41a7daef">
              Fru talman! Man kan utnyttja de här forumen till att visa att
              man inte gillar dem, att man inte gillar det de står för, att
              man inte gillar den fristad de icke-demokratiska staterna har
              gjort dem till åt sig själva genom att lämna dem, genom att inte
              delta. Det är precis som när man lämnar ett möte om någon säger
              något olämpligt, såsom var fallet bland vissa deltagare, inte
              Sverige vad jag minns, där Ahmadinejad talade i FN:s generalförsamling.
              Det är också ett sätt att påverka att inte delta i ett råd som
              detta. Det är ett sätt att bedriva politik på helt enkelt.
            </seg>
            <seg n="989f2000">
              Det jag pratar om som en lösning i det långa loppet är ett FN
              med demokratiska stater. Jag menar att det vore mycket bättre
              ifall de icke-demokratiska staterna inte skulle ingå i vare sig
              människorättsrådet eller generalförsamlingen. Jag tycker att det
              är någonting man borde eftersträva. Det kanske är en vidare diskussion
              än vad den här interpellationen tar upp, som i första hand handlar
              om människorättsrådet. En diskussion om hur FN ska se ut i framtiden
              och om dess vara eller icke-vara i nuvarande form är ytterst aktuell.
              Det är en diskussion som jag gärna tar.
            </seg>
            <seg n="14e642d4">
              Jag är en av dem som förespråkar ett Förenta demokratiska nationerna
              och inte ett FN som, återigen, domineras av icke-demokratiska
              stater som kan använda FN som ett vapen, vilket de ofta gör, för
              sin agenda och sina ändamål, ofta och gärna mot Israel och andra
              demokratiska stater och ofta för att skydda islam från berättigad
              kritik och vad det nu må vara.
            </seg>
            <seg n="dbc0ac40">
              FN har alltså extremt många stora brister som jag gärna diskuterar,
              även om det ligger utanför denna interpellation.
            </seg>
          </u>
          <note type="speaker" n="dc5ef563">
            Anf. 18 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-7" n="34350a47">
            <seg n="23a7554d">
              Fru talman! Det är möjligt att jag har missuppfattat någonting,
              men inte blev jag så mycket klokare av detta. Kent Ekeroth säger
              att anledningen till att vi ska vara med i FN är att man kan utnyttja
              detta forum för att göra gällande sina ståndpunkter och för att
              framföra synpunkter på dem som inte lever upp till de mänskliga
              rättigheterna.
            </seg>
            <seg n="5de976fa">
              Det tycker jag är ett utomordentligt bra argument för att vara
              med i Förenta nationerna och dess olika organ, varav det finns
              väldigt många. Rådet för mänskliga rättigheter är ett av dessa
              organ som dessutom är fokuserat på just den typen av problem.
              Sedan finns det många andra organ i FN som vi är med i där frågan
              om de mänskliga rättigheterna inte kommer upp naturligt, men där
              vi förvisso samarbetar med länder som inte är demokratiska.
            </seg>
            <seg n="037657f1">
              Här har vi ett organ där vi legitimt kan ta upp och kritisera
              dem. Att mäla sig ur just den delen av FN-samarbetet som handlar
              om mänskliga rättigheter och vara med i resten förefaller mig
              från en logisk utgångspunkt, lindrigt uttryckt, något lite haltande.
            </seg>
            <seg n="39e4f648">
              Sedan kan vi alla önska en värld med bara demokratier jag delar
              gärna denna önskan men då vill jag gärna vara med och verka för
              att den världen kommer till stånd och inte bara krypa hem till
              jordkulan och låtsas som att världen inte finns. Det kommer inte
              på marginalen att leda till ett bättre resultat.
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="8e4ff281">
            6 § Svar på interpellation 2010/11:334 om samarbete i Barentsregionen
            och det arktiska området
          </note>
          <note type="speaker" n="1915f1be">
            Anf. 19 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-8" n="34350a47">
            <seg n="0a98bc6e">
              Fru talman! Sven-Erik Bucht har ställt frågor om regeringens
              politik för Barentsregionen och Arktis. Han undrar vad som hittills
              uträttats under Sveriges ordförandeskap i Barentsrådet och vilka
              planer som finns för dess återstående sex månader.
            </seg>
            <seg n="51aa3fa7">
              Barentsregionens och Arktis strategiska betydelse växer, både
              som källa till viktiga råvaror och knutpunkt för transporter.
              Människans avtryck blir djupare i en region som är miljömässigt
              utsatt och där klimatförhållandena utmanar. För att garantera
              säkerheten i en sådan miljö krävs intensivt internationellt samarbete.
              Sverige arbetar därför för synergier såväl mellan Barentsrådet
              och Arktiska rådet som med Nordliga dimensionen och andra organisationer.
            </seg>
            <seg n="6f4d02ec">
              Ett centralt tema för det pågående ordförandeskapet är en hållbar
              ekonomisk tillväxt. Barentsregionen har unika tillgångar på strategiskt
              viktiga råvaror malm, sällsynta mineraler, skog och fisk. De lägger
              grunden för fortsatt tillväxt i regionen. Barentsregionen är redan
              världsledande i att ta till vara sina resurser på ett effektivt
              och miljömässigt hållbart sätt. För att förverkliga regionens
              potential krävs fungerande transportlösningar som förenar Barentsregionen
              med världsmarknaderna. Här är Sverige pådrivande.
            </seg>
            <seg n="4da9731f">
              I maj 2010 i Umeå möttes Barentsregionens näringsministrar för
              första gången någonsin för att på svenskt initiativ diskutera
              hur vi kan samarbeta för en hållbar hantering av regionens naturresurser
              och främja förnybar energi och energieffektivisering i regionen.
              Till detta möte presenterades en ny svensk studie om regionens
              råvarupotential, beställd av Näringsdepartementet.
            </seg>
            <seg n="fa6d0b1a">
              I juni träffades sedan transportministrarna från Barentsregionen
              och andra nyckelländer, inklusive Kina, i Haparanda för att diskutera
              framtidens transportlösningar i norr, och i mars satte jag, Maud
              Olofsson och våra Barentskollegor regionens naturresurser på EU-kartan.
              Vi for till Bryssel och förde intensiva diskussioner med EU-parlamentariker,
              industrikommissionären Antonio Tajani och näringsliv från hela
              Europa. Vi uppmärksammade den viktiga roll som Barentsregionen
              kan spela i EU:s råvaruförsörjning, men också vad vi kräver från
              EU för att förverkliga regionens potential.
            </seg>
            <seg n="a90e2887">
              Det svenska ordförandeskapet gör mycket för handeln och näringslivet
              i regionen. Bland annat har Sverige tagit initiativ till och finansierat
              en ny tjänst i Barentsrådets gemensamma sekretariat i Kirkenes
              som hjälper regionens aktörer företag, myndigheter, universitet
              och andra att dra maximal nytta av de betydande källor till projektfinansiering
              som finns i Norden och EU.
            </seg>
            <seg n="697e98a8">
              I början av det svenska ordförandeskapet genomfördes också i
              Skellefteå ett seminarium för regionens företag, i syfte att främja
              den internationella handeln i Barentsregionen. I juni reser statssekreterare
              Gunnar Oom med en handelsdelegation till Murmansk för att främja
              kontakterna och affärsmöjligheterna mellan de svenska Barentslänen
              och nordvästra Ryssland. Företagarkonferensen Barents Industrial
              Partnership hålls i Haparanda i juni, där hundratals företag från
              hela regionen möts för att diskutera företagandets villkor i norr.
            </seg>
            <seg n="71c44d8e">
              I höst arrangerar Sverige den stora integrerade övningen Barents
              Rescue, där sjukvård, räddningstjänst, polis och andra vitala
              samhällsfunktioner i Sverige, Norge, Finland och Ryssland deltar
              med omkring 500 personer under en veckas tid. Denna komplexa övning
              och det intensiva myndighetssamarbete mellan fyra länder som krävs
              för att den ska bli möjlig stärker regionens säkerhet och bidrar
              väsentligt till visionen om Arktis som ett lågspänningsområde.
            </seg>
            <seg n="13fd2287">
              Arbetet med miljö och klimat, slutligen, är helt centralt för
              Barentsrådet och det svenska ordförandeskapet. Samarbetet i regionen
              bidrar till vattenrening, till minskade kemikalieutsläpp och till
              att möta klimatutmaningarna i de känsliga ekosystemen i norr.
              Tack vare ett projektbaserat arbete under ledning av Miljödepartementet
              och genom goda kontakter med inte minst Ryssland går arbetet framåt
              med att rena de värst nedsmutsade så kallade environmental hot
              spots i Barentsregionen.
            </seg>
            <seg n="5bb08296">
              Sverige har dessutom via Sida upprättat en särskild fond, det
              så kallade Barents Window, som bland annat ska bidra till ökad
              energieffektivitet i Ryssland få saker kan ha en större positiv
              inverkan på regionens miljö.
            </seg>
            <seg n="9fe47dbf">
              Dessa är några av de initiativ som det svenska Barentsordförandeskapet
              har tagit för att främja säkerheten, den ekonomiska tillväxten
              och miljön i Barentsregionen. Låt mig också meddela att den 12
              maj presenterade regeringen en svensk strategi för hela Arktisregionen
              av vilken i alla fall delar av Barentsregionen är en viktig del.
            </seg>
          </u>
          <note type="speaker" n="47b6fe4d">
            Anf. 20 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-afec4ea2965dc2e4-0" n="09b86076">
            <seg n="6baaad97">
              Fru talman! Först vill jag säga att jag blev så upprymd av utrikesministerns
              svar på den förra interpellationen som vi alla demokratiska partier
              delar till fullo.
            </seg>
            <seg n="368f556f">
              Jag ska också tacka statsrådet för svaret på min interpellation.
              Det är ett antal aktiviteter som statsrådet radar upp som har
              ägt rum det senaste året, och säkert är många av dem väl värda
              och bra genomförda. Jag ska återkomma med några kommentarer kring
              det.
            </seg>
            <seg n="2ee148fa">
              Jag vill inledningsvis ändå påpeka att det känns lite förvånande
              att man måste ställa en interpellation för att få en redovisning
              av de här frågorna i riksdagen. Borde inte egentligen det initiativet
              tas av regeringen och ansvarigt statsråd?
            </seg>
            <seg n="8359ad7b">
              Fru talman! Barentsområdet är ett oerhört resursstarkt område
              ett av världens, om inte världens, rikaste råvaruområden. Det
              är Europas kornbord när det gäller olja, gas, vattenkraft, skogsråvara,
              mineraler, fisk och vilda djur. Det finns också en fantastisk
              natur. I området bor 5,9 miljoner människor. Här finns oanade
              möjligheter som kan skapa och säkerställa välstånd i vårt land
              men också för våra grannländer i norr.
            </seg>
            <seg n="98d03b04">
              I statsminister Reinfeldts första regeringsdeklaration 2006 skrevs
              det in att det skulle bli mer fokus på Barents. Jag blev själv
              väldigt glad för det. Det var en bra ansats som givetvis observerades
              uppe i norr och som skapade förväntningar. Tyvärr har vi inte
              i de senaste utrikespolitiska deklarationerna sett så mycket av
              den typen av frågor.
            </seg>
            <seg n="71d10c98">
              Inte heller har regeringen tagit initiativ till debatt i riksdagen
              kring vårt lands nationella strategi för Barents och Arktis. Det
              är också lite förvånande, och det skiljer oss också ganska mycket
              från våra nordiska grannar som diskuterat och fastställt strategier
              för dessa frågor i sina parlament.
            </seg>
            <seg n="8c387639">
              Ännu mer förvånande blir det då statsrådet så tydligt i sitt
              svar uttrycker sin mening att frågorna är av stor vikt för att
              nå ekonomisk hållbar tillväxt och att det för att garantera säkerheten
              krävs internationellt samarbete.
            </seg>
            <seg n="60ed0a66">
              Fru talman! Det är precis så det är: Viktiga frågor hör till
              parlamenten, och regeringen har ett ansvar för att nationella
              strategier lyfts upp till diskussion och beslut även i vår riksdag.
              Jag saknar detta.
            </seg>
            <seg n="44af69a1">
              Så till några reflexioner och kommentarer kring de aktiviteter
              som statsrådet redovisar i sitt svar.
            </seg>
            <seg n="ee5f8602">
              Först och främst måste samverkan inom Barentsregionen givetvis
              utgå från den nationella nivån, men det är av största vikt att
              den nationella nivån även involverar och omnämner den regionala
              och lokala nivåns betydelse.
            </seg>
            <seg n="29699f14">
              Beträffande resan till Murmansk i juni är det möjligen en miss
              i statsrådets svar att man inte nämner att Norrbottens läns landshövding
              Per-Ola Eriksson faktiskt är en av delegationsledarna vid mötet
              för att främja kontakter och affärsmöjligheter. Möjligen kan det
              också vara en värderingsfråga med tanke på de möten som omnämns,
              i Umeå och i Haparanda, där den regionala nivån inte involverades.
            </seg>
            <seg n="46bc1135">
              Även beträffande anslag till regional nivå för arbete med Barentsfrågor
              har regeringen, som jag känner det, en styvmoderlig behandling.
              Vi kan titta på Norges regering och det anslag man ger till Barentssekretariatet.
              Det handlar om 35 miljoner årligen. Länsstyrelsen i vårt län,
              som har hand om de här frågorna, har 1,4 miljoner och 2 miljoner
              extra under ordförandeskapet. Det visar på en värdering. Jag återkommer
              med fler synpunkter.
            </seg>
          </u>
          <note type="speaker" n="b426c0af">
            Anf. 21 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-9" n="34350a47">
            <seg n="12eea11e">
              Fru talman! I fråga om den senare delen har det sin bakgrund
              inte minst i att länsstyrelserna i Sverige har en mycket starkare
              ställning och mycket större resurser i sig än vad motsvarande
              organ i Norge har. Man kan titta på de samlade resurserna, som
              vi lägger på detta i ett mer begränsat område än vad som gäller
              i Norge. Jag tror att vi kan klara oss relativt väl i den jämförelsen.
            </seg>
            <seg n="3e42aa1e">
              Jag tycker att vi har uppvisat en betydande aktivitetsnivå i
              de här frågorna inom Barentssamarbetet och nu i det arktiska samarbetet.
              Jag är själv lite förvånad över att detta är första gången på,
              vid det här laget, nästan fem år som jag har fått någon fråga
              eller någon interpellation från någon ledamot i denna kammare
              om dessa frågor som för vår del är viktiga.
            </seg>
            <seg n="b166855a">
              Jag kan se på mitt eget reseschema som utrikesminister. Det handlar
              inte bara om varma och sandiga ställen, utan jag har besökt Kiruna,
              Tromsö, Kirkenes, Murmansk, Salekhard i norra Sibirien, Hammerfest,
              Reykjavik, Nuuk och Gällivare för att bara ta några av de icke
              huvudstäder, i allt väsentligt, med Reykjavik som undantag, som
              jag har besökt för att diskutera utvecklingsperspektiven i detta
              viktiga område.
            </seg>
            <seg n="df8dc51c">
              Jag vill bara försäkra att vi självfallet försöker att engagera
              också de berörda svenska länsstyrelserna. Per-Ola Eriksson och
              Chris Heister, som inte heller ska glömmas bort, från Umeå, var
              till exempel med oss nere i Bryssel när vi presenterade råvarutillgångarna
              uppe i norr för den europeiska politiska miljön. De var självfallet
              också med, åtminstone Per-Ola Eriksson, när vi var i Murmansk
              i samband med inledningen av detta arbete.
            </seg>
            <seg n="2813b552">
              Sedan är det viktigt att säga, även om jag råkar vara utrikesminister,
              att huvuddelen av detta arbete ligger på andra departement och
              på näringslivet och på forskarmiljön och på de olika regionala
              myndigheterna. Vi kan och det försöker vi göra stimulera och bereda
              vägen för detta samarbete.
            </seg>
            <seg n="c959170f">
              Jag tycker själv att något mindre har gjorts under de senaste
              1520 åren än vad jag hade hoppats på. Jag var av olika skäl inblandad
              i början av detta samarbete, också omedelbart efter dåvarande
              Sovjetunionens fall. Jag hade hoppats att vi skulle ha kommit
              längre när det gäller att bygga ut till exempel transportmöjligheter
              i de nordliga delarna av Skandinavien och gentemot Kolahalvön
              än vad vi faktiskt har gjort. Jag hade hoppats att vi skulle ha
              kommit längre när det gäller att bekämpa en del av miljöförändringarna.
              Jag säger detta utan att vilja lägga detta tidigare svenska regeringar
              till last. Jag tror att problemen i allt väsentligt har funnits
              på andra områden.
            </seg>
            <seg n="412e4c10">
              Men jag tycker att det nu finns en ny kraft i intresset för de
              arktiska frågorna, om jag vidgar perspektivet. När vi hade ministermöte
              i Arktiska rådet i Nuuk på Grönland i förra veckan hade vi under
              huvuddelen av en dag den ryske utrikesministern Sergej Lavrov
              där, föga sensationellt, för han har varit med på de tidigare
              mötena också. Men för första gången hade vi USA:s utrikesminister
              Hillary Clinton där, under nästan två dygn. Vi hade USA:s inrikesminister
              där, och vi hade den ledande senatorn från Alaska där, förutom
              självfallet urbefolkningsrepresentanter från de olika delarna
              av området.
            </seg>
            <seg n="6fd41102">
              Det tycker jag visar icke bara detta, kanske inte ens främst
              att de senaste åren har inneburit en ökad fokusering på detta.
              Jag kan försäkra Sven-Erik Bucht att när vi lämnar över ordförandeskapet
              i Barentsrådet i höst, vid ett ministermöte i Kiruna, kommer vårt
              engagemang alls icke att minska. Jag tror att vi har skapat en
              god bas för att fortsätta arbetet med de här frågorna.
            </seg>
          </u>
          <note type="speaker" n="20051e39">
            Anf. 22 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-afec4ea2965dc2e4-1" n="09b86076">
            <seg n="8d90686c">
              Fru talman! Jag tror att det kan finnas goda intentioner från
              regeringen för ordförandeskapet, men på något sätt upplever jag
              att frågorna stannar och innesluts hos regeringen. Jag tror att
              det är oerhört viktigt att den här typen av frågor lyfts upp i
              Sveriges riksdag och att den regionala nivån involveras på ett
              tydligt sätt i det arbetet. Det finns en tendens att de här frågorna
              centraliseras. Det är inte bra. Det är risk för att det blir mycket
              konferensande och ursäkta om jag säger det middagsätande på central
              nivå.
            </seg>
            <seg n="52a42562">
              Vilka resultat har kommit utifrån Haparandadeklarationen och
              Umeåmötet? Kommer vi att få någon uppföljning kring de här frågorna?
              Varför har inte en krona anslagits till Barentsområdet från regeringens
              anslag för demokratisering i Ryssland som är på 35 miljoner? Det
              är en frågeställning. Det finns många frågor som man givetvis
              inte hinner ställa i en interpellationsdebatt. Därför tror jag
              att det är oerhört viktigt att detta också blir en tydlig fråga
              för riksdagen, att Barentsfrågorna inte blir en ursäkta att jag
              säger det middagsätande klubb, utan att vi är många som involveras
              i det här.
            </seg>
            <seg n="3a373ed5">
              Det behövs mycket verkstad, både i riksdagen och regionalt. Det
              behövs folklig verkstad, och näringslivet måste vara med i det
              här och involveras på ett tydligt sätt.
            </seg>
            <seg n="5eac8b69">
              Regionen kring Barents hav är ett av de ekonomiskt viktigaste
              och intressantaste områdena i Europa, främst på grund av de råvarutillgångar
              som finns där. Därför är det viktigt att vi i Sverige utarbetar
              en sammanhållen strategi, en sammanhållen handlingsplan, för arbetet
              inom den nordliga dimensionen inom de, som jag ser det, prioriterade
              områdena: ekonomi, infrastruktur, utbildning, mänskliga resurser,
              miljöfrågor, gränsöverskridande samarbete och rättsliga frågor.
            </seg>
          </u>
          <note type="speaker" n="5ed0ce2e">
            Anf. 23 KARIN ÅSTRÖM (S):
          </note>
          <u who="karin_astrom_fd6bf9" xml:id="i-83f59a8d3bbcde5c-0" n="8f4047e5" next="i-76c35ef8ece670d3-0">
            <seg n="fc0a10cf">
              Fru talman! Jag vill börja med att tacka kamraten Sven-Erik Bucht
              som har ställt den här intressanta frågan om just Barentsområdet
              och Arktis. Det är frågor som har vuxit i intensitet, inte minst
              sett ur ett globalt perspektiv. Intresset från mängder av människor
              och grupperingar, industri, miljörörelse etcetera har vuxit undan
              för undan de senaste åren.
            </seg>
            <seg n="ab1cdd28">
              Jag har också lyssnat väldigt noga till det svar som statsrådet
              gett. Jag tycker faktiskt att det är en mängd bra saker som har
              gjorts de senaste åren. Men jag saknade en del i svaret. Vad gör
              man för människorna i regionen? Hur ser man på att människor måste
              kunna leva och verka där uppe? Det är ju en av världens mest unika
              ursprungsbefolkningar som bor och ska leva där uppe. Det fanns
              inte särdeles mycket i svaret vad gäller den frågan, inte heller
              om kulturfrågan. Därför skulle jag gärna vilja att statsrådet
              berör den biten.
            </seg>
            <seg n="e4439d2c">
              Men jag vill framför allt säga en sak. De här frågorna har med
              åren blivit oerhört viktiga för hela världen, beroende på vad
              som händer där uppe. Det borde väl i rimlighetens namn föras mer
              debatt om dem och fattas beslut i vårt eget parlament. Så gör
              man nu i grannländernas parlament. Varför förs ingen diskussion
              i vårt parlament? Jag tycker också att det är märkligt att vi
              ska behöva ställa interpellationer om Barentsområdet och Arktis
              som är oerhört viktiga områden.
            </seg>
            <seg n="b70b0878">
              Regeringen lämnade en skrivelse om det nordiska samarbetet den
              7 april. Den speglar verkligen ett stort ointresse från regeringens
              sida. För i den här 19 sidor tunna berättelsen om vad som är gjort
              och vad som är angeläget finns Barentsområdet beskrivet med tre
              meningar, och då ska man veta att texten i en sådan här 19-sidorsskrivelse
              är oerhört liten.
            </seg>
            <seg n="530f0ae7">
              Utifrån den skrivelsen har vi lagt fram en kommittémotion där
              vi beskriver hur oerhört viktigt det är att regeringen nu tar
              tag i frågan och kommer tillbaka till riksdagen med en sammanhållen
              politisk handlingsplan som bland annat innehåller strategier för
              alla de områden som kamraten Bucht räknade upp här: näringsliv,
              miljö, människors hälsa, kultur och en mängd andra områden som
              man behöver ta tag i.
            </seg>
            <seg n="f3f07eb5">
              Men framför allt gäller det att vi får mer kraft i frågorna i
              vårt eget parlament. Jag ställer frågan igen: Vad avser ministern
              att göra för att förbättra dialogen med det svenska parlamentet?
            </seg>
          </u>
          <note n="721780d0">
            Anf. 24 GUNNAR ANDRÉN (FP):
          </note>
          <u who="karin_astrom_fd6bf9" xml:id="i-76c35ef8ece670d3-0" n="8f4047e5" prev="i-83f59a8d3bbcde5c-0">
            <seg n="3048719e">
              Fru talman! Det finns vissa orter som ligger väldigt ocentralt.
              Helsingfors ligger till exempel väldigt ocentralt i förhållande
              till Murmansk. Det är ett väldigt avstånd. Och Kalix, som jag
              hade nöjet att gästa häromdagen, den 7 maj, ligger väldigt ocentralt
              i förhållande till Helsingfors.
            </seg>
            <seg n="3137c054">
              Det är väl så man måste se på utvecklingsmöjligheterna i många
              av dessa områden, ända ned i Västerbotten till och med. Det finns
              väldigt stora naturtillgångar, representerade av LKAB, Pajalagruvan
              och så vidare, om man nu har det perspektivet. Då är det viktigt
              att sätta in detta i dess sammanhang och se vilka möjligheter
              som hela detta väldiga område har.
            </seg>
            <seg n="aa0f6e19">
              Framför allt har det skett en kolossal utveckling efter Sovjetunionens
              fall, som gett helt andra möjligheter framför allt på handelsområdet.
              Byggandet i vårt land av den nya Haparandabanan mellan Kalix och
              Haparanda kommer enligt mitt förmenande att spela en väldigt stor
              roll för de öst-västliga förbindelserna. Det som nu är Ryssland
              kommer inte att vara alldeles så beroende av förbindelserna över
              den isfria hamnen i Murmansk, utan man kommer att kunna använda
              den öst-västliga korridoren.
            </seg>
            <seg n="02a8029f">
              När vi träffas om 20 år här i denna kammare är jag helt övertygad
              om att vi kommer att ha en väldig trafik över Haparandabanan,
              ända bortifrån Kina. Detta skapar, fru talman, helt nya möjligheter
              men också vissa faror. Farorna ligger på det säkerhetspolitiska
              området. Jag är ingen expert på detta, men det har att göra med
              tillgången på malm. Sverige exporterar 90 procent av järnmalmen
              till Europa. Det kommer att finnas ett större intresse än vad
              som varit fallet under mycket lång tid av att behärska detta område,
              men inte med militärmakt. Att se till att man kan utnyttja detta
              område är mycket viktigt. Den isfria hamnen i Narvik och även
              Göteborgs hamn spelar en central roll i detta sammanhang.
            </seg>
            <seg n="14039daa">
              Karin Åström tar upp en intressant tråd, nämligen vilka möjligheter
              vi har att öka utbytet mellan människor i dessa områden. Det har
              varit 100 år, kanske ännu mer, av stor isolering i detta område.
              Det tror jag för min del är den viktigaste frågan av alla: att
              se till att människorna i Norge, Finland, Sverige och Ryssland
              kommer närmare varandra, utvecklar olika former av kulturverksamhet
              och även blir mer självförsörjande än de någonsin har varit tidigare.
              Därför tycker jag att det är en bra interpellation som Sven-Erik
              Bucht ställt och ett bra svar från utrikesministern. Det är viktigt
              att vi arbetar vidare intensivt, även om Barents hav just nu inte
              är det som står i fokus för utrikespolitiken eller handelspolitiken.
              Men jag är övertygad om att det när vi ses här om 20 år kommer
              att vara ganska annorlunda och att trafiken då är väldigt mycket
              större.
            </seg>
          </u>
          <note type="speaker" n="2b3a1b22">
            Anf. 25 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-10" n="34350a47">
            <seg n="d11608fc">
              Fru talman! Gunnar Andrén sade många kloka saker, men han hade
              fel på slutet. Det här står rätt mycket i fokus, inte minst för
              mitt arbete. Jag arbetar väldigt mycket med nordområdesfrågorna
              i samarbete med mina utrikesministerkolleger från de nordiska
              länderna, men också som sagt från Ryssland och i tilltagande utsträckning
              också Förenta staterna, som har fått ett nytt intresse, och Kanada,
              som är på väg att få en ny regering i dessa dagar.
            </seg>
            <seg n="07423ee8">
              Det som man kan känna lite frustration över är att det går så
              pass långsamt som det gör, inte minst med infrastrukturfrågorna.
              Jag hoppas också att Haparandabanan ska leda till en del, men
              vi har fortfarande betydande problem med järnvägsförbindelserna
              till Ryssland. Trots löften som utfärdades för 15 eller 20 år
              sedan har praktiskt taget ingenting gjorts. Vad gäller de förhoppningar
              som man kan ha där tror jag nog att det kommer att ta sin tid.
              Det krävs rätt betydande investeringar och rätt betydande politisk
              vilja för att detta ska fungera.
            </seg>
            <seg n="213b5a91">
              Jag har också varit engagerad i tidigare egenskaper för att få
              till stånd tvärförbindelser, till exempel flygförbindelser mellan
              Luleå, Kiruna och Tromsö för att underlätta. Det har varit oerhört
              svårt att få ekonomisk bärkraft i detta. Som det är i dag tror
              jag inte att det finns någon sådan fungerande flygförbindelse,
              vilket är beklagligt. Vi har vertikala förbindelser i respektive
              länder, men vi har haft svårigheter med att få de horisontella
              förbindelserna. Då talar jag bara om Skandinavien och nordvästra
              Ryssland. Vidgar jag perspektivet till Island, för att inte tala
              om Grönland, de nordliga delarna av Kanada och Alaska, blir det
              självfallet inte mindre bekymmersamt.
            </seg>
            <seg n="947e9fef">
              Men vårt engagemang har funnits hela tiden. Sedan kan vi känna
              en viss frustration över att det har gått lite dåligt i andra
              sammanhang eller mindre snabbt än vad vi hade önskat.
            </seg>
            <seg n="a93bdabd">
              Till Sven-Erik Bucht har jag inte så mycket annat att säga än
              att jag håller med om allt han sade, vilket är lite förargligt
              i sådana här debatter, för det minskar dramatiken lite. Jag håller
              alldeles med om att det måste lyftas ut till näringslivet, regionala
              myndigheter och enskilda aktörer av olika slag. Att bara ha ministrar
              som äter middagar är dåligt för ministrarnas egen hälsa i grunden.
              Det måste bli ett mycket bredare engagemang. Det har vi också
              försökt få till stånd på olika sätt.
            </seg>
            <seg n="e8a252e7">
              Jag noterar dock att det har sina sidor. När vi var på Arktiska
              rådet var medieuppbackningen rätt betydande från alla länder utom
              Sverige. Vi tittar på andra saker i svenska medier och bryr oss
              inte om sådant. Jag ska inte på något sätt kritisera medierna,
              för de har självfallet rätt; det har de alltid. Jag bara noterar
              att det är på det sättet.
            </seg>
            <seg n="6172ce8a">
              Karin Åström sade någonting som jag håller med om väldigt mycket
              och som går tillbaka till utrikesministermötet vi hade i Nuuk:
              Människorna måste vara i centrum. I de olika uttalanden vi gjorde
              uppe i Nuuk sade vi detta med stor tydlighet. Det har funnits
              en tendens, kanske mer i medierna än i våra diskussioner här i
              kammaren och i andra sammanhang, att se dessa områden huvudsakligen
              som ett reservat för isbjörnar och glömma bort att det bor människor
              där, både de ursprungsfolk som har funnits där sedan urminnes
              tider och har rättigheter och kunskaper som måste tas till vara
              och de som har kommit senare i samband med ekonomisk och politisk
              utveckling i dessa delar av världen. Det är människornas villkor
              när det gäller utveckling som måste stå i centrum, sedan självfallet
              också natur, kultur och ekonomisk utveckling. På mötet i Nuuk
              var vi mycket tydliga. Det är människornas villkor och deras framtida
              möjligheter i det arktiska området och Barentsregionen som står
              i fokus för våra ansträngningar.
            </seg>
            <seg n="173f163a">
              Sedan kan jag bara välkomna att riksdagen visar intresse för
              dessa frågor. Det har varit lite kalt med det tidigare.
            </seg>
          </u>
          <note type="speaker" n="6b2268bc">
            Anf. 26 SVEN-ERIK BUCHT (S):
          </note>
          <u who="sven-erik_bucht_c38412" xml:id="i-afec4ea2965dc2e4-2" n="09b86076">
            <seg n="67b0f1dc">
              Fru talman! För att på något sätt sammanfatta den debatt som
              förs här kan jag säga att vi alla verkar vara rörande överens
              om att Barentsregionen är en mycket betydelsefull region.
            </seg>
            <seg n="e9795367">
              Det som Karin Åström tar upp om demokrati och som Gunnar Andrén
              också nämner är oerhört viktigt. Ryssland är en bräcklig demokrati.
              Det behövs folkligt utbyte för att säkerställa den långsiktigt.
              Gunnar Andrén nämner också säkerhetspolitiken. Det är ändå historiskt
              så att oavsett var vi har befunnit oss i världen och när i tiden
              vi har befunnit oss där har konflikt alltid uppstått där det har
              funnits mycket råvaror. Jag tror att det finns all anledning att
              föra en diskussion kring de bitarna också.
            </seg>
            <seg n="d334c641">
              När det gäller flyget håller jag med utrikesministern. Vi har
              inte förmågan att organisera tvärförbindelserna. Jag brukar säga
              att det från Norrbotten är närmare till Sydafrika än till Tromsö
              och närmare till Bangkok än till Murmansk, på grund av att vi
              inte har organiserat det på rätt sätt. Så tokigt är det i dag.
              Jag tror att det behövs många som jobbar med de frågorna. Det
              var trevligt att ministern räknade upp flygplatser som han har
              besökt i Norrbotten. Jag inviterar ministern tillbaka. Jag lovar
              också att det är ganska bra att komma dit, därför att det exempelvis
              uppe i Pajala är betydligt lägre landningsavgifter än i Frankfurt,
              London och Washington.
            </seg>
            <seg n="8477ad1c">
              Jag tror också att det är viktigt, nu när Norrbotten tar över
              ordförandeskapet på regional nivå, att man får resurser så att
              man på den nivån med kraft kan arbeta med de här frågorna.
            </seg>
          </u>
          <note type="speaker" n="c730e9a0">
            Anf. 27 KARIN ÅSTRÖM (S):
          </note>
          <u who="karin_astrom_fd6bf9" xml:id="i-83f59a8d3bbcde5c-1" n="8f4047e5" next="i-76c35ef8ece670d3-1">
            <seg n="cc91834e">
              Fru talman! Jag återkommer till det engagemang som jag efterlyser
              från regeringen, att man mer för debatten och kommunikationen
              från regeringshåll och in i vårt eget parlament.
            </seg>
            <seg n="ad59e59a">
              Statsrådet tar i sitt svar upp det så kallade råvaruinitiativet
              som Maud Olofsson som näringsminister jobbade fram under förra
              mandatperioden och beskriver också hur vi for till Bryssel och
              förde intensiva diskussioner med EU-parlamentariker, industrikommissionären
              Antonio Vi uppmärksammade den viktiga roll som Barentsregionen
              kan spela i EU:s råvaruförsörjning, men också vad vi kräver från
              EU för att förverkliga regionens potential.
            </seg>
            <seg n="d7ff6e43">
              Jag måste säga statsrådet väldigt uppriktigt att jag tycker att
              det i det närmaste är lite oförskämt att inte dessutom komma till
              riksdagen och ta en diskussion med riksdagen. Om ni verkligen
              menar att den här frågan är så oerhört viktig som du säger tycker
              jag att nästa steg borde vara att ni på allvar tar in frågan i
              riksdagen så att vi kan föra debatter och så att riksdagens alla
              parlamentariker får känna sig delaktiga i den oerhört spännande
              och viktiga utveckling som sker i Barentsregionen och Arktis för
              Sveriges del men också för världen i övrigt. Det vill jag särskilt
              rikta till statsrådet.
            </seg>
            <seg n="f7651c0c">
              Jag vill också uppmana till att läsa den motion som vi lade fram
              förra veckan där vi föreslår att man med en sammanhållen politik
              för området ska ta fram en handlingsplan som ska rymma strategier
              för allt från näringsliv till infrastruktur, kompetens i utbildning
              och forskning och de vardagsnära frågorna för människor, inte
              minst för ursprungsbefolkningen.
            </seg>
          </u>
          <note n="538cb9e7">
            Anf. 28 GUNNAR ANDRÉN (FP):
          </note>
          <u who="karin_astrom_fd6bf9" xml:id="i-76c35ef8ece670d3-1" n="8f4047e5" prev="i-83f59a8d3bbcde5c-1">
            <seg n="c059a613">
              Fru talman! Jag är oerhört glad över att jag hade fel på den
              sista punkten, om statsrådets engagemang. Jag försöker ju följa
              utrikesministerns resor. Det är svårt ibland att klara ut vilken
              världsdel som utrikesministern befinner sig i, men jag är väldigt
              glad åt att han gästar Helsingfors i dag. Det är precis rätt dag
              för den här debatten.
            </seg>
            <seg n="61912ca3">
              Låt mig komma tillbaka till kommunikationerna. Det tror jag är
              en central fråga. Jag håller med om att det säkert kommer att
              ta lång tid för det ryska järnvägsnätet att bli funktionsdugligt,
              kanske till och med i klass med SJ, vilket ju skulle säga en del.
            </seg>
            <seg n="56393045">
              På en punkt är det en besvärlighet. Det är att spårvidderna är
              olika mellan Sverige och Finland. Därför behövs det en mycket
              väl fungerande spårviddsväxlare, antingen på den svenska sidan
              eller på den finska sidan, för att klara transporter riktigt väl.
              Sådana finns det runt om i världen. Jag hoppas att man så småningom
              ska kunna göra, kanske just inom ramen för EU-samarbetet eller
              Barentshavssamarbetet, någonting väldigt klokt på detta område
              så att man får en stor växel där uppe som är finansierad, för
              det kommer att spela roll.
            </seg>
            <seg n="19bf783b">
              Låt mig, eftersom tiden är kort, ta upp en annan aspekt, nämligen
              frågan om ryskt kärnbränsle, som det från tidigare finns ganska
              mycket samlat i just Murmansk. Där har svenska SKB, Svensk Kärnbränslehantering,
              varit engagerat. Jag undrar om statsrådet har någon information
              om hur arbetet med att ta hand om det mycket omfattande radioaktiva
              skräp som finns i den regionen fortskrider. Det är en intressant
              fråga för alla ur en säkerhetsaspekt.
            </seg>
          </u>
          <note type="speaker" n="ba2e8070">
            Anf. 29 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-11" n="34350a47">
            <seg n="fdf7eae7">
              Fru talman! Jag är inte riktigt uppdaterad i alla detaljer om
              hur samarbetet med att avveckla framför allt reaktorer från atomubåtar
              går. Men vi och ett antal andra nationer har varit engagerade
              det här går 15 år tillbaka i tiden, för Norge ännu mer i ett mycket
              omfattande program och byggt upp åtminstone en mycket stor anläggning
              i en före detta strategisk ubåtsbas uppe i en av fjordarna vid
              Murmansk där vi nu tar till vara ett rätt stort antal reaktorer.
              Det innebär inte att alla reaktorer är hanterade, men arbetet
              fortsätter. Jag har haft anledning att titta närmare på detta
              i samband med att jag var där uppe för ett och ett halvt år sedan
              eller någonting i den stilen och var imponerad av både omfattningen
              och det tekniska engagemang som ligger bakom detta.
            </seg>
            <seg n="2a7402c7">
              Miljöproblemen uppe i Kolaområdet är mycket stora. Det gäller
              inte bara gamla reaktorer och annat atomavfall utan det gäller
              inte minst nickelverket vid gamla Petsamo, Petjenga, som ju är
              en av de största föroreningskällor som vi över huvud taget har
              i vår del av världen. I alla dessa avseenden är det ingen tvekan
              om att vi måste göra mer.
            </seg>
            <seg n="c3c8bf6b">
              Till Karin Åström vill jag bara säga att min förmåga att kontrollera
              riksdagens agenda är begränsad. Jag tycker, om jag får återgälda
              detta, att det är rätt uselt att under de senaste fem åren inte
              ha lyckats prestera en enda fråga eller en enda interpellation
              om de här frågorna. En, har det varit en, på fem år? Gratulerar
              till det engagemanget!
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="714b5a94">
            7 § Svar på interpellation 2010/11:371 om valet till FN:s säkerhetsråd
          </note>
          <note type="speaker" n="00bab80f">
            Anf. 30 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-12" n="34350a47">
            <seg n="72906618">
              Fru talman! Jonas Sjöstedt har frågat mig om jag avser att verka
              för att Sverige inte ska rösta för att Marocko ska väljas in som
              icke-permanent medlem i FN:s säkerhetsråd för perioden 20122013
              i det val till rådet som äger rum i höst.
            </seg>
            <seg n="9d3f425c">
              Stödet till FN utgör en hörnsten i regeringens utrikespolitik,
              och det ligger i Sveriges intresse att bevara FN-institutionernas
              trovärdighet och effektivitet. Säkerhetsrådets medlemskap ska
              reflektera en regional balans, och enligt den fastställda rotationsordningen
              för rådets icke-permanenta medlemmar besätter Afrika två platser.
              Till dessa två platser, som blir vakanta efter Gabon och Nigeria
              efter innevarande mandatperiod, har Marocko och Mauretanien kandiderat
              för perioden 2012-2013. Förutom Marocko och Mauretanien har inga
              andra länder anmält sina kandidaturer, och det är inte heller
              troligt att några andra kandidater tillkommer.
            </seg>
            <seg n="0102f2f0">
              Sverige ser ingen anledning att motverka Marockos kandidatur
              till FN:s säkerhetsråd.
            </seg>
          </u>
          <note type="speaker" n="b8e41b73">
            Anf. 31 JONAS SJÖSTEDT (V):
          </note>
          <u who="jonas_sjostedt_818231" xml:id="i-f9e86d81e485b561-0" n="46922c07">
            <seg n="62c30015">
              Fru talman! Jag ska tacka utrikesminister Carl Bildt för svaret
              på den här interpellationen, men jag vill samtidigt beklaga att
              Sverige, som det verkar, har för avsikt att rösta för att Marocko
              blir en del av FN:s säkerhetsråd.
            </seg>
            <seg n="4fa3a595">
              Det här har två grundläggande orsaker. Den första är den demokratirevolt
              som vi nu ser svepa genom Nordafrika och som för så mycket positivt
              med sig. Vi ser att den redan har segrat i länder som Tunisien
              och Egypten. Vi kan i andra delar av den stora regionen, som Jemen,
              se att den sannolikt kommer att lyckas även där.
            </seg>
            <seg n="df553de9">
              Den svenska politiken gentemot demokratirevolten och EU:s politik
              kan man säga har varit ganska valhänt. Den har också gett anledning
              till eftertanke. Man har alltför sent kritiserat de diktatorer
              som tvingas bort, ofta först när de egentligen närmar sig flygplatsen
              för att lämna landet.
            </seg>
            <seg n="768653b3">
              Marocko är ett av de oreformerade länderna. I Marocko är det
              fortfarande i grunden kungen som styr. Problemen med brott mot
              mänskliga rättigheter är omfattande i Marocko, även om det också
              sker en viss politisk reformering under den nye kungen. Det ska
              villigt medges att det är på det sättet.
            </seg>
            <seg n="6a42ab3d">
              Jag menar att det är olyckligt om vi återigen hamnar i en situation
              där vi behandlar auktoritära stater i Nordafrika som vilka stater
              som helst. Vi riskerar återigen att hamna i den fälla som vi gick
              i när det gällde till exempel Tunisien och Egypten. Därför vore
              det bra att markera mot Marocko genom att inte rösta för dem som
              ett land i FN:s säkerhetsråd.
            </seg>
            <seg n="1e1210b7">
              Det andra skälet till att motsätta sig Marockos kandidatur är
              naturligtvis att Marocko är en ockupationsmakt. Marocko ockuperar
              sedan 1975 Västsahara. Det är alldeles kristallklart om man ser
              till den internationella rätten, utslag av domstolen i Haag och
              ett otal beslut i FN-systemet att Marocko inte har någon rätt
              att ockupera Västsahara.
            </seg>
            <seg n="87114449">
              Under den marockanska ockupationen sker det ett omfattande förtryck
              av det västsahariska folket och omfattande brott mot mänskliga
              rättigheter. Marocko plundrar dessutom systematiskt Västsaharas
              rika naturresurser, till exempel fosfat och fiske delvis med EU:s
              hjälp vad gäller fisket.
            </seg>
            <seg n="096a1387">
              FN har den absoluta nyckelrollen för att lösa Västsaharakonflikten.
              Inom FN-systemet har Marocko varit en envis sabotör av FN:s planer
              på att genomföra en rättvis folkomröstning om Västsaharas framtid.
              När Marocko kan bli en del av FN:s säkerhetsråd kommer man med
              all sannolikhet att använda den positionen till att göra allt
              för att sabotera en politisk lösning av Västsaharakonflikten.
              Vi har tyvärr ingen anledning att tro något annat. Det vore djupt
              olyckligt. Det riskerar att i en situation där det kanske kan
              öppna sig nya möjligheter faktiskt göra att den under så lång
              tid låsta konflikten förblir låst. Jag menar därför att det hade
              varit bra om Sverige hade markerat genom att inte rösta för att
              Marocko får en plats i FN:s säkerhetsråd.
            </seg>
            <seg n="81e8f83b">
              Jag skulle också vilja passa på tillfället att fråga utrikesministern
              vad han och Utrikesdepartementet har för planer för att lyfta
              upp Västsaharafrågan både som nation i Europeiska unionen och
              inom FN:s ram.
            </seg>
          </u>
          <note type="speaker" n="ab3c0d65">
            Anf. 32 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-13" n="34350a47">
            <seg n="59ce4e07">
              Fru talman! Jag kommer att inskränka mig till interpellationens
              frågeställning, det vill säga valet till FN:s säkerhetsråd. Vi
              har rikliga möjligheter, och har haft rikliga möjligheter, att
              diskutera de andra frågorna i andra sammanhang.
            </seg>
            <seg n="45946183">
              Jag vill erinra om det faktiska förhållandet. Det finns två afrikanska
              platser. Där sitter i dag Gabon och Nigeria. Den afrikanska gruppen
              har nominerat för att efterträda dessa länder Marocko och Mauretanien
              enligt den princip som kallas clean slate. Det är så det är, och
              det finns ingen anledning att anta att det kommer att bli på något
              annat sätt. Därmed anser jag att jag har besvarat den i interpellationen
              ställda frågan.
            </seg>
          </u>
          <note type="speaker" n="b92fe966">
            Anf. 33 JONAS SJÖSTEDT (V):
          </note>
          <u who="jonas_sjostedt_818231" xml:id="i-f9e86d81e485b561-1" n="46922c07">
            <seg n="5fead7bc">
              Fru talman! Jag är väl medveten om att Marocko är nominerat.
              Men det finns väl ett flertal länder i världen som vi inte hade
              röstat för, även om de blivit nominerade av sina organisationer.
              Jag kan räkna upp en lista på länder som vi inte kan tänka oss
              att stödja till FN:s säkerhetsråd.
            </seg>
            <seg n="37e595d1">
              Min poäng är att vi rimligen bör inkludera Marocko som ockupationsmakt
              på listan. Det blir en paradox när man utnämner ett av problembarnen
              till att sitta i styrelsen för Förenta nationerna, utnämner en
              av sabotörerna mot FN:s arbete till att leda och styra arbetet.
              Det förstärker bilden av den svenska utrikespolitiken som i grunden
              ointresserad av Västsaharafrågan, som en del av de europeiska
              länder som väljer att tystna och inte att föra upp frågan i internationella
              forum av vilka skäl det nu kan vara, till exempel att man vill
              odla goda politiska relationer med ockupationsmakten.
            </seg>
            <seg n="f3eed498">
              Revolten i Nordafrika lär oss att vi konsekvent ska ta ställning
              för folkrätten och för demokratin och därmed menar jag också mot
              Marockos kandidatur till FN:s säkerhetsråd.
            </seg>
          </u>
          <note type="speaker" n="de014f21">
            Anf. 34 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-14" n="34350a47">
            <seg n="c4334f2f">
              Fru talman! Jag kan bara konstatera att det finns endast två
              kandidater till två platser. Jonas Sjöstedt och jag har olika
              uppfattningar.
            </seg>
          </u>
          <note type="speaker" n="c2e2659d">
            Anf. 35 JONAS SJÖSTEDT (V):
          </note>
          <u who="jonas_sjostedt_818231" xml:id="i-f9e86d81e485b561-2" n="46922c07">
            <seg n="03d85589">
              Fru talman! Jag har en följdfråga. Låt oss tänka att vi befinner
              oss i en motsvarande situation att till exempel Turkmenistan,
              Iran, Nordkorea eller något annat land som vi inte vill se i FN:s
              säkerhetsråd skulle lyftas fram av sin regionala grupp i FN för
              att sitta i säkerhetsrådet. Skulle Sverige rösta för i de fallen?
              Finns det vissa länder som vi inte kan tänka oss att rösta för
              i valen till FN:s säkerhetsråd?
            </seg>
          </u>
          <note type="speaker" n="de0bdf90">
            Anf. 36 Utrikesminister CARL BILDT (M):
          </note>
          <u who="carl_bildt_minister_2006" xml:id="i-ee7bbf2203b09c24-15" n="34350a47">
            <seg n="f52b0b60">
              Fru talman! Jonas Sjöstedt har ställt en konkret fråga. Jag kan
              inte påstå att jag har givit ett undvikande svar utan ett mycket
              tydligt och direkt svar på den ställda frågan.
            </seg>
            <seg n="a79949c1">
              Sedan kan man ställa frågor om allt möjligt runt om i världen.
              Då får vi återkomma i andra interpellationer.
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="992ef9ee">
            8 § Svar på interpellation 2010/11:355 om utbildning av teckenspråkstolkar
          </note>
          <note type="speaker" n="50ec0b00">
            Anf. 37 Utbildningsminister JAN BJÖRKLUND (FP):
          </note>
          <u who="jan_björklund_minister_2007" xml:id="i-ee7bbf2203b09c24-16" n="6455401d">
            <seg n="7f94553d">
              Fru talman! Thomas Strand har frågat mig om mitt ställningstagande
              är att en höjd kvalitet i utbildningen av teckenspråkstolkar förutsätter
              en samverkan mellan högskolan och folkbildningen och om jag är
              beredd att möjliggöra en sådan fortsatt fruktbar samverkan.
            </seg>
            <seg n="abbc281b">
              Jag vill börja med att säga att jag instämmer i att tillgången
              till tolkar är en viktig fråga. Jag vill också understryka att
              de utbildningar som studieförbund och folkhögskolor anordnar är
              ett viktigt inslag i svensk utbildning, däribland teckenspråksutbildningar
              och kontakttolksutbildningar.
            </seg>
            <seg n="9cda7e05">
              Under år 2009 inkom flera intresseorganisationer, bland andra
              Hörselskadades Riksförbund och Riksförbundet för döva, hörselskadade
              och språkstörda barn, med en skrivelse till Utbildningsdepartementet
              om att vissa tolkutbildningar bör bli högskoleutbildningar. Regeringen
              har i vårpropositionen för 2011 lämnat förslag som syftar till
              att möjliggöra att bland annat teckenspråksutbildning kan genomföras
              som högskoleutbildning. Regeringen är alltså positiv till att
              teckenspråksutbildning, eller delar av den, genomförs på högskolenivå.
              Frågan bereds för närvarande inom Regeringskansliet.
            </seg>
            <seg n="31a06f7f">
              Detta innebär inte att endast högskolor ska kunna anordna teckenspråksutbildning.
              Folkhögskolor och studieförbund bestämmer till exempel själva
              vilka utbildningar som ska anordnas, och även framöver kommer
              det att vara möjligt att bedriva teckenspråkstolkutbildning, eller
              delar av denna utbildning, inom folkbildningen.
            </seg>
            <seg n="c88140e9">
              Slutligen vill jag säga att ett samarbete mellan högskola och
              folkbildning kan bidra till en högre kvalitet i tolkutbildningar.
              Sådana samarbeten har dock parterna frihet att själva bestämma
              om, och regeringen föreskriver inte hur sådana samarbeten ska
              ske.
            </seg>
          </u>
          <note type="speaker" n="4c41cfe3">
            Anf. 38 THOMAS STRAND (S):
          </note>
          <u who="thomas_strand_98f993" xml:id="i-c8b213620d1e473c-0" n="ebb81239">
            <seg n="65465c60">
              Fru talman! Jag vill börja med att tacka utbildningsministern
              för svaret på min interpellation.
            </seg>
            <seg n="0f331b9c">
              Bakgrunden till den interpellation jag har ställt är de reaktioner
              som följt på några formuleringar i den ekonomiska vårpropositionen.
              I den föreslår regeringen att anslaget Bidrag till tolkutbildning
              och teckenspråkslärarutbildning flyttas från utgiftsområde 17,
              Kultur, medier, trossamfund och fritid, till utgiftsområde 16,
              Utbildning och universitetsforskning.
            </seg>
            <seg n="2097a02d">
              Vad innebär denna förändring i praktiken? Flyttas budgetpengar
              från ett konto till ett annat? Eller finns det något annat syfte
              bakom förflyttningen? Får förändringen oönskade konsekvenser?
              Kommer regeringens förslag att försämra eller förbättra nuvarande
              tolk- och teckenspråkslärarutbildning?
            </seg>
            <seg n="2d4d6904">
              Både brukarorganisationer och utbildare har rest frågor om hur
              vårbudgetens formulering ska tolkas. Jag har två skrivelser här.
              En skrivelse kommer från Sveriges Dövas Riksförbund, Förbundet
              Sveriges Dövblinda, Hörselskadades Riksförbund samt Riksförbundet
              för döva, hörselskadade och språkstörda barn. En annan skrivelse
              kommer från Sveriges teckenspråkstolkars förening. Båda skrivelserna
              har ställts till Utbildningsdepartementet med anledning av formuleringen
              i vårpropositionen.
            </seg>
            <seg n="7e13eaf0">
              Reaktionerna kommer dels från brukare, dels från utbildare. Där
              utskiljer sig tre tydliga invändningar.
            </seg>
            <seg n="017a9cb0">
              För det första är man osäker på hur regeringens förslag till
              beslut ska tolkas och vad det innebär i praktiken.
            </seg>
            <seg n="c558dd98">
              För det andra tycker man att ärendet hanteras alldeles för snabbt.
              Regeringen har inte lyssnat på brukare och utbildare, och man
              efterlyser ett samråd innan slutgiltiga beslut fattas.
            </seg>
            <seg n="1bf81084">
              För det tredje känner man oro för att regeringens förslag kan
              innebära en kvalitetsförsämring om dagens utbildningsorganisation
              slås sönder.
            </seg>
            <seg n="93b95a97">
              Nu säger utbildningsministern att folkhögskolor även fortsättningsvis
              ska finnas med som utbildare. Men frågan är vad som blir det faktiska
              resultatet i och med regeringens förslag.
            </seg>
            <seg n="3c62f174">
              Tolk- och översättarinstitutet, TÖI, har i dag ett nationellt
              tillsynsansvar för tolk- och teckenspråkslärarutbildningen. Nu
              kommer ju TÖI att avvecklas den 1 januari 2012. Frågan är vad
              som kommer att hända. TÖI förmedlar också bidrag till sju folkhögskolor
              som bedriver utbildning.
            </seg>
            <seg n="ca4d5ec4">
              Då blir en relevant fråga: Vad händer med de tilläggsbidrag som
              fördelas till folkhögskolorna i dag? Kommer någon annan att göra
              det och i så fall vem? Eller kommer dessa medel att användas till
              att bygga upp en högskoleutbildning? Om det senare är fallet,
              att dessa pengar ska användas till att bygga upp en högskoleutbildning,
              får det effekter för folkhögskolorna som då tappar inkomster och
              får svårt att genomföra en tolk- och teckenspråkslärarutbildning.
              Där finns en oro bland brukare och utbildare för vad som kommer
              att hända.
            </seg>
            <seg n="63362756">
              Fru talman! Jag har en konkret fråga till utbildningsministern.
              Han säger att detta är en viktig sak och att det är folkbildning,
              men vad får budgetmedlens förflyttning för praktiska konsekvenser?
              Betyder det att de medel som i dag går som tilläggsbidrag till
              folkhögskolorna upphör i och med att TÖI avvecklas?
            </seg>
          </u>
          <note type="speaker" n="a51513e2">
            Anf. 39 Utbildningsminister JAN BJÖRKLUND (FP):
          </note>
          <u who="jan_björklund_minister_2007" xml:id="i-ee7bbf2203b09c24-17" n="6455401d">
            <seg n="e64274da">
              Fru talman! Som jag sade i mitt svar är frågan under arbete i
              Regeringskansliet, och därav följer att det inte finns färdiga
              svar på de frågor som Thomas Strand ställer. Det är det jag skriver
              i det skriftliga svaret, och det var det jag sade nyss. Ändå återkommer
              Thomas Strand med ytterligare ett antal preciserade frågor. Mitt
              svar blir fortsatt att regeringen kommer att återkomma och besvara
              alla dessa frågor. Men det pågår nu ett utrednings- och beredningsarbete
              om hur det ska gå till.
            </seg>
            <seg n="87e9c917">
              Jag vill betona att det är ett antal mycket tunga aktörer inom
              denna sektor, nämligen Hörselskadades Riksförbund och Riksförbundet
              för döva, hörselskadade och språkstörda barn, som i en skrivelse
              till Utbildningsdepartementet har önskat att det ska bli mer högskolenivå
              på tolkutbildningarna. Det har regeringen lyssnat till vi lyssnar
              mycket. Sedan är det så, i denna sektor liksom i nästan alla sektorer,
              att olika aktörer tycker lite olika. Det är inte så att alla organisationer
              som företräder de hörselskadade eller ens de som är verksamma
              i sektorn på olika sätt alltid har samma uppfattning. Några välkomnar
              en viss förändring medan andra är oroade av den så är det ofta.
            </seg>
            <seg n="62c0419e">
              Vår strävan är att göra en förändring som så många som möjligt
              är nöjda med. Vi uppfattar också att det finns förslag och synpunkter
              från sektorn om att till exempel en viss del av denna utbildning
              ska vara förlagd till högskolan och drivas på högskolenivå medan
              andra delar ska ha folkhögskolan som aktör. Men vi är inte färdiga
              med denna beredning. De färdiga förslagen finns inte. Jag är medveten
              om de synpunkter och farhågor som Thomas Strand reser, men några
              färdiga svar finns inte att ge på denna fråga i dag.
            </seg>
          </u>
          <note type="speaker" n="be3941a6">
            Anf. 40 THOMAS STRAND (S):
          </note>
          <u who="thomas_strand_98f993" xml:id="i-c8b213620d1e473c-1" n="ebb81239">
            <seg n="6beb13d4">
              Fru talman! Det är bra att vi har en interpellationsdebatt kring
              den här frågan i dag, för det är en väldigt viktig fråga. Det
              handlar om demokrati för olika grupper i samhället. Det handlar
              också om tillgänglighet. Just detta samtal är viktigt.
            </seg>
            <seg n="dfe48fe7">
              De skrivelser som har kommit in som jag hänvisade till tidigare
              kommer från brukarorganisationer, och de signalerar att de känner
              en oro för att det går för snabbt och om det blir bra beslut.
              Därför tycker jag att den debatt vi nu har som belyser frågan
              samtidigt är en uppmaning till utbildningsministern att gärna
              kalla samman dessa brukare och utbildare till ett samråd: Hur
              bygger vi upp en klok utbildning för tolkar och teckenspråkslärare?
            </seg>
            <seg n="ecc0f0df">
              Jag vet också att man från brukarhåll har fört fram tanken på
              att höja kvaliteten och statusen med högskoleutbildningar. Det
              är någonting som händer just nu. I höst startar en eftergymnasial
              utbildning på folkhögskola som ger möjlighet att ta 60 högskolepoäng.
              Det pågår alltså ett arbete där man kombinerar just folkhögskola
              och högskolestudier. Jag tycker att det är en mycket lovvärd satsning.
            </seg>
            <seg n="fc56bd3c">
              Om man läser skrivelserna från brukarna ser man att de inte motsätter
              sig att folkhögskolor och folkbildning finns med som utbildare.
              I det brev som kommer från de fyra tidigare nämnda brukarorganisationerna
              säger man att även sedan utbildningarna har lyfts upp till universitets-högskolenivå,
              anser vi att grundutbildning i teckenspråk fortsättningsvis ska
              finnas kvar på folkhögskolorna.
            </seg>
            <seg n="705043ad">
              Sveriges teckenspråkstolkars förening skriver så här: Folkbildningstraditionens
              styrkor är bl.a. fokuset på den individanpassade utbildningen
              och elevernas egna erfarenheter som verktyg i undervisningen.
              Universitetstraditionens styrkor är bl.a. möjligheter till internationell
              jämförbarhet, högskolepoäng, enhetlig utbildningsplan mm. STTF
              anser det viktigt att båda traditionerna bevaras och utvecklas
              i framtidens tolkutbildning inte att den ena premieras på bekostnad
              av den andra.
            </seg>
            <seg n="78cc1f2e">
              Därför tycker jag att vår interpellationsdebatt är viktig; den
              belyser den här frågan. Jag hoppas att utbildningsministern vill
              lyssna på brukarna och kreera en utbildning som är bra.
            </seg>
            <seg n="7b6d6da4">
              Kvar står min fråga om de pengar som går till folkhögskolorna
              i dag. Kommer de att finnas kvar? Om de inte kommer att finnas
              kvar är det som att rycka undan mattan under fötterna på de sju
              folkhögskolorna. De har folkbildningsanslag som används till utbildningen.
              Sedan har de minst lika mycket från TÖI och tilläggsbidraget för
              att kunna bedriva en utbildning, som ju kostar en del pengar.
              Frågan kvarstår alltså om utbildningsministern kan garantera en
              fortsatt bidragstilldelning till folkhögskolorna.
            </seg>
            <seg n="944a2c44">
              Jag vill också fråga: När TÖI nu försvinner, vem får ansvar för
              den nationella tillsynen över denna utbildning? Det är också en
              väldigt viktig fråga.
            </seg>
            <seg n="5bdea984">
              Till slut har jag en tredje fråga om något som inte nämns så
              mycket men som blir ett resultat av förändringen: Vad händer med
              kontakttolkutbildningen som studieförbund och folkhögskolor bedriver
              när TÖI försvinner? Finns det någon annan som tar över tillsyn
              och fördelning av statsbidrag?
            </seg>
          </u>
          <note type="speaker" n="ecb76a8f">
            Anf. 41 Utbildningsminister JAN BJÖRKLUND (FP):
          </note>
          <u who="jan_björklund_minister_2007" xml:id="i-ee7bbf2203b09c24-18" n="6455401d">
            <seg n="eab883d7">
              Fru talman! Thomas Strand upprepar ytterligare en gång de frågor
              som jag nu två gånger har sagt inte är färdiga att besvara. Det
              hjälper inte att upprepa dem gång på gång. Det finns inte färdiga
              svar på frågorna. Vi jobbar med detta. Jag vill inte stå och säga
              att det sannolikt blir på det ena eller andra sättet innan vi
              har bestämt oss, för då skapar jag förväntningar och kanske besvikelser.
              Vi tittar på olika alternativ.
            </seg>
            <seg n="96400d5a">
              De pengar som betalas ut för att genomföra denna utbildning måste
              naturligtvis följa utbildningarna. Om utbildningarna flyttas och
              utbildningsuppdraget blir mindre i framtiden finns det inte någon
              garanti för att man får lika mycket pengar. Det är självklart.
            </seg>
            <seg n="1b254b3a">
              Det låter delvis på Thomas Strand som att det skulle vara en
              stor kvalitetsfara i att flytta över en del av tolkutbildningarna
              till högskolevärlden. Jag tror att dessa organisationer har krävt
              detta därför att de tror att det är en kvalitetsgaranti att flytta
              över det till högskolevärlden. Det är ju det som har varit utgångspunkten
              för de handikapporganisationer som från början väckte förslaget.
            </seg>
            <seg n="29dcb804">
              Jag är medveten om att det arbete som folkhögskolorna gör på
              området har goda kvaliteter. Jag är inte alls främmande för att
              det landar i en blandlösning där båda aktörer har sitt att bidra
              med, eller en mer grundläggande utbildning i folkhögskolan och
              en högre akademisk påbyggnad i högskolan. Det är ett alternativ
              som vi studerar.
            </seg>
            <seg n="bdc91187">
              Vi är inte färdiga med beredningsarbetet i denna fråga, och när
              vi är det ska vi naturligtvis ge besked. Självklart beaktar vi
              vad intresseaktörerna på detta område själva tycker. Att vi över
              huvud taget har frågan uppe beror ju på att vi fick en skrivelse
              från just dessa organisationer som ville lyfta in utbildningen
              mer i högskolevärlden.
            </seg>
          </u>
          <note type="speaker" n="df0d313a">
            Anf. 42 THOMAS STRAND (S):
          </note>
          <u who="thomas_strand_98f993" xml:id="i-c8b213620d1e473c-2" n="ebb81239">
            <seg n="97691bb1">
              Fru talman! Den skrivelse som utbildningsministern nu hänvisar
              till kom 2009, och det är minst två år tillbaka i tiden. Då tycker
              jag att det är lite besynnerligt att utbildningsministern står
              här och säger att han ännu inte riktigt vet var den här frågan
              kommer att landa. Vi är snart framme vid att höstbudgeten ska
              släppas och detta ska preciseras. Det har funnits tid att bereda
              frågan.
            </seg>
            <seg n="99df657c">
              Det är väl viktigt att man går till botten och på djupet med
              frågan, så att man inser vad som kan hända om man gör förändringar
              som kanske slår undan benen på någon aktör. Då är det här viktigt.
              Brukarorganisationerna säger att folkhögskolorna är en viktig
              del. Utbildningsministern säger nu att det kan bli mindre pengar
              till folkhögskolorna. Då ska man vara medveten om att det drabbar
              dem eftersom färre kan utbilda sig. Finns det beredskap att möta
              det på andra ställen? Vi måste ha mångfald i detta land när det
              gäller utbildning av tolkar. Det är en viktig fråga.
            </seg>
            <seg n="6317d86b">
              Jag återkommer till det jag sade tidigare. Jag tycker att det
              har varit en viktig interpellation. Vi får lyfta upp en fråga,
              och framför allt får man chansen att fundera över hur man nu ska
              göra för att det ska bli bra. Jag tycker fortfarande att det finns
              frågor som är obesvarade och hänger i luften.
            </seg>
            <seg n="552a4580">
              Det enda jag vill säga till utbildningsministern från min horisont
              är att jag hoppas att han vill lyssna till brukarna, när de uttryckligen
              skriver att de gärna vill ha ett möte för att prata om detta.
              De inser att det är en komplicerad fråga och att det gäller att
              hitta ett bra och fruktbart samarbete vad gäller högskolenivå
              men även folkbildning och folkhögskolenivå.
            </seg>
            <seg n="c8c6a500">
              Jag hoppas att det samtal som vi har här leder fram till att
              vi får ett bra förslag till hösten.
            </seg>
          </u>
          <note type="speaker" n="9ee84b85">
            Anf. 43 Utbildningsminister JAN BJÖRKLUND (FP):
          </note>
          <u who="jan_björklund_minister_2007" xml:id="i-ee7bbf2203b09c24-19" n="6455401d">
            <seg n="01fc1072">
              Fru talman! Det är hela avsikten.
            </seg>
            <seg n="f45145ee">
              Thomas Strand har egentligen två kritikpunkter mot mig. Den ena
              är att det inte redan är klart, och den andra är att det går för
              fort. De går inte riktigt ihop.
            </seg>
            <seg n="fc8c5bee">
              Vi fick in en skrivelse 2009. Vi har jobbat ordentligt med den,
              och nu finns det ett förslag det är inte färdigt, men det är under
              beredning och är snart färdigt. Där beaktar vi de synpunkter som
              har kommit in från handikapporganisationerna.
            </seg>
            <seg n="8399f4ac">
              För oss är själva tolkutbildningen det centrala. Jag förstår
              att om det slutar i att tolkutbildningen flyttas helt eller delvis
              till högskolan, då blir det ett mindre uppdrag för folkhögskolan,
              och då kan det sluta i att det blir mindre i bidrag. Thomas Strand
              är bekymrad över det ur folkhögskolans perspektiv. Men det är
              ju själva tolkutbildningen som vi måste slå vakt om. Det är den
              som är det centrala i sammanhanget.
            </seg>
            <seg n="8aa763d3">
              Det finns goda idéer om att man ska dela på ansvaret mellan folkhögskola
              och högskola. Det är väl alldeles utmärkt som ett alternativ att
              överväga i den fortsatta diskussionen.
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="ca978cab">
            9 § Svar på interpellation 2010/11:361 om bevarandet av den unika
            konstsamlingen på Biby
          </note>
          <note type="speaker" n="df526213">
            Anf. 44 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_minister_2006" xml:id="i-e92c29328a5f5471-0" n="bfb55298" next="i-8ee12dffa2d2ba17-0">
            <seg n="85658263">
              Fru talman! Hans Ekström har frågat mig vilka motiv som ligger
              till grund för regeringens beslut att inte lösa in den unika konstsamlingen
              på Biby.
            </seg>
          </u>
          <note n="a978446c">
            Biby är ett fideikommiss som instiftades 1788 av friherre Gustaf
            Celsing och som består av jord- och skogsbruksfastigheter i Gillberga
            socken sydväst om Eskilstuna. I fideikommisset ingår även en konstsamling,
            den så kallade turkiska samlingen, bestående främst av målningar
            från 1700-talet som insamlats av familjen Celsing under diplomatisk
            verksamhet.
          </note>
          <note n="46b107c8">
            Sedan 1964 gäller enligt lagen (1963:583) om avveckling av fideikommiss
            att ett fideikommiss ska avvecklas när den som vid lagens ikraftträdande
            var innehavare av fideikommisset avlider. Den siste innehavaren
            av Biby fideikommiss, ryttmästaren Fredrik von Celsing, avled
            den 18 augusti 2008.
          </note>
          <u who="lena_adelsohn_liljeroth_minister_2006" xml:id="i-8ee12dffa2d2ba17-0" n="bfb55298" prev="i-e92c29328a5f5471-0">
            <seg n="d4e2c354">
              Fideikommissnämnden, som har till uppgift att utreda frågor i
              samband med avveckling av fideikommiss, har till regeringen anmält
              frågan om inlösen av viss egendom tillhörande Biby, bland annat
              den så kallade turkiska samlingen. Denna har i samband med bouppteckningen
              värderats till 85 miljoner kronor.
            </seg>
            <seg n="0c702130">
              Det råder inget tvivel om att konstsamlingen har ett särskilt
              kulturhistoriskt värde, vilket också framgått av de yttranden
              som lämnats från olika kulturinstitutioner till Fideikommissnämnden.
            </seg>
            <seg n="bfd00bf5">
              I de överväganden som legat till grund för regeringens beslut
              har riskerna för att den turkiska samlingen får försämrad vård,
              skingras eller bortflyttas vägts mot bland annat kostnaden för
              att lösa in samlingen och hur den ska förvaltas och vårdas framöver.
              Vid en samlad bedömning har regeringen kommit fram till att inte
              lösa in samlingen. Ett långsiktigt samlat bevarande av den turkiska
              samlingen bör kunna ske på annat sätt.
            </seg>
            <seg n="1e88f9d0">
              I Biby fideikommiss ingår även ett arkivbestånd, varav det så
              kallade beskickningsarkivet enligt Fideikommissnämnden har ett
              särskilt kulturhistoriskt värde. Regeringen har beslutat att staten
              ska lösa in beskickningsarkivet.
            </seg>
          </u>
          <note n="aa263352">
            Då Hans Ekström, som framställt interpellationen, anmält att
            han var förhindrad att närvara vid sammanträdet medgav förste
            vice talmannen att Fredrik Olovsson i stället fick delta i överläggningen.
          </note>
          <note type="speaker" n="c6cbae76">
            Anf. 45 FREDRIK OLOVSSON (S):
          </note>
          <u who="fredrik_olovsson_f9395a" xml:id="i-ce147e19bb057d2e-0" n="bc0d0d6a">
            <seg n="6af54b03">
              Fru talman! Tack, kultur- och idrottsministern, för svaret, får
              jag väl till att börja med säga å Hans Ekströms vägnar.
            </seg>
            <seg n="6a8b475d">
              Svaret beskriver väl bakgrunden till Biby och samlingen där och
              anger dess stora betydelse och värde. Jag har tidigare för egen
              del motionerat om den här frågan här i riksdagen. Den motionen
              fick den seriösa behandling som den förtjänar innan den förstås
              avslogs.
            </seg>
            <seg n="ff7a3be8">
              Kulturutskottet hade kontrollerat med Riksantikvarieämbetet,
              som menade att samlingen är unik, även sett i ett världsperspektiv,
              och helt klart har ett synnerligt kulturhistoriskt värde.
            </seg>
            <seg n="1ba6252c">
              Kulturarvsutredningen, som i och för sig har några år på nacken
              nu, ansåg vid sin genomgång att Biby hade högsta bevarandevärde,
              prioritet 1. Man menade att det rör sig om ett långsiktigt samlat
              bevarande av nationellt intresse och bör genomföras även om det
              kräver stora statliga insatser samt att avveckling inte bör godtas
              förrän en långsiktig lösning tryggats.
            </seg>
            <seg n="fc71e271">
              När motionen med delvis det här underlaget behandlades i kulturutskottet,
              där kulturministern då ingick, tyckte man inte att det var nödvändigt
              med något tillkännagivande till regeringen eftersom Bibysamlingen
              har ett så synnerligt kulturhistoriskt värde att utskottet utgick
              ifrån att regering och kulturvårdande myndigheter bevakar att
              den gamla konstsamlingen bevaras intakt utan något uttalande från
              riksdagens sida.
            </seg>
            <seg n="9b8221d1">
              Det var uppenbarligen en felaktig slutsats. Trots Kulturarvsutredningen,
              trots Riksantikvarieämbetet och trots att också kulturministern
              som ledamot i kulturutskottet menade att det inte skulle vara
              möjligt att man kunde få för sig att låta samlingen skingras,
              riskerar ministern nu en världsunik konstsamling med högsta bevarandevärde.
            </seg>
            <seg n="24c8bea7">
              Det kräver onekligen en något mer detaljerad förklaring än det
              svar som kulturministern läste upp på Hans Ekströms interpellation.
            </seg>
            <seg n="f1e74a5c">
              Utveckla gärna något ytterligare vad som ingår i denna bedömning.
              Varför ger regeringen upp Bibys världsunika turkiska samling så
              enkelt? Hur ska det långsiktiga bevarandet kunna ske på något
              annat sätt? Det sägs ju att det borde kunna ske på något annat
              sätt. Har kulturministern tagit några initiativ? Har hon möjligen
              några idéer? Som ledamot i kulturutskottet menade hon ju att någon
              avveckling rimligen inte kunde godtas förrän en långsiktig lösning
              på problemet hade tryggats.
            </seg>
          </u>
          <note type="speaker" n="52f8c82e">
            Anf. 46 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_minister_2006" xml:id="i-ee7bbf2203b09c24-20" n="bfb55298">
            <seg n="6a0a1285">
              Fru talman! Jag misstänker att de citat som Fredrik Olovsson
              tog upp från den tid då jag satt i kulturutskottet handlade om
              tiden före 2006, då den gamle fideikommissarien von Celsing fortfarande
              levde. Han avled ju 2008.
            </seg>
            <seg n="5965f0b6">
              Frågan har prövats under flera år. När det handlar om ett stort
              kulturhistoriskt värde, som Biby, är det givet att man hämtar
              in synpunkter från bland annat Riksantikvarieämbetet, vilket vi
              också har gjort.
            </seg>
            <seg n="43631ad9">
              Det hör till saken det tror jag att Fredrik Olovsson förstår
              att det handlar om prioriteringar. Det gör det alltid. 85 miljoner
              kronor var det belopp som man uppskattade att samlingen skulle
              behöva lösas in med.
            </seg>
            <seg n="ac3b22ed">
              När vi har möjlighet att digitalisera våra samlingar och också
              har ökad kunskap om hur man bäst ska bevara de stora kulturhistoriska
              samlingar vi har i landet det kan gälla på arkiv, på museer, på
              gods och gårdar och mycket annat vet vi att det är förenat med
              stora kostnader. Samtidigt kommer det hela tiden ett nytt kulturarv,
              som vi också vill bevara: ett industriellt kulturarv eller det
              vi lever i nu i dag, som också i någon mening ska bevaras.
            </seg>
            <seg n="283b9651">
              Det är bakgrunden till att regeringen trots allt har beslutat
              sig för att inte lösa in samlingen för 85 miljoner kronor.
            </seg>
            <seg n="d6239c3d">
              Om man också vill att en samling som den här, som inte har visats
              för allmänheten, ska bli tillgänglig, då måste den hysas någonstans.
              Även det är förenat med kostnader. Museernas uppgift är att vårda,
              visa och bevara det handlar inte bara om att vårda och bevara
              utan det ska också visas. Det är ett skäl.
            </seg>
            <seg n="0c145b13">
              När det däremot handlar om arkivet är det vår uppfattning att
              det finns mycket kunskap där om relationerna mellan Sverige och
              Turkiet under lång tid som är av stort intresse inte minst för
              forskare. Det är också därför som jag kan glädja Fredrik Olovsson
              och många andra kulturvänner med att vi har beslutat oss för att
              lösa in det arkivet.
            </seg>
          </u>
          <note type="speaker" n="5ffd2345">
            Anf. 47 FREDRIK OLOVSSON (S):
          </note>
          <u who="fredrik_olovsson_f9395a" xml:id="i-ce147e19bb057d2e-1" n="bc0d0d6a">
            <seg n="e68de07b">
              Fru talman! Jag ska ge ministern och regeringen erkännandet att
              de gör den delen. Det är bra, och detta är ett viktigt arkiv att
              behålla.
            </seg>
            <seg n="51b53903">
              Men det är ett problem att en så betydelsefull samling med ett
              så stort kulturhistoriskt värde nu ändå löper en betydande risk
              så får man väl säga att spridas och att lämna landet. Väldigt
              lite talar för att det blir på något annat sätt än att samlingen
              säljs på Sotheby´s eller på något annat auktionshus. Så blir det
              om det inte kommer till någon annan lösning.
            </seg>
            <seg n="a08d8ebb">
              Jag har förstått att prioriteringarna i regeringen gör att det
              inte finns resurser nog att lösa in Bibys samling i dess helhet
              i varje fall inte till 85 miljoner kronor. Det är visserligen
              en betydande summa i kultursammanhang, men kanske inte så märkvärdig
              när man betänker de enorma skattesänkningar som genomförs. 85
              miljoner har ju finansministern sänkt skatten med innan han har
              kommit till lunch en vanlig arbetsdag. Detta ska ställas i relation
              också till andra områden, och kanske inte bara till annat på kulturområdet.
            </seg>
            <seg n="2056620a">
              Om det nu inte finns 85 miljoner i regeringens kista för detta
              ändamål blir frågan: Hur mycket pengar skulle kulturministern
              kunna bidra med till en sådan annan lösning som hon hänvisar till
              i sitt interpellationssvar? Det kan vara möjligt att med en rejäl
              grundplåt från regeringen hitta ett annat sätt att jobba på. Finns
              det några resurser över till det? Och hur mycket pengar skulle
              kulturministern värdera att vi gemensamt på olika sätt kan hitta
              för att samlingarna skulle kunna bli kvar i samlad form i landet?
              Hur mycket pengar finns det till det här, helt enkelt?
            </seg>
          </u>
          <note type="speaker" n="f7073764">
            Anf. 48 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_minister_2006" xml:id="i-ee7bbf2203b09c24-21" n="bfb55298">
            <seg n="01765be1">
              Fru talman! Frågan är redan avgjord av regeringen. Vi kommer
              inte att lägga in några statliga medel och några pengar för att
              lösa in den konst eller de möbler som Fredrik Olovsson nu talar
              om.
            </seg>
            <seg n="55b3348e">
              Vi har rätt stora utmaningar på kulturarvsområdet, skulle jag
              vilja säga. Jag nämnde några i mitt tidigare anförande. Det är
              sådant vi redan har identifierat och som finns i magasin. Det
              behöver vårdas, och det riskerar att drabbas av fukt, mögel och
              mycket annat vartefter kunskaperna växer. Det gäller även det
              kommande industriarvet. Vi har också ett stort kyrkligt kulturarv.
              Vi har höjt och lagt fast den kyrkliga kulturarvsersättningen
              på närmare en halv miljard kronor om året. Redan det anser en
              del vara i underkant, men jag tror inte det. Vi har runt 3 400
              kyrkor i landet. Många av dem, för att inte säga hälften, är medeltida.
              Det finns alltså önskemål från många håll.
            </seg>
            <seg n="d358a693">
              Vi har som sagt gjort stora skattesänkningar, och det är jag
              glad och stolt över. Jag hoppas att många som nu har fått rätt
              gott om pengar en del till och med stora förmögenheter också använder
              dem till att stödja kulturen. I morgon har jag ett seminarium
              om sponsring som handlar om just detta.
            </seg>
            <seg n="1af5486e">
              Fredrik Olovsson jämte många andra socialdemokrater talar gärna
              om olika önskemål. Om man ska värdera allt det här kommer vi inte
              att hamna i några skattesänkningar alls, utan i skattehöjningar.
              Då finns det ingen ände på allt som pengarna ska räcka till.
            </seg>
            <seg n="a119e902">
              Det är riktigt att Biby är ett värdefullt kulturarv. Men det
              finns många andra värdefulla kulturarv också. Jag ser inte att
              risken är stor jag ser egentligen inte att den finns alls för
              att detta arv skulle förstöras. Det är bland annat ett sådant
              skydd man har i lagen. Jag tror och hoppas att det finns någon
              annan intressent, i Sverige eller kanske utomlands, som vill hålla
              ihop samlingen. Jag ser att förutsättningarna är relativt goda
              för detta.
            </seg>
            <seg n="2aacac06">
              I det underlag som vi har tagit in från Riksantikvarieämbetet
              väger de den turkiska samlingen mot de stora behov som Biby står
              inför. Jag ska inte säga att det är förfallet, men det finns stora
              behov av underhåll av byggnader och mark för att Biby ska kunna
              fortsätta att vara en gård som är levande. Det ska också ställas
              mot familjens önskemål att själv vilja sälja de turkiska samlingarna,
              för det är det som ligger till grund för detta.
            </seg>
          </u>
          <note type="speaker" n="b3b4c6bd">
            Anf. 49 FREDRIK OLOVSSON (S):
          </note>
          <u who="fredrik_olovsson_f9395a" xml:id="i-ce147e19bb057d2e-2" n="bc0d0d6a">
            <seg n="b8dcbc2d">
              Fru talman! Familjen känner naturligtvis ett behov av att omsätta
              samlingen till pengar eftersom de har andra behov; så är det.
              Det är då frågan hamnar på vårt bord. Tycker vi att det finns
              ett så stort värde i detta att vi är beredda att satsa också gemensamma
              resurser på denna del av vårt kulturarv? Jag kommer fram till
              att jag tycker att det är viktigt.
            </seg>
            <seg n="e075c887">
              Jag var väldigt nöjd när kulturutskottet där också kulturministern
              ingick på den tiden slog fast att samlingen är så viktig att man
              rimligen inte kunde acceptera eller godta att den avvecklas innan
              det finns en långsiktigt tryggad lösning.
            </seg>
            <seg n="76b3135c">
              Jag kan konstatera att någon sådan inte finns. Det finns förhoppningar
              om att samlingen på något sätt ska finnas kvar. Men det finns
              absolut inga garantier för att så kommer att ske. Jag är mer rädd
              för att samlingen kommer att säljas på Sothebys eller på något
              annat auktionshus och spridas. Den kommer då att läggas på de
              lastbilar som lämnar landet med viktiga kulturhistoriska föremål
              som säljs utomlands.
            </seg>
            <seg n="60572775">
              Det är beklagligt att det blir på det sättet. Jag hade hoppats
              att regeringen var fortsatt intresserad av att kunna bidra till
              en lösning. Men jag inser nu i och med kulturministerns svar att
              frågan för hennes del är avförd. Nu får vi hoppas att någon annan
              gör någonting, för från regeringens sida blir det inga pengar.
            </seg>
          </u>
          <note type="speaker" n="6f74d3bd">
            Anf. 50 Kultur- och idrottsminister LENA ADELSOHN LILJEROTH (M):
          </note>
          <u who="lena_adelsohn_liljeroth_minister_2006" xml:id="i-ee7bbf2203b09c24-22" n="bfb55298">
            <seg n="a22e4692">
              Fru talman! Nej, det blir inga pengar just för att lösa in den
              turkiska samlingen. Däremot blir det pengar till det arkiv som
              jag nämnde tidigare och som också är viktigt för stora delar av
              vår kulturhistoria om den ska kunna hållas vid liv och forskas
              på.
            </seg>
            <seg n="54b9719f">
              Det är alltid så när man sitter i ansvarig ställning och det
              gör jag att man får väga behov mot varandra. Då ser jag att det
              finns stora behov inom kultursektorn. Det är mycket som vi vill
              göra och som behöver göras. Då får man väga det ena mot det andra.
              Man kan inte göra allting. I den samlade bedömningen som det brukar
              heta så ofta i dessa sammanhang ser vi att det finns andra behov
              som är viktigare.
            </seg>
            <seg n="7ad90531">
              Jag ser inte heller någon fara för att denna samling kommer att
              skadas på något sätt. Det finns många som är angelägna om att
              den ska hållas samman, och det finns också många som har engagerat
              sig i den. Det är inte bara min förhoppning utan också min övertygelse
              att så kommer att ske. Men vi kommer alltid att få göra svåra
              överväganden. Sådan är politikerns roll.
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="33d0f67e">
            10 § Svar på interpellation 2010/11:329 om scenkonstarbetares
            pensionsvillkor
          </note>
          <note type="speaker" n="d832d7fc">
            Anf. 51 Statsrådet STEFAN ATTEFALL (KD):
          </note>
          <u who="unknown" xml:id="i-0b91acf57ab1a831-0" n="b167581b">
            <seg n="fe0b3284">
              Fru talman! Siv Holma har frågat mig om det finns någon tidsplan
              för att lösa frågan om scenkonstnärers pensionsvillkor.
            </seg>
            <seg n="30ea4367">
              Frågan om pensionsvillkoren för de anställda vid de statsunderstödda
              scenkonstinstitutionerna har varit föremål för diskussioner under
              drygt 15 års tid. Diskussionerna hänger samman med de förändringar
              som har skett på pensionsområdet, som bland annat innebär att
              den allmänna pensionen numera tjänas in enligt livsinkomstprincipen.
              Vidare har den kulturpolitiska arbetsmarknaden förändrats så att
              det har blivit vanligare med tidsbegränsade anställningar vid
              scenkonstinstitutionerna. Dessa förändringar har medfört att det
              finns svårigheter med att bland annat beräkna och förutse vilka
              förmåner och kostnader som följer av den nuvarande pensionsordningen.
            </seg>
            <seg n="abd1387f">
              När Alliansen tillträdde bestämde vi oss för att ta itu med problemen
              med scenkonstpensionerna. Vi tillsatte en särskild utredare med
              uppdrag att lämna förslag på ett nytt pensionssystem anpassat
              till de speciella förhållanden som råder på scenkonstområdet och
              där arbetsgivarnas kostnader för pensionsförmånerna är förutsägbara.
              Utredaren överlämnade i maj 2009 betänkandet Nytt pensionssystem
              för den statsunderstödda scenkonsten (SOU 2009:50). Betänkandet
              remitterades under hösten 2009. Nu bereds ärendet i Regeringskansliet,
              vilket min statssekreterare Ulf Perno lämnade besked om när han
              i december 2010 närvarade vid ett sammanträde i kulturutskottet.
            </seg>
            <seg n="820d86e0">
              Regeringens uppfattning är således att det är viktigt att lösa
              frågan om scenkonstnärers pensionsvillkor. Det är emellertid en
              tekniskt komplicerad fråga som måste beredas noggrant ur alla
              aspekter. Som jag tidigare har anfört i ett skriftligt svar på
              en fråga från Agneta Gille och i svar på en interpellation från
              Isak From avser jag inte att föregripa den beredning som pågår.
            </seg>
          </u>
          <note type="speaker" n="4d7b5481">
            Anf. 52 SIV HOLMA (V):
          </note>
          <u who="siv_holma_28bf5d" xml:id="i-c52b266c6f2081b8-0" n="caea470e" next="i-480fa85244ee972d-0">
            <seg n="a244603a">
              Fru talman! Jag tackar för svaret men beklagar samtidigt att
              det var ett icke-svar. Vänsterpartiet har i minst tio år drivit
              på i frågan om att problemen med scenkonstens pensioner måste
              lösas.
            </seg>
            <seg n="bcc2d0c8">
              Vi har drivit denna fråga oavsett om det har varit socialdemokratisk
              regering eller som nu borgerlig regering. Vi har alltid avsatt
              pengar i våra skuggbudgetar för genomförandet.
            </seg>
            <seg n="7dd6be39">
              Under föregående mandatperiod när jag var kulturutskottets ordförande
              var denna fråga ständigt närvarande i den kulturpolitiska debatten.
            </seg>
            <seg n="2958cda9">
              För fem år sedan, den 13 december 2006, sade kulturminister Lena
              Adelsohn Liljeroth följande: Precis som utlovats i budgetpropositionen
              kommer arbetet för att lösa de återstående pensionsfrågorna för
              skådespelare, dansare, sångare med flera vid de statligt understödda
              institutionerna att fördjupas. Jag har haft diskussioner med kommunministern
              Mats Odell, som äger frågan, och vi är överens om att det är dags
              att sätta punkt för denna segdragna fråga. Den bereds nu skyndsamt
              i Regeringskansliet.
            </seg>
            <seg n="60b14545">
              I dag, den 17 maj 2011, säger statsrådet Stefan Attefall i princip
              samma sak som kulturministern sade för fem år sedan. Handen på
              hjärtat, statsrådet: Är det Finansdepartementet som blockerar
              en lösning? Får statsrådet tillräckligt stöd av kulturministern?
              Vi vet ju alla att om den rätta viljan finns kan politiken åstadkomma
              resultat. Men frågan är om den rätta viljan finns.
            </seg>
            <seg n="70f4178a">
              För cirka tre år sedan, i oktober 2008, presenterade ett helt
              enigt kulturutskott, det vill säga majoritetspartierna och oppositionen,
              en uppföljningsrapport om pensionsvillkoren inom scenkonstområdet.
              Den följdes av ett tillkännagivande till regeringen som föreslogs
              genomföra de åtgärder som fanns med i förslagen som presenterades
              i uppföljningsrapporten.
            </seg>
            <seg n="26e407f4">
              Två månader senare, i december 2008, deklarerade kulturminister
              Lena Adelsohn Liljeroth att ärendet ligger under Finansdepartementet
              och blir klart i vår alltså våren 2009.
            </seg>
          </u>
          <note n="19ed1318">
            Och visst kom det en utredning i maj 2009 som lämnades av utredaren
            Staffan Ekebrand till statsrådet Mats Odell.
          </note>
          <u who="siv_holma_28bf5d" xml:id="i-480fa85244ee972d-0" n="caea470e" prev="i-c52b266c6f2081b8-0">
            <seg n="62c5f51d">
              Jag hävdade förra gången vi debatterade denna fråga att det var
              Finansdepartementet och finansministern som främst bromsade en
              lösning. I dag undrar jag vilken roll kulturministern har. Får
              statsrådet Attefall tillräckligt stöd av kulturministern när det
              ska tillskjutas pengar?
            </seg>
          </u>
          <note type="speaker" n="f45a6cb6">
            Anf. 53 Statsrådet STEFAN ATTEFALL (KD):
          </note>
          <u who="unknown" xml:id="i-0b91acf57ab1a831-1" n="b167581b">
            <seg n="dffb6387">
              Fru talman! Jag håller med Siv Holma om att det är en viktig
              kulturpolitisk fråga. Det här bekymrar många, både anställda och
              dem som har ansvar för olika kulturinstitutioner. Som jag sade
              i mitt svar är det en fråga som har rötter 15 år tillbaka i tiden.
              Det har varit många turer, och problemen har snarast förstärkts
              under resans gång.
            </seg>
            <seg n="889de36c">
              Vi har ett bra utredningsarbete och bra remissvar från olika
              institutioner och intressenter som underlag för beredningsprocessen.
            </seg>
            <seg n="a2d0b104">
              Jag kom in i frågan i höstas när jag fick ansvar för statens
              pensionsfrågor vilket är märkligt i sig, men så är det fortfarande.
              Tanken är dock att detta ska flyttas över till parterna på kulturområdet
              så att de själva få sköta om pensionerna för sina scenkonstarbetare.
            </seg>
            <seg n="d41b345b">
              Jag har varit mån om att beredningsprocessen ska gå med högsta
              möjliga fart, och den går framåt. Det är dock en försäkringstekniskt
              komplicerad fråga, och det måste man ha respekt för. Det är många
              tekniska aspekter man måste granska. Även om ett utredningsförslag
              har fått goda vitsord från remissinstanserna måste man noggrant
              granska och gå igenom olika detaljer i förslaget. Det kräver tid,
              inläsning och djupa diskussioner.
            </seg>
            <seg n="71a17739">
              Beredningsarbetet pågår med stor intensitet, och det finns tydliga
              tecken på att processen rör sig framåt. Det är dock svårt att
              bedöma exakt hur lång tid det tar. Tidigare har det kanske utställts
              löften om att det skulle gå fortare än det gör, men frågorna kräver
              sin grundliga beredning.
            </seg>
            <seg n="c250f98e">
              Jag är mån om att det ska gå med högsta möjliga hastighet. Visst
              kan jag som statsråd uppleva att processer kan vara tröga ibland,
              men jag tycker att det finns en bra färdriktning i processen.
              Jag hoppas att vi ska komma fram till en bra lösning så småningom.
            </seg>
            <seg n="a1376f5e">
              Beredningen pågår, som sagt. Jag är mån om och jobbar hårt för
              att det ska gå med högsta möjliga hastighet. Jag är också mån
              om att alla aspekter blir belysta på ett bra sätt så att det blir
              ett bra förslag som är väl avvägt och håller i praktiken.
            </seg>
          </u>
          <note type="speaker" n="b7c6e3b1">
            Anf. 54 SIV HOLMA (V):
          </note>
          <u who="siv_holma_28bf5d" xml:id="i-c52b266c6f2081b8-1" n="caea470e" next="i-480fa85244ee972d-1">
            <seg n="fb5dcea0">
              Fru talman! Jag har noterat Teaterförbundets synpunkter om scenkonstens
              pensioner. De påtalar att det finns tre problem som måste lösas:
            </seg>
            <seg n="0fc8dbe6">
              Delar statsrådet Attefall uppfattningen att dessa tre problem
              måste lösas? När kan vi i så fall vänta oss att regeringen kommer
              med förslag? Ni förhandlar nu budgetpropositionen 2012, det vill
              säga nästa års budget. Det vore tacknämligt om statsrådet vid
              dagens interpellationsdebatt kunde komma med någon form av information
              i stället för att statsrådet Attefall tvingas låta som en bandspelare
              från förra mandatperioden.
            </seg>
          </u>
          <note n="6110c112">
            Fru talman! Svensk Scenkonst hade en stämma i Visby den 6 maj
            i år där man enades om ett uttalande för att regeringen skulle
            agera i pensionsfrågan.
          </note>
          <u who="siv_holma_28bf5d" xml:id="i-480fa85244ee972d-1" n="caea470e" prev="i-c52b266c6f2081b8-1">
            <seg n="37c1be06">
              I uttalandet påtalas att pensionsfrågan i mer än tio år har bollats
              mellan Regeringskansliets tjänstemän och berörda statsråd. Regeringens
              passivitet riskerar att få allvarliga kulturpolitiska konsekvenser.
              En enad bransch kräver att regeringen bryter dödläget.
            </seg>
            <seg n="fb2af308">
              I uttalandet räknar man upp att införande av samverkansmodellen
              kommer att försvåras, att de ökade satsningarna på dansen riskerar
              att stanna upp och att vågade och framgångsrika regionala satsningar
              kanske aldrig kan upprepas. Nuvarande pensionsinbetalningar medför
              att helt oförutsebara kostnader kan drabba en institution långt
              i efterhand.
            </seg>
            <seg n="7abb72e2">
              Är det inte hög tid att bryta dödläget? Kan Attefall ge någon
              fingervisning om när pensionsfrågan senast måste vara löst?
            </seg>
            <seg n="c09bb19d">
              Fru talman! I ett öppet brev till finansministern ger Svensk
              Scenkonst exempel på hur snett nuvarande system slår. Folkoperan
              i Helsingfors engagerade en sångare i 50-årsåldern till en månadslön
              på ca 25 000 kronor. Varje månad fick man betala mer än det dubbla,
              57 000 kronor, till Statens pensionsverk i pensionspremie. I ett
              annat exempel fick en pianist ett arvode på 9 000 kronor, men
              pensionspremien blev fyra gånger så stor, 36 000 kronor.
            </seg>
            <seg n="0b1d0134">
              Utredningen är gjord. Förslagen väntar på att genomföras. Vad
              beror det på att de inte genomförs? Initialt kommer det att kosta
              staten pengar, men på lång sikt kommer det att bli ett nollsummespel.
              Man räknar med att det kan bli drygt 100 miljoner i minskade intäkter
              det första året. Det kan jämföras med när pensionssystemet för
              statsanställda förändrades för tio år sedan och det uppstod en
              betydligt större inkomstminskning på ca 2 ½ miljard, vilket man
              klarade. Varför klarar man det inte nu?
            </seg>
          </u>
          <note type="speaker" n="94269014">
            Anf. 55 Statsrådet STEFAN ATTEFALL (KD):
          </note>
          <u who="unknown" xml:id="i-0b91acf57ab1a831-2" n="b167581b">
            <seg n="246710cd">
              Fru talman! Det här en viktig kulturpolitisk fråga. Man kanske
              till och med kan säga att det just nu är en av de största kulturpolitiska
              frågor som inte är lösta. Jag håller med om att det får allt allvarligare
              kulturpolitiska konsekvenser ju längre tiden går innan vi löser
              frågan. På den punkten är jag helt överens med Siv Holma.
            </seg>
            <seg n="5f34918e">
              Jag har varit i kontakt med både arbetsgivarsidan och löntagarsidan
              på scenkonstnärernas område och lyssnat på deras synpunkter. Jag
              har satt mig in i utredningsarbetet och jag delar helt uppfattningen
              att frågan måste lösas.
            </seg>
            <seg n="cf2895a6">
              Siv Holma säger att dödläget ska brytas. Jag kan försäkra att
              det inte finns något dödläge. Beredningsprocessen pågår. Det är
              inte bara en klyscha; det är verklighet. Det är en tekniskt komplicerad
              fråga med många försäkringsmässiga inslag som måste beredas ur
              många aspekter. Det finns sådant som har kopplingar till socialförsäkringssystem
              och till studiestödssystem. Det finns kulturpolitiska aspekter
              och finanspolitiska aspekter. Det är många aspekter som måste
              gås igenom ordentligt för att det ska bli ett bra förslag.
            </seg>
            <seg n="9bbf216e">
              Ända sedan jag i höstas blev insatt i frågan har min ambition
              varit att frågan ska beredas med högsta möjliga hastighet. Man
              kan ibland bli lite frustrerad över att processer tar tid, och
              man kan tycka att det borde gå fortare. Så känner vi säkert alla
              i politiken. Men man måste ha respekt för att en sådan här fråga
              måste få gå igenom ett antal kvarnar för att man ska nå resultat.
              Problemet är 15 år gammalt. Jag kom in i bilden i oktober 2010.
              Siv Holma kan vara helt övertygad om att jag kommer att verka
              för att vi aldrig har något dödläge i den är frågan. Det har det
              inte varit sedan jag kom in i bilden. Jag kan inte uttala mig
              om hur det har varit historiskt förutom att frågan är gammal sedan
              90-talet och fortfarande inte är löst. Det har kommit och gått
              regeringar av olika kulörer under tiden. Min ambition är att vi
              ska lösa frågan så snabbt som möjligt eftersom konsekvenserna,
              precis som Siv Holma säger, är allvarliga för kulturinstitutionen
              om vi inte gör det.
            </seg>
          </u>
          <note type="speaker" n="0675f74e">
            Anf. 56 SIV HOLMA (V):
          </note>
          <u who="siv_holma_28bf5d" xml:id="i-c5edfd3c58ac90eb-0" n="caea470e">
            <seg n="a049e252">
              Fru talman! Statsrådet Attefall hänvisar till att frågan behöver
              beredas ordentligt. Jag har aldrig varit med om en relativt liten
              fråga i ett stort sammanhang som har tagit så många år. Jag har
              svårt att tro att den är så komplicerad, även om den är komplicerad.
              Nu har man ett färdigt utredningsförslag som har tagits emot positivt
              av arbetsmarknadens båda parter. Vad jag förstår är det relativt
              små åtgärder som behövs.
            </seg>
            <seg n="e9336b80">
              Nu måste det till en konkret handling. Det måste genomföras.
              Jag har så mycket politisk erfarenhet att jag gör bedömningen
              att frågan har sin komplexitet, men jag tror inte att det i första
              hand handlar om komplexiteten. Jag är övertygad om att det handlar
              om hur viktig man tycker att frågan är och hur man prioriterar
              en lösning av frågan.
            </seg>
            <seg n="6ec37323">
              Trots Attefalls utfästelser tvivlar jag på att frågan kommer
              att bli löst under den här mandatperioden med tanke på den hastighet
              den har haft under senare tid.
            </seg>
          </u>
          <note type="speaker" n="2781c899">
            Anf. 57 Statsrådet STEFAN ATTEFALL (KD):
          </note>
          <u who="unknown" xml:id="i-0b91acf57ab1a831-3" n="b167581b">
            <seg n="ee873629">
              Fru talman! Jag läser återigen ur interpellationssvaret: Regeringens
              uppfattning är således att det är viktigt att lösa frågan om scenkonstnärers
              pensionsvillkor. Det är regeringens uttalande. Jag kan försäkra
              att jag som har fått ansvar för Statens pensionsverk som den här
              frågan sorterar under jobbar hårt för att regeringsprocessen ska
              gå så snabbt som möjligt.
            </seg>
            <seg n="b7a0a515">
              Det finns visserligen ett förslag som har fått goda vitsord från
              parterna på arbetsmarknaden, men det innebär inte det har säkert
              Siv Holma respekt för att man kan ta förslaget rätt upp och ned.
              Man måste gå igenom förslaget ur alla tekniska aspekter och se
              vilka konsekvenser det får på andra system och på kulturpolitikens
              och finanspolitikens område. Den processen pågår.
            </seg>
            <seg n="2dd805ea">
              Jag kan försäkra att jag har en hög ambitionsnivå när det gäller
              att lösa frågan. Den har sina rötter 15 år tillbaka i tiden. Vi
              kan konstatera att den inte har lösts under den tiden. Vi får
              hoppas och tro att den här regeringen lyckas lösa frågan. I ett
              sådant scenario får väl Siv Holma vara tacksam för att det inte
              sitter en sådan regering som tidigare inte lyckades, utan att
              det är alliansregeringen som slutligen löser frågan. Vi får hoppas
              att Siv Holma kan säga det när frågan är löst.
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="dff89786">
            11 § Svar på interpellation 2010/11:332 om Försäkringskassans
            lokala närvaro
          </note>
          <note type="speaker" n="a69b6f0b">
            Anf. 58 Statsrådet ULF KRISTERSSON (M):
          </note>
          <u who="unknown" xml:id="i-ee7bbf2203b09c24-23" n="b167581b">
            <seg n="adf50796">
              Fru talman! Gunvor G Ericson har frågat mig vilka åtgärder jag
              kommer att vidta för att regeringen skyndsamt återkommer med förslag
              till riksdagen som tillgodoser medborgarnas behov av Försäkringskassans
              tillgänglighet lokalt och personliga möten och förslag som bidrar
              till ökad samverkan mellan statliga myndigheter. Gunvor G Ericson
              har även frågat mig vilken tidsplan jag kommer att verka för att
              regeringen sätter upp för att återkomma till riksdagen. Slutligen
              har Gunvor G Ericson frågat mig om jag fortfarande drar slutsatsen
              att det går att vänta på Statskontorets rapport som kommer 2012
              innan nya direktiv ges till Försäkringskassan med anledning av
              riksdagens beslut om tillgänglighet lokalt.
            </seg>
            <seg n="bd9f17d1">
              Som svar på dessa frågor vill jag hänvisa till ett uppdrag som
              regeringen beslutade den 12 maj 2011 (S2011/4945/SF). Beslutet
              innebär att Försäkringskassan ges i uppdrag att genomföra en djupgående
              analys av hur myndighetens olika kundgruppers och medborgarnas
              behov av Försäkringskassans tjänster kan tillgodoses ändamålsenligt
              och långsiktigt. Behovet av tillgänglighet till Försäkringskassan
              lokalt ska analyseras särskilt liksom hur Försäkringskassan säkrar
              möjligheten till en viss grad av fysiska personliga möten med
              medborgare. Försäkringskassan ska senast den 16 april 2012 presentera
              en långsiktig lösning för hur myndigheten ska möta de försäkrade
              och medborgarna genom olika kanaler, såväl fysiskt som på elektronisk
              väg.
            </seg>
            <seg n="2724e12f">
              I avvaktan på att Försäkringskassan genomför den analysen och
              den långsiktiga lösningen presenterats ges Försäkringskassan i
              uppdrag att avvakta med att verkställa den åtgärd i myndighetens
              handlingsplan som handlar om att dra sig ur den servicesamverkan
              som i dag sker vid de så kallade servicekontoren och serviceplatserna.
            </seg>
            <seg n="1b002966">
              Försäkringskassans redovisning av uppdraget som beslutades den
              12 maj och Statskontorets redovisning av regeringsuppdraget att
              ta fram ett samlat underlag om myndigheternas service i samverkan
              (S2011/3603/ SFÖ) kommer att utgöra underlag för regeringens fortsatta
              hantering i frågan om Försäkringskassans lokala närvaro.
            </seg>
          </u>
          <note type="speaker" n="02d98b84">
            Anf. 59 GUNVOR G ERICSON (MP):
          </note>
          <u who="gunvor_g_ericson_3187bd" xml:id="i-44f3f25464ace693-0" n="5e71c254">
            <seg n="6af6576c">
              Fru talman! Tack för svaret. Efter en förlängd svarstid kom svaret
              till slut. Jag kan förstå varför det blev en förlängd svarstid.
              Regeringen tog ett beslut i torsdags, och det är klart att det
              kan ta tid innan man har hunnit bereda detta. Vad betyder beslutet
              i praktiken?
            </seg>
            <seg n="636b7725">
              Av den handlingsplan som Försäkringskassan redovisade för regeringen
              i vintras framgår att man beslutat att lägga ned servicekontor,
              lokalkontor och serviceplatser. Försäkringskassan sade att det
              kommer att påverka möjligheten att nå målen för service och tillgänglighet.
              Trots det har inte regeringen protesterat mot handlingsplanen
              utan passivt tittat på. Först nu när protesterna märktes blev
              det tvärnit.
            </seg>
            <seg n="de52b701">
              Försäkringskassan fortsatte att stänga kontor enligt planerna
              fram till i torsdags när det nya beslutet kom tack vare att riksdagen
              har fattat ett beslut och i full politisk enighet kunde ge ett
              uppdrag till regeringen. Nu har det äntligen blivit tvärnit och
              faktiskt lite back. Man har nu backat på de uppdrag som fanns
              om att stänga kontor eller att Försäkringskassan skulle dra sig
              ur kontor.
            </seg>
            <seg n="b5276d86">
              I svaret från ministern och i regeringens beslut nämns två av
              de tre funktioner som Försäkringskassan har beslutat att lägga
              ned. Det står om de så kallade servicekontoren och serviceplatserna.
              Lokalkontor nämns däremot inte. Betyder det att ministern tycker
              att det är okej att lägga ned lokalkontoren på de orter där inte
              servicekontor öppnas?
            </seg>
            <seg n="5ecf88b1">
              Det står i regeringens beslut att man ska avvakta med att verkställa
              åtgärden i Försäkringskassans handlingsplan att dra sig ur den
              serviceverksamhet som i dag sker vid de så kallade servicekontoren
              och serviceplatserna.
            </seg>
            <seg n="f7e3fee6">
              Men faktum är att lokalkontor också stänger, till exempel i Linköping
              och Jönköping. Där hade man planerat för att öppna servicekontor
              ihop med Skatteverket och Pensionsmyndigheten, och därför skulle
              man stänka lokalkontoren, och man planerade för det.
            </seg>
            <seg n="e29876a3">
              Men i torsdags kom beslutet. Jag är glad över att man också snabbt
              fick ut ett besked till Försäkringskassan så att man kunde ställa
              om. Men det är inte så lätt. Beslutet är nu att man den 30 maj
              ska öppna ett servicekontor igen där Försäkringskassan ska vara
              med. Men i Jönköping dröjer det till den 16 juni.
            </seg>
            <seg n="22216353">
              Vad händer med de andra orterna, till exempel Vara kommun i Västra
              Götaland? Hur blir det på mindre orter? Kommer det att finnas
              möjlighet till personliga besök hos Försäkringskassan som det
              var planerat när man gjorde en statlig myndighet av de lokala
              kassorna?
            </seg>
            <seg n="3eb8eec2">
              I uppdraget som ministern nu berättar om sägs att behovet av
              tillgänglighet ska analyseras särskilt liksom hur Försäkringskassan
              säkrar möjligheten till en viss grad av fysiska personliga möten
              med medborgare. Lyssna på orden: en viss grad av fysiska personliga
              möten. Vad betyder det?
            </seg>
            <seg n="b41b2323">
              I riksdagsbeslutet fanns det ingen inskränkning till viss grad
              av fysiska personliga möten. I beslutet som denna kammare tog
              och som till slut fick regeringen att tvärnita står det att regeringen
              ska återkomma till riksdagen med förslag som tillgodoser medborgarnas
              behov av att Försäkringskassan är tillgänglig lokalt.
            </seg>
          </u>
          <note type="speaker" n="4f92ba97">
            Anf. 60 FINN BENGTSSON (M):
          </note>
          <u who="finn_bengtsson_40fb24" xml:id="i-38d1d6220c27d55a-0" n="c92ccaad">
            <seg n="7f8449de">
              Fru talman! Jag börjar med att tacka statsrådet för ett klart
              förtydligande av vad regeringen har gjort i den fråga som interpellationen
              handlar om.
            </seg>
            <seg n="b14aa08c">
              Sedan skulle jag gärna vilja återgå till en historieskrivning
              som är något annorlunda än den som Gunvor G Ericson gör.
            </seg>
            <seg n="1f305957">
              Om vi tittar tillbaka till årsskiftet när vi fastställde budgeten
              för innevarande år hade alliansregeringen och den rödgröna exakt
              samma resurs avsatt för Försäkringskassan med det sparbeting som
              ligger på lång sikt.
            </seg>
            <seg n="bf92b9c4">
              Försäkringskassan inkom på regeringens uppdrag med en handlingsplan
              för hur man skulle lösa sin uppgift fram till 2013.
            </seg>
            <seg n="e0fdf08a">
              Den 13 april anges tilläggsbudgeten i vårpropositionen, och oppositionen
              har möjlighet att på punkten där Försäkringskassan har yrkat mer
              pengar, som jag har uppfattat det, lägga till detta i sin budget.
              Det kommer inget sådant besked.
            </seg>
            <seg n="74cb752a">
              Dagen efter fattas ett enhälligt beslut i socialförsäkringsutskottet
              om att regeringen ska återkomma med förslag som tillgodoser medborgarnas
              behov av att Försäkringskassan är tillgänglig lokalt med möjligheter
              till personliga möten och bidrar till ökad samverkan mellan statliga
              myndigheter, precis som refereras i interpellationens inledningsfras.
            </seg>
            <seg n="81720a73">
              På basis av detta beslutar regeringen den 12 maj, som det står
              utförligt i ministerns svar, att vidta åtgärder i enlighet med
              utskottets initiativ och tillkännagivande. Dessutom har regeringen
              då för avsikt att i snar närtid komma till socialförsäkringsutskottet
              och redogöra för det beslut som man har fattat.
            </seg>
            <seg n="218574c8">
              Den tidsåtgång som detta har tagit är alltså i princip en och
              en halv månad från det att handlingsplanen inkommer till dess
              att utskottet bestämmer sig för att göra ett tillkännagivande.
              Knappt en månad därefter agerar regeringen. Man kan undra vilken
              hastighet Gunvor G Ericson anser att man ska ha i en sådan viktig
              process när det gäller att skapa trygghet och säkerhet och samtidigt
              också ha en rimlig utgiftstolkning utifrån det beting som man
              enligt rambudgeten ska hantera.
            </seg>
            <seg n="db895c1d">
              Jag läser att Gunvor G Ericson har bekymrat sig för både personal
              på Försäkringskassan och Försäkringskassans kunder och klienter.
              Det har jag också gjort. I bland annat min hemstad Linköping besökte
              jag Försäkringskassans kontor både innan Gunvor G Ericson var
              där och efter att hon var där.
            </seg>
            <seg n="2a610567">
              Jag tror att det har spritt sig en viss oro genom att man felaktigt
              målar upp bilden av att både utskottet och regeringen har varit
              passiva i förhållande till Försäkringskassans beslut. Tvärtom
              vill jag säga att det har varit en mycket stor aktivitet och att
              det nu har blivit en lösning, som jag uppfattar det.
            </seg>
            <seg n="941f772b">
              Då kan man ställa motfrågan: Med vilken rätt kan man opponera
              på ett sådant sätt mot regeringen att man hos den personal som
              berörs och de kunder, klienter och medborgare som berörs av verksamheten
              på något sätt ingjuter ett slags förtvivlan och kanske till och
              med oro för att man inte känner att någonting händer när det faktiskt
              händer och dessutom har hänt och kommer att hända i så måtto att
              regeringen inte bara har tagit ett beslut i frågan, och därmed
              skickat tillbaka frågeställningen till Försäkringskassan, och
              även så att säga frusit den avveckling av de viktiga tillfällena
              till personlig service, utan också kommer till utskottet för att
              noggrant redogöra för detta i närtid?
            </seg>
            <seg n="afd282dd">
              Det är ett något oansvarigt sätt, som jag ser det, att bedriva
              oppositionspolitik när man skrämmer upp folk som redan är bekymrade
              och berörda när det faktiskt är så att denna fråga hanteras med
              synnerligen stor varsamhet inom Regeringskansliet, och Försäkringskassan
              får tillbaka frågan på sitt bord.
            </seg>
          </u>
          <note type="speaker" n="513ce8d5">
            Anf. 61 Statsrådet ULF KRISTERSSON (M):
          </note>
          <u who="unknown" xml:id="i-ee7bbf2203b09c24-24" n="b167581b">
            <seg n="daed31a4">
              Fru talman! Om vi tar ordningsfrågan först är det på följande
              sätt: När Försäkringskassan kom tillbaka med en handlingsplan
              om att komma i nivå med den budget som denna riksdag har beslutat
              om och som oppositionen inte har någon annan uppfattning om när
              det gäller volymer och ekonomi fattade regeringen strax därefter
              beslut om att ge Statskontoret ett uppdrag att se över den samlade
              statliga lokala närvaron. Regeringen ifrågasätter alltså inte
              alls Försäkringskassans rätt och skyldighet att självständigt
              fatta beslut om lokalisering om inte regeringen uttryckligen ger
              Försäkringskassan andra instruktioner. Men regeringen leder inte
              Försäkringskassan operativt. Inte ens utskottet, såvitt jag vet,
              leder Försäkringskassans geografiska arbete operativt. Regeringen
              valde i stället att ta det samlade offentliga statliga ansvaret:
              Hur ska den statliga närvaron totalt sett se ut, och, naturligtvis,
              vilka konsekvenser bör det få för regeringens eventuella synpunkter
              på Försäkringskassans agerande? Det är rimligt och logiskt. Detta
              gjorde vi i mars.
            </seg>
            <seg n="7c50d39d">
              Riksdagen bekräftade därefter precis denna ståndpunkt. Det tycker
              jag var alldeles utmärkt.
            </seg>
            <seg n="6d517322">
              Eftersom det ändå alldeles uppenbart rådde osäkerhet och florerade
              olika uppfattningar om vad Försäkringskassan avsåg att göra, trots
              att regeringen till och med efter Statskontorets uppdrag kommunicerade
              om att det från och med nu gäller att Försäkringskassan inte ensidigt
              lägger ned omfattande lokala servicekontor, utan att lägga sig
              i den dagliga driften, och eftersom det likväl rådde osäkerhet
              om vad som gällde fattade regeringen det uttryckliga beslutet
              om att ge ett uppdrag om att man skulle avvakta med detta för
              att varje tveksamhet skulle skingras.
            </seg>
            <seg n="cf587c67">
              Det är ordningen i själva ordningsfrågan.
            </seg>
            <seg n="6a28d742">
              När det sedan gäller sakfrågan tror jag att man ändå ska vara
              ärlig och säga att man ska vara noggrann när man som regering
              eller riksdag intervenerar i en stor statlig myndighets lokala
              operativa arbete och antyder att man utan pengar nota bene utan
              ett enda extra öre vill topprida en myndighetsledning och tala
              om exakt hur den ska finnas lokalt, utan att ge några anvisningar
              om vad man annars skulle göra.
            </seg>
            <seg n="c26a2975">
              Min grundläggande inställning är att framtiden i allt väsentligt
              kommer att vara mer digital när det gäller myndigheternas servicearbete
              men utan tvekan också med ett behov av ett lokalt fysiskt möte.
              Jag tror att det vore olyckligt om riksdagen och regeringen detaljstyrde
              hur detta lokala möte mellan myndigheter och medborgare ska se
              ut i annat avseende än att det ska vara rationellt. Man ska samverka,
              och man ska naturligtvis dra nytta av synergifördelarna. Det ska
              också fungera speciellt för de medborgare som har extra stora
              behov av lokala möten.
            </seg>
            <seg n="353af1a9">
              Har man sagt allt detta finns det väl en gräns för hur mycket
              man kan missförstå saker och ting i detta. Framför allt finns
              det väl en viss gräns för hur mycket man kan kräva utan att tillse
              att det finns en enda extra krona för detta omfattande arbete
              som man själv anser sig kunna utföra men som Försäkringskassan
              inte anser sig kunna utföra, alltså vad som är rimligt att begära
              utan dessa pengar.
            </seg>
          </u>
          <note type="speaker" n="015723db">
            Anf. 62 GUNVOR G ERICSON (MP):
          </note>
          <u who="gunvor_g_ericson_3187bd" xml:id="i-44f3f25464ace693-1" n="5e71c254">
            <seg n="4e218f2c">
              Fru talman! När regeringen håller utbildning för nya ledamöter
              eller för ledamöter i insynsråd lär man ut att myndigheter arbetar
              på regeringens uppdrag, så jag håller med ministern om att det
              inte är utskotten som styr. Det är regeringen och därmed ministern
              som har möjligheter att styra myndighetens uppdrag.
            </seg>
            <seg n="8f5b31f3">
              Turerna under våren när det gäller besked i riksdagen gjorde
              att Försäkringskassan ändå valde att fortsätta med planerna på
              sin nedläggning. Det har skapat en otydlighet. De här piruetterna
              är inte bra vare sig för människor som är i behov av Försäkringskassans
              tjänster eller för de anställda på servicekontor, servicecenter
              och lokalkontor.
            </seg>
            <seg n="01f74fdd">
              Jag har besökt ganska många kontor runt om i landet och då inte
              bara i Linköping utan även många andra kontor i Halmstad, Västerås,
              Skaraborg och Jönköping.
            </seg>
            <seg n="17394f37">
              En regering måste kunna ompröva tidigare budgetramar när man
              ser att verksamheten inte fungerar som det var tänkt. Här handlar
              det om en budgetram för år 2013, inte om den tilläggsbudget som
              vi snart ska besluta om här i kammaren.
            </seg>
            <seg n="f652e478">
              Regeringen visste om vad Försäkringskassan tänkte besluta att
              göra och att detta med tillgänglighet lokalt skulle dras in men
              valde att inte göra annat än att ge ett uppdrag till Statskontoret
              detta alltså trots att Försäkringskassan fortsatte med sina planer.
            </seg>
            <seg n="3d7a853c">
              Men när Miljöpartiet tillsammans med Socialdemokraterna och Vänsterpartiet
              lade fram förslag i socialförsäkringsutskottet blev det ett helt
              enigt utskott. Jag är väldigt glad, Finn Bengtsson, över att vi
              kunde enas om det.
            </seg>
            <seg n="740e4e51">
              Och när debatten om lokalkontoren och servicekontoren startade
              sade den moderate utskottsordföranden Gunnar Axén i Radio Östergötland
              att det fortfarande är möjligt att nå Försäkringskassan via telefonkundtjänsten.
              Han försvarade regeringens sparkrav på Försäkringskassan.
            </seg>
            <seg n="f2fdef94">
              Att man inte direkt när Försäkringskassan redovisade sina planer
              för regeringen poängterade behovet av tillgänglighet har skapat
              ovisshet och osäkerhet. Riksdagen tog då tag i frågan. Det blev,
              som sagt, ett enhälligt riksdagsbeslut med ett uppdrag till regeringen.
              Men det dröjde innan Försäkringskassan gjorde någonting, och myndigheten
              jobbar enligt instruktionen på regeringens uppdrag.
            </seg>
            <seg n="79fe6702">
              Så sent som den 28 april betonade statsministern under riksdagens
              frågestund i ett svar till mig att det är viktigt att vi har myndigheter
              som håller sina budgetar. Människors möjligheter till lokal service
              poängterades inte.
            </seg>
            <seg n="d5563de4">
              Sammanfattningsvis kan man fundera på om regeringens beslut och
              det svar som här redovisats betyder att det är ministerns avsikt
              att orter som skulle ha uppnått detta med servicekontoren ska
              göra det även framöver alltså inte bara det här med att man inte
              ska dra sig ur där det finns servicekontor utan också att Försäkringskassan
              nu ska gå in på de ställen där man planerat att öppna servicekontor.
              Gäller detta även mindre kommuner?
            </seg>
            <seg n="f065956a">
              Tyvärr har oron och otydligheten lett till att en del av personalen
              valt att söka andra jobb. Då måste man dra ned på verksamheten.
            </seg>
            <seg n="a8cc8067">
              Jag menar inte att ministern ska gå in och detaljstyra myndigheten
              inte alls! Däremot är det viktigt med de signaler som både vi
              här i riksdagen och regeringen ger när det gäller att lägga vikt
              vid personliga möten. I svaret står det om viss grad av fysiska
              personliga möten. Det väcker viss misstänksamhet.
            </seg>
            <seg n="59f3c8be">
              Jag hoppas att ministern kan reda ut vad ministerns ambition
              är. Ska människor ha möjlighet att göra besök hos Försäkringskassan
              utan att i förväg beställa tid? Ska man kunna gå in på Försäkringskassan
              och där få hjälp med att fylla i en blankett, eller måste man
              gå via Internet eller tidsbokningen?
            </seg>
          </u>
          <note type="speaker" n="93751bff">
            Anf. 63 FINN BENGTSSON (M):
          </note>
          <u who="finn_bengtsson_40fb24" xml:id="i-38d1d6220c27d55a-1" n="c92ccaad">
            <seg n="9026e89e">
              Fru talman! En opposition ska så klart opponera. Med detta sagt
              är det också viktigt att oppositionen tar sitt ansvar. När Gunvor
              G Ericson här talar om en tröghet i regeringens hantering som
              gör att det har skapats oro och att folk på Försäkringskassan
              möjligtvis i förtvivlan sagt upp sig måste man ställa en motfråga
              om att piska upp en stämning och om att ingenting görs, om att
              ingenting händer. Men regeringen för förtroliga samtal med Försäkringskassan,
              och vi i utskottet har också samtal med Försäkringskassan. Processtiden
              är mindre än två och en halv månad från ax till limpa.
            </seg>
            <seg n="eb97be14">
              Det är klart att interpellanten är irriterad över en sådan här
              blindgångare till interpellation som inte mynnar ut i annat än
              att problemet nu i princip är löst. Det innebär också att Försäkringskassan
              får en hemläxa att göra. Det kommer att rapporteras i den tidsordning
              som ministern i sitt svar och även i en muntlig kommentar redogjort
              för.
            </seg>
            <seg n="feaae8cb">
              Fru talman! Det är viktigt att hålla sig till verkligheten. I
              interpellationen skriver interpellanten:
            </seg>
            <seg n="7b516160">
              En avveckling av servicekontoren drabbar inte bara dem som är
              försäkrade hos Försäkringskassan. Eftersom kontoren drivs tillsammans
              med Pensionsmyndigheten och Skatteverket tvingar regeringens besparingsbeslut
              även dessa myndigheter att försämra sin service till medborgarna.
            </seg>
            <seg n="41356a54">
              Fru talman! Om det som sägs i interpellationen stämmer tvingar
              också Miljöpartiet samma myndigheter att försämra sin service
              till medborgarna. Inte på någon punkt, vare sig i årets budget
              eller i tilläggsbudgeten, finns det någon yttring från Miljöpartiet
              om att tillskjuta de medel som ska förhindra dessa besparingar
              eftersom vi är rörande överens.
            </seg>
            <seg n="2e522a0c">
              Precis som ministern här sagt är det att koka soppa på en spik
              att säga att allt ska hända utan att medel tillsätts. Dessutom
              förnekas det att processen från regeringens sida gått både rättssäkert
              och väldigt fort för att vara en mycket viktig process gentemot
              en av våra största myndigheter.
            </seg>
          </u>
          <note type="speaker" n="8a6585eb">
            Anf. 64 Statsrådet ULF KRISTERSSON (M):
          </note>
          <u who="unknown" xml:id="i-ee7bbf2203b09c24-25" n="b167581b">
            <seg n="4d05f476">
              Fru talman! För det första väljer jag att ta fasta på det vi
              uppenbart är eniga om. Försäkringskassan var otydlig i sin kommunikation
              om konsekvenserna av statskontorsuppdraget och konsekvenserna
              av påpekandet och beslutet i utskottet. Det är alldeles uppenbart,
              därav regeringens mycket uttryckliga förtydligande av vad detta
              innebär alltså ingen förändring i sak, bara det ganska självklara
              påpekandet om hur det kommer att gå till.
            </seg>
            <seg n="53e1369b">
              För det andra är det klart att en budget ska hållas. Det finns
              väl ingen seriös regering i någon seriös regeringskonstellation
              som säger: Ja, ja, kan ni inte göra det inom given budget får
              ni göra det inom en annan budget. En budget ska hållas självklart!
            </seg>
            <seg n="4480b8a8">
              För det tredje har staten ett ansvar att se till att man kan
              möta ett legitimt krav också på fysisk service runt om i Sverige.
              Men det betyder inte att vare sig regeringen eller riksdagsutskottet
              har goda skäl att gå in och detaljreglera, att reglera exakt hur
              och var det ska ske. Att det ska ske samlat, att det ska vara
              god ekonomi och god service och framför allt att det ska möta
              de lokala behoven, som kan variera, har varit regeringens utgångspunkt
              när vi gett uppdraget till Statskontoret.
            </seg>
          </u>
          <note type="speaker" n="aaba283b">
            Anf. 65 GUNVOR G ERICSON (MP):
          </note>
          <u who="gunvor_g_ericson_3187bd" xml:id="i-44f3f25464ace693-2" n="5e71c254">
            <seg n="07d79436">
              Fru talman! Det är bra att ministern poängterar att det ska finnas
              möjligheter till fysiska möten. Men ministern talar också om legitimt
              krav på fysiska möten. Vad betyder det? Dessutom har jag fortfarande
              inte fått svar på min fråga om viss grad i regeringens beslut.
            </seg>
            <seg n="122cfcc8">
              Diskussionen om möjlighet till personliga möten kan säkert grundas
              i att det finns en konflikt i att man tycker att man har en för
              liten budget.
            </seg>
            <seg n="a098a5ca">
              Försäkringskassan har gjort en mycket stor omorganisation och
              samtidigt varslat personal. Mitt uppe i omorganisationen fick
              man nya uppdrag och nya regler att ta hänsyn till när det gäller
              sjukförsäkringen, så jag har full förståelse för att kassan kan
              ha ett behov av att redovisa konsekvenserna av olika förändringar.
              I höstas när vi lade vår budget var vi överens med regeringen
              om ramen.
            </seg>
            <seg n="f4d584c9">
              Finn Bengtsson, läs gärna Miljöpartiets budget! I vårt alternativ,
              som snart ska diskuteras här i riksdagen, har vi en skrivning
              om att det behöver skjutas till medel för år 2013 när det gäller
              möjligheten till personliga möten detta för att kunna upprätthålla
              god tillgänglighet och god service. Det finns alltså med i Miljöpartiets
              budgetförslag som vi snart ska debattera.
            </seg>
            <seg n="d2053610">
              Vikten av tillgänglighet är en förutsättning för att kunna ha
              ett socialt försäkringssystem som fungerar. Det är bättre att
              redan från början fylla i en blankett rätt än att Försäkringskassan
              i efterhand ska ägna tid och pengar åt någonting som redan i början
              kunde ha blivit rätt.
            </seg>
            <seg n="75be547a">
              Jag vill fortfarande ha ett förtydligande. Vad är ministerns
              ambition när det gäller fysiska personliga möten och vad betyder
              legitimt och viss?
            </seg>
          </u>
          <note type="speaker" n="5cf8a15e">
            Anf. 66 Statsrådet ULF KRISTERSSON (M):
          </note>
          <u who="unknown" xml:id="i-ee7bbf2203b09c24-26" n="b167581b">
            <seg n="f37c29b4">
              Fru talman! Det är smickrande att jag förväntas veta precis det
              vi till och med har givit i uppdrag till människor som arbetar
              med sådana här saker att försöka klarlägga, nämligen: Hur ser
              dessa legitima, rimliga behov ut? Det är klart att jag inte vet
              det. Däremot är jag ganska övertygad om att vi sakta men säkert
              går i en riktning där mer och mer av både enkel service och rätt
              kvalificerad service sker över telefoni, e-post och webbaserade
              lösningar. Det finns rådgivning per telefon och, naturligtvis,
              fysiska möten.
            </seg>
            <seg n="ea89462f">
              Det är en helt självklar utveckling. Hade vi varit emot den hade
              vi tvingat landets samtliga deklaranter att fysiskt åka till ett
              lokalt skattekontor och överlämna sin pappersdeklaration varje
              år, för att det fysiska mötet är så viktigt. Jag säger inte detta
              för att raljera utan för att säga att många tjänster går utmärkt
              att lösa på ett annat sätt. Det är bra att teknologin hjälper
              fler människor att enkelt få kontakt med myndigheters service.
            </seg>
            <seg n="703411ea">
              Ibland är det tvärtom rent olämpligt. Jag tror att det kräver
              en ganska avancerad analys av exakt vilka grupper som på vilket
              sätt, var, när och hur ska mötas fysiskt. Hur kan vi göra de kvalificerade
              mötena med en försäkrad i en komplex situation så bra som möjligt
              och göra den enkla informationsgivningen så snabb, tillgänglig
              och digital som möjligt? Det skulle vara min amatörmässiga hypotes.
              Jag arbetar inte på dagarna med att klarlägga exakt vilka kanaler
              som är bäst lämpade för vad.
            </seg>
            <seg n="2231fc7f">
              Jag är dock övertygad om att en orsak till att svensk statsförvaltning
              ofta uppfattas som bra, proffsig, tillgänglig och serviceinriktad
              jämfört med många länder är att vi inte har väjt för att också
              använda modern teknologi i vårt möte med svenska medborgare. Den
              skutan ska vi inte vända just här.
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="bf284829">
            12 § Svar på interpellation 2010/11:343 om utvärdering av pensionssystemet
          </note>
          <note type="speaker" n="4a717fe1">
            Anf. 67 Statsrådet ULF KRISTERSSON (M):
          </note>
          <u who="unknown" xml:id="i-ee7bbf2203b09c24-27" n="b167581b">
            <seg n="32928e5d">
              Fru talman! Wiwi-Anne Johansson har frågat mig om jag är beredd
              att ta initiativ till en bred utvärdering av pensionssystemet.
            </seg>
            <seg n="722b6909">
              Pensionssystem är viktiga åtaganden, och vi ska därför ha ett
              bra pensionssystem. Det är vi överens om. Det som skiljer oss
              åt är att jag menar att vi i grunden har ett bra system som vi
              har anledning att värna om när det gäller dess grundläggande principer.
              Den synen delar fem av riksdagens partier, och vi har också en
              särskild pensionsgrupp som enligt sina direktiv har till uppgift
              att vårda systemet. Med det menas att sköta om systemet så att
              det fungerar bra och göra justeringar om så krävs.
            </seg>
            <seg n="6351a1bb">
              Pensionssystem är emellertid mycket långsiktiga åtaganden där
              förtroendet är viktigt. En viktig egenskap är därför stabila spelregler
              så att även dagens unga kan känna sig trygga med att vi har ett
              pensionssystem som fungerar även när de en dag lämnar arbetslivet.
              Vi behöver därför vara mycket varsamma med förändringar. Det tar
              tid att bygga förtroende, och en stabil politisk enighet är en
              bra grund.
            </seg>
            <seg n="b4153288">
              Pensionssystemet utlovar inte en viss procentsats i pension helt
              enkelt för att det inte ansvarsfullt går att utlova det utan att
              riskera att skjuta en skuld till kommande generationer. Det som
              utlovas är en pension som motsvarar vad man betalat in i avgifter
              fördelat på en förväntad livslängd. Vi lever allt längre, och
              ökningstakten är snabbare än vad vi tidigare trott. Under det
              senaste året har medellivslängden ökat med 42 dagar. Det är trevliga
              besked, men pensionen måste då också räcka längre, vilket innebär
              att det blir en lägre årlig pension.
            </seg>
            <seg n="3d8cda4d">
              Pensionssystemet klarar detta, men det blir på sikt ett problem
              för både individ och samhälle. Vi har därför nyligen tillsatt
              en utredning inte bara för att se över de pensionsrelaterade åldrarna
              utan också för att analysera möjligheterna för ett längre arbetsliv
              och därmed en möjlighet för fler att förbättra sin pension. Det
              är en del av det vi menar med vård av det svenska pensionssystemet:
              att värna om att de grundläggande principerna ligger fast men
              också att löpande följa upp hur det fungerar.
            </seg>
          </u>
          <note type="speaker" n="99637433">
            Anf. 68 WIWI-ANNE JOHANSSON (V):
          </note>
          <u who="wiwi-anne_johansson_62bfaf" xml:id="i-2c3640af5e29e568-0" n="d890300a" next="i-57a0c5397013b4e0-0">
            <seg n="6f24f52f">
              Fru talman! Som vi brukar säga i oppositionen: Jag tackar för
              svaret, men jag är inte så nöjd med innehållet. Detta var i alla
              fall ett svar i vilket man kunde tydligt utläsa att det inte kommer
              att bli någon bred utvärdering av pensionssystemet där bland annat
              pensionärsorganisationer och till exempel LO och deras rapport
              Pensionsreformen i halvtid kommer att utgöra något underlag. Det
              beklagar jag.
            </seg>
            <seg n="7075f5cf">
              I dag uppvaktades vi på socialförsäkringsutskottet av företrädare
              för sex olika pensionärsorganisationer. Deras rapport, som nyligen
              presenterades med titeln Pensionssystemet, blev det som tänkt?,
              visar att nej, det blev det inte.
            </seg>
            <seg n="6be16e3c">
              Pensionärsorganisationerna pekar på AP-fondens höga administrationskostnader,
              att premiepensionssystemet är för dyrt, att det är för dålig avkastning,
              att det är för stor risk utan garantier och att det är svåröverskådligt
              med över 800 fonder att välja på. Intresset hos oss att ägna oss
              åt fonderna är väldigt litet; bara 2 procent av oss ägnar oss
              åt dem utan hjälp av fondförvaltare, och det är de som gynnas
              mest av att förvalta fonderna. Det är inte pensionärerna, vare
              sig i dag eller i morgon.
            </seg>
            <seg n="ae3cef28">
              Enligt pensionärsorganisationerna bör AP-fonden stärkas och PPM-avgifterna
              överföras till inkomstpensioner. Då kan också den automatiska
              balanseringen avskaffas. Den brukar också kallas bromsen eller
              backen eftersom pensionerna backar i värde. I Vänsterpartiet delar
              vi i huvudsak dessa synpunkter och tycker att det finns mycket
              goda skäl att tillsätta en verkligt parlamentarisk utredning för
              att se över de brister vi alla nog bör vara medvetna om finns.
            </seg>
            <seg n="1c27b845">
              Fru talman! Inte heller LO litar på systemet. Det sade i alla
              fall LO:s ordförande när LO presenterade sin rapport om pensionssystemet
              i mitten av februari. Bakgrunden är att det som förespeglades
              när det nya systemet sjösattes inte alls stämmer med den verklighet
              vi har i dag. Den underfinansierade inkomstpensionen ger nu för
              en industriarbetare 54 procent av slutlönen, mot i diskussionerna
              utlovade 62 procent. LO var då och är också nu motståndare till
              det osäkra PPM-systemet. Det är dyrt, och det är dåligt för pensionärerna.
            </seg>
            <seg n="7cb1ded7">
              Ministern säger att pensionssystemet inte utlovar en viss procentsats
              i pension. Nej, det står kanske inte så i skrift, men jag undrar
              om inte ministern ser något problem med att det är färre och färre
              som får mindre och mindre i ålderspension jämfört med dem som
              arbetar och får lön, både i dag och i framtiden. Det är nämligen
              inte självklart att det måste vara så.
            </seg>
            <seg n="c39fca1d">
              I Norge och Finland har man en klart bättre prognos. Det såg
              bättre ut där 2007 än det gjorde i Sverige, och prognosen för
              hur det ska se ut 2017 är mycket bättre. Det visar Ålderspensionssystemet
              i Norden; det är deras beräkningar. I Norge kommer man att få
              69 procent och i Finland 63 procent av genomsnittslönen 2017.
              I Sverige har vi alltså krupit ned till 54 procent.
            </seg>
            <seg n="a707d1fc">
              Sex pensionärsorganisationer och LO är alltså väldigt missnöjda
              med hur det fungerar, och det är en massa hål som regeringen nu
              genom pensionsgruppen där bara fem av riksdagens partier finns
              företrädda sitter och diskuterar. De ska täppa till den sil som
              läcker. Jag undrar: Varför är det så svårt att tänka sig att tillsätta
              en utvärdering? Med det inte sagt att vi ska göra om hela systemet,
              men vi vill ha en grundlig utvärdering som är verkligt parlamentarisk
              och där man tar hänsyn till pensionärsorganisationer och fackliga
              organisationer, bland annat LO.
            </seg>
          </u>
          <note n="7a1dcab9">
            Ajournering
          </note>
          <note n="38e3971d">
            Kammaren beslutade kl. 15.58 på förslag av förste vice talmannen
            att ajournera förhandlingarna till kl. 18.00.
          </note>
          <u who="wiwi-anne_johansson_62bfaf" xml:id="i-57a0c5397013b4e0-0" n="d890300a" prev="i-2c3640af5e29e568-0">
            <seg n="9282239c">
              Återupptagna förhandlingar
            </seg>
          </u>
          <note n="ee12c77e">
            Förhandlingarna återupptogs kl. 18.00.
          </note>
          <note n="20752211">
            12 § (forts.) Svar på interpellation 2010/11:343 om utvärdering
            av pensionssystemet
          </note>
          <note type="speaker" n="06cfb7d7">
            Anf. 69 FINN BENGTSSON (M):
          </note>
          <u who="finn_bengtsson_40fb24" xml:id="i-38d1d6220c27d55a-2" n="c92ccaad">
            <seg n="d54f2b4b">
              Herr talman! Det här är en intressant interpellation från ett
              av de partier som står utanför fempartiöverenskommelsen om pensionssystemets
              förändring sedan en bra tid tillbaka. Jag tackar för den. Jag
              tackar också för det svar som avgivits av det ansvariga statsrådet
              socialförsäkringsminister Ulf Kristersson som förtydligar hur
              man ser på den pensionsöverenskommelse som fem partier i denna
              kammare står bakom.
            </seg>
            <seg n="e80eb747">
              Interpellationen är intressant, herr talman, även av den anledningen
              att den berör ett viktigt område där man ska värna pensionärernas
              goda villkor och samtidigt ha ett ansvar för att det finns en
              budget och en ekonomi bakom det som man utfäster att man vill
              uppnå.
            </seg>
            <seg n="a2aa1cb1">
              Låt oss till att börja med konstatera att vi har den glädjande
              situationen att man prognostiserat att vartannat barn som föds
              i Sverige i dag kommer att uppleva sin hundraårsdag. Med detta
              sagt står vi naturligtvis inför väldiga utmaningar beträffande
              hur dessa i dag unga människor, när de uppnår den imponerande
              åldern i så stor mängd, kommer att kunna tillgodogöra sig den
              välfärd som vi vill skapa inom ramen för socialpolitiken i vid
              mening. Det inbegriper givetvis pensionerna, men också sjukvård,
              sjukförsäkringar och annat som man alltmer är i behov av ju äldre
              man blir. Då måste det finnas en ansvarsfull politik, en ekonomisk
              politik som kan backa upp det hela.
            </seg>
            <seg n="ccb1944d">
              Det är här jag tycker att jag ser en diskrepans mellan de önskemål
              som lyfts fram av interpellanten om att man ska göra det bättre,
              starkare och så vidare för pensionärerna och att i grunden vara
              skeptisk till den pensionsöverenskommelse som fem partier i denna
              kammare står bakom. Den överenskommelsen har framkommit eftersom
              man velat ta ansvar för att det ska finnas resurser till den åldrande
              befolkningen, att den ska kunna utnyttja sin pension på ett bra
              sätt, och för att detta system inte så att säga ska drabbas av
              konkurs.
            </seg>
            <seg n="d943699e">
              Därför känns detta, herr talman, förvånande när jag ska försöka
              lägga ihop Wiwi-Anne Johanssons hemvist i vänsterideologierna
              som aldrig någonsin har förstått att marknadsekonomin är överlägsen
              när det gäller att garantera just ekonomiska resurser. Det har
              visat sig världen över att det är så man bäst skapar resurser.
              Man kan naturligtvis utfästa att pensionerna bör stärkas på vänsterideologisk
              grund och då samtidigt säga att vi när det gäller sjukförsäkringen
              ska låta den hamna i de väldiga utgiftstak vi hade och som gjorde
              att reformeringen av sjukförsäkringen var helt nödvändig. Om vi
              tittar på sjukvårdssidan ser vi att Vänsterpartiet är det parti
              som tycker att i princip all sjukvård ska bedrivas i offentlig
              regi. Det har visat sig vara ineffektivt. Det har inneburit en
              kostsam och ineffektiv process i de samhällen som haft den typen
              av sjukvård.
            </seg>
            <seg n="445f0fc3">
              Frågan hänger lite grann i luften vad beträffar hur interpellanten
              tänker sig att för dagens och morgondagens pensionärer kunna hitta
              en finansiering inom ramen för någon form av trovärdigt vänsterbudgetförslag,
              en på alla sätt behjärtansvärd tanke, som ska backa upp att detta
              går att genomföra. Därför kvarstår frågan.
            </seg>
            <seg n="f83269da">
              När man läser statsrådets svar tycker jag att det visar på övervägandet
              och balansen mellan att ha denna ekonomi och att inte ha den samt
              på att göra det trovärdigt att pensionärerna i framtiden får det
              tillräckligt bra. Om vi jämför detta med Vänsterpartiets förslag,
              att alla ska få det bättre, fattas svaret på frågan hur detta
              tryggt och trovärdigt ska finansieras i många decennier framöver.
            </seg>
          </u>
          <note type="speaker" n="4e2a10fc">
            Anf. 70 Statsrådet ULF KRISTERSSON (M):
          </note>
          <u who="unknown" xml:id="i-ee7bbf2203b09c24-28" n="b167581b">
            <seg n="3664c014">
              Herr talman! Jag har läst den rapport som interpellanten tog
              upp i sitt första inlägg, och jag har träffat företrädare för
              nästan alla de organisationer som står bakom rapporten. Jag har
              också läst LO:s som jag tycker mycket intressanta rapport om pensionssystemet
              i halvtid, som de uttrycker det.
            </seg>
            <seg n="1a66b38b">
              Till del tycker jag att det är precis rätt frågor som ställs
              i dessa rapporter. Det är processer som är stora och viktiga och,
              vågar jag påstå utan att vara hundraprocentigt säker, väl täcks
              av just de översyner och utredningar som har aviserats och till
              och med redan startats inom Pensionsgruppen. Vi talar om AP-fondernas
              ställning, om organisation, om den finansiella ställningen i hela
              pensionssystemet. Och vi talar om den enskilt kanske största frågan,
              nämligen alla åldersgränser inom hela pensionssystemet med sikte
              på det som Finn Bengtsson var inne på.
            </seg>
            <seg n="90617221">
              Vi talar också om arbetsmiljöfrågan för de människor som fortfarande
              tvingas lämna arbetslivet innan de uppnått någon pensionsålder
              över huvud taget. Dessutom talar vi om den mest uppmärksammade
              men alls inte största frågan, det vill säga funktionaliteten i
              premiepensionssystemet med massbyten och sådant. Allt detta är
              nu, eller håller på att bli, föremål för formaliserade utvärderingar,
              analyser och utredningar inom ramen för Pensionsgruppens arbete.
            </seg>
            <seg n="3dad6cf3">
              Annat i dessa rapporter, framför allt i pensionärsorganisationernas
              rapport, är inte föremål för någon prövning av det enkla skälet
              att det ifrågasätter hela pensionsöverenskommelsen. Att bryta
              ut delar och föreslå sådant som man en gång uttryckligen kommit
              överens om i samband med pensionsöverenskommelsen är inte aktuellt,
              alltså att nu säga att vi river upp överenskommelsen och börjar
              om från början. Det har vi varit mycket tydliga med.
            </seg>
            <seg n="25db8c28">
              Det grundläggande värdet i att ha en överenskommelse är oerhört
              starkt. Både för omvärlden, det vill säga för människor som ännu
              inte ens är i närheten av pensionsålder, och för det politiska
              systemets trovärdighet är det mycket viktigt att vi säger att
              vi står upp för ingångna överenskommelser, vårdar dem, står bakom
              dem och respekterar spelreglerna. Den som nu föreslår att vi ska
              riva upp fundamentala delar av pensionsöverenskommelsen att inbetalda
              avgifter genererar rätt till framtida utbetalningar, att vi har
              en blandning av fördelningssystem och premiepension kommer inte
              att kunna vinna gehör.
            </seg>
            <seg n="28b3abd3">
              Man kan göra valet att som Vänsterpartiet stå utanför överenskommelsen.
              Att man inte är med i Pensionsgruppen som formaliserat har till
              uppgift att vårda den rätt unika överenskommelsen är ingenting
              konstigt. Jag uppfattar också av interpellantens resonemang att
              det inte var aktuellt att ändra tidigare ställningstagande, att
              pensionsöverenskommelsen i grund och botten står för någonting
              som interpellanten inte gillar.
            </seg>
            <seg n="a5e20a02">
              Grunden för pensionsöverenskommelsen ligger fast. Spelreglerna
              är tydliga. Allting är ändringsbart inom ramen för den gemensamma
              överenskommelsen, och Pensionsgruppens uttryckliga uppdrag är
              att vårda, följa, följa upp. Precis det sysslar vi med, tycker
              jag, i betydande samstämmighet ibland med olika grundläggande
              åsikter men med en gemensam ståndpunkt att överenskommelsen ska
              vårdas och att vi har mycket att göra inom ramen för överenskommelsen.
            </seg>
          </u>
          <note type="speaker" n="05aaa273">
            Anf. 71 WIWI-ANNE JOHANSSON (V):
          </note>
          <u who="wiwi-anne_johansson_62bfaf" xml:id="i-eb7399c89f4ac207-0" n="d890300a">
            <seg n="9d535783">
              Herr talman! Det är intressant att höra det som sägs. Eftersom
              vi inte var med på pensionsöverenskommelsen det fanns delar i
              den som vi inte kunde ställa upp på känns det lite grann som om
              man inte får tala om fenomenet, alltså hur våra pensioner ser
              ut. I min interpellation skriver jag inte, och jag sade det inte
              heller i mitt tidigare inlägg, att vi vill riva upp hela pensionsöverenskommelsen,
              att vi vill starta en utredning om hur en ny pensionsöverenskommelse
              skulle kunna se ut.
            </seg>
            <seg n="f7ca0158">
              Det jag skriver och det vi tycker, och där har vi alla sex pensionärsorganisationer
              bakom oss liksom bland annat flera fackförbund, är att man borde
              göra en ordentlig genomlysning, det vill säga en utvärdering av
              det pensionssystem som vi har i dag. Jag har inte sagt att vi
              vill att det ska vara på just det här sättet, och jag tror faktiskt
              att det är en krångligare materia än att vi kan stå här och låtsas
              förhandla om vilka bitar vi vill ha med och inte. Det är ingen
              hemlighet, som jag sade tidigare, att man inte är nöjd med utvecklingen.
            </seg>
            <seg n="5b42ae99">
              Att då Pensionsgruppen sitter i sina rum och diskuterar AP-fonderna,
              premiepensionssystemet och alltihop är en sak. Men vad vi vill
              ha, och vad flera med oss vill ha, är en bred genomlysning, en
              riktig utvärdering, så att man får i gång en ordentlig diskussion
              kring pensionssystemet, som vi tyvärr inte får de unga att intressera
              sig för. Det tycker jag skulle vara värt att titta på.
            </seg>
            <seg n="90422f0f">
              Vi stämmer inte överens med LO till alla delar, till exempel.
              Jag tycker att man skulle kunna titta på livsinkomstprincipen.
              Det är bara ett medskick, som jag vet inte hamnar i god jord.
              Men unga kommer in på arbetsmarknaden allt senare, eftersom arbetslösheten
              för ungdomar är skyhög. Om man då ska ha 40 år som bas för hur
              man ska räkna pensionerna är det få som kommer att kunna uppnå
              det. Det ser inte särskilt ljust ut.
            </seg>
            <seg n="92f79f31">
              Man ser att våra ålderspensioner inte står sig i jämförelser.
              Nu vet jag att vi inte ska prata procentsatser, men i jämförelse
              med till exempel Norge och Finland ser utvecklingen sämre ut för
              de svenska ålderspensionärerna. Där hamnar man på 54 procent av
              genomsnittslönen år 2017, medan man i Norge hamnar på 69 och i
              Finland på 63 procent. Sådant gör naturligtvis att pensionärsorganisationer
              reagerar. Det vore väldigt bra om 80-talister, 90-talister och
              andra också förstod att man kommer att komma dit.
            </seg>
            <seg n="d4faa898">
              Finn Bengtsson sade att varannan som föds i dag blir 100 år.
              Vi får väl hoppas att inte alla blir sjuka på pensionsdagen, men
              det är klart att det är fler som ska ha pension. Det är klart
              att man måste titta över det. Men framför allt måste man väl se
              till att fler kan arbeta till nuvarande pensionstid.
            </seg>
            <seg n="38336db5">
              LO-arbetare, till exempel, pensionerar sig ofta strax efter 60,
              om de håller så länge. LO-kvinnorna går ofta i förtid. En stor
              grupp går i förtidspension redan i 5055-årsåldern. De är utslitna.
              Sådana delar måste man också titta på. Jag förstår inte vad det
              är som är så svårt med en utvärdering.
            </seg>
          </u>
          <note type="speaker" n="0e4002bd">
            Anf. 72 FINN BENGTSSON (M):
          </note>
          <u who="finn_bengtsson_40fb24" xml:id="i-38d1d6220c27d55a-3" n="c92ccaad">
            <seg n="9621541d">
              Herr talman! Wiwi-Anne Johansson nämner många bra honnörsord
              i sin interpellation. Här skrivs att solidaritet mellan generationerna
              bör vara en utgångspunkt för ett stabilt pensionssystem. Lite
              längre ned talar interpellanten om att dagens system skulle vara
              underfinansierat. Det ligger väl underförstått att Vänsterpartiet
              tänker sig någon lösning som på något sätt skapar ett stabilt
              pensionssystem och har en bättre finansiering. Det var därför
              som jag i mitt förra inlägg ställde en fråga. På alla andra utgiftsområden
              ligger Vänsterpartiet i topp vad det gäller utgifter. Frågan är
              då hur man ska kunna hitta fram till en tryggare lösning än det
              system som nu påstås vara underfinansierat.
            </seg>
            <seg n="99df3afb">
              Det är viktigt, herr talman, att slå fast att det svenska pensionssystemet
              bygger på att det är den generation som nu arbetar som betalar
              in lejonparten av det som utfaller som pensioner till dem som
              är pensionärer, och så är det tänkt att fortsätta. Några andra
              förslag har jag i alla fall inte hört.
            </seg>
            <seg n="23d03bd6">
              Detta innebär att det är väldigt viktigt att ha en arbetslinje,
              att trygga att människor arbetar. Det var därför jag kommenterade
              detta. Med det sjukförsäkringsförslag som Vänsterpartiet har är
              det egentligen en återgång till ett massutanförskap där man inte
              är med och bidrar till pensionsutvecklingen.
            </seg>
            <seg n="591ef603">
              Då kan man raljera kring PPM-systemet och säga att det är en
              dålig avkastning och så vidare. Den typen av förvaltning är fortfarande
              långsiktigt ofta väldigt vinstgivande, om man ser det över långa
              konjunkturcykler som det handlar om när det gäller att bygga upp
              pensionssystem.
            </seg>
            <seg n="a8daa1bd">
              Dessutom är det lite förvånande, som jag sade, med alla andra
              utgifter som Vänsterpartiet föreslår, inte minst på områden som
              sjukförsäkringen och sjukvården, där man också tänker sig att
              återgå till en gammal ineffektiv modell som har provats i samhällen.
              Där har de inte haft den mest effektiva vården. Man är kanske
              inte heller beredd att titta över pensionsåldern trots det faktum
              att vi nu har en åldrande befolkning som lever längre. Det är
              en ekvation som jag har svårt att få att gå ihop.
            </seg>
          </u>
          <note type="speaker" n="a41e9933">
            Anf. 73 Statsrådet ULF KRISTERSSON (M):
          </note>
          <u who="unknown" xml:id="i-ee7bbf2203b09c24-29" n="b167581b">
            <seg n="348123e7">
              Herr talman! Jag tycker att det slås in lite öppna dörrar. För
              en del av de saker interpellanten efterlyser är precis, bokstavligt
              talat, de saker som det nu pågår rätt intensiva analyser kring.
            </seg>
            <seg n="5e7e6ed8">
              För bara några månader sedan tog jag personligen initiativ till
              precis detta med åldersfrågan, kopplat till arbetsmiljöfrågan,
              det vill säga: Hur kan alla åldrar förflyttas en bit uppåt i takt
              med ökad medellivslängd det gäller även dem som lämnar i en sådan
              tid att de inte ens kommer i närheten av pensionsåldern? Det är
              en fundamental del om man har ett pensionssystem som är ekonomiskt
              stabilt för statsmakterna också.
            </seg>
            <seg n="643d8f6c">
              Självklart diskuterar jag mer än gärna dessa frågor. Jag tycker
              att det i grund och botten är mycket bra om vi diskuterar pensionsfrågor
              mer. Pensionsgruppen har ett mycket formaliserat uppdrag att vårda
              pensionsöverenskommelsen, ingenting annat än så. Ju vitalare diskussion
              vi har i pensionfrågor, desto bättre tycker jag att det är. Det
              är bra att det debatteras. Jag tycker att det är bra att pensionärsorganisationer
              gör det. Det är bra att fackliga organisationer gör det. Det är
              bra att arbetsgivarorganisationer gör det. Det är för lite diskussion,
              totalt sett, om en så fundamental del av svensk välfärdspolitik.
            </seg>
            <seg n="18fbeb39">
              Personligen tycker jag att det är för mycket fokus på de rosa
              sidornas pensionsfrågor, som en finansmarknadsfrågeställning,
              och för lite på frågor om pensioner som ett långsiktigt stabilt
              välfärdsåtagande. Det är nämligen i den egenskapen som vi just
              nu väcker mest internationellt intresse. Ganska många länder som
              har betydligt vidlyftigare löften om framtida andel av inkomsten
              ifrågasätts i dag, medan våra mer sparsmakade och realistiska
              föreställningar om långsiktiga spelregler ofta uppfattas som väldigt
              genomtänkta. Det betyder inte att vi är felfria.
            </seg>
            <seg n="6e0866fb">
              Det här är inte på något sätt något trolleri, utan det finns
              en fundamental fråga som alla har skäl att ställa sig inom ramen
              för att det är den egna livsinkomsten som ytterst avgör hur mycket
              pensionsrättigheter man får på sluttampen. Hur mycket vill man
              behålla nu för konsumtion? Hur mycket vill man sätta av för framtida
              pension? En del av det kan vara lagstadgat och tvingande. Annat
              kan man göra individuellt, frivilligt och med helt olika bedömningar
              bakom. Det är det vi pratar om i dag.
            </seg>
            <seg n="2db8e746">
              Jag har full respekt för den som tycker att vi borde gå från
              18,5 procent till 25 procent. Jag delar inte den ståndpunkten.
              Den som vill, individuellt, kan göra den sortens avsättningar
              själv. Den grundläggande idén är att vi måste enas om ett basalt
              nationellt åtagande som gäller lika för alla, och det ligger just
              nu på 18,5 procent. Men det är inte skrivet i sten. Det kan mycket
              väl diskuteras. Men det är fortfarande en fråga om att ta från
              dagens konsumtionsutrymme, dagens disponibla inkomster, och i
              stället sätta av för framtida pensioner. Det är en mycket öppen
              fråga.
            </seg>
            <seg n="f8ffa4c8">
              Allra sist tycker jag att man ska minnas en sak när vi pratar
              om allmän pension. Jag tror att vi i politiken ibland tenderar
              att överskatta oss själva en smula. Pension är bokstavligt talat
              ett tredelat ansvar. Det är den allmänna pensionen. Det är för
              90 procent av svenska medarbetare avtalspension, en ganska viktig
              och växande del. Och det är för ganska många också en privat pension.
              Det finns ett gemensamt regelverk, men i grund och botten är det
              den enskilda, staten och arbetsmarknadens parter som äger hela
              pensionssystemet. Tänker man bort en part skapar man därför en
              sned bild av det samlade pensionsåtagandet. Därför är transparensen
              viktig. Det handlar om att veta vad det är vi ger oss in på. Ska
              människor ha en realistisk chans att fatta beslut om framtida
              sparande och hur länge de ska arbeta heltid eller deltid måste
              de naturligtvis ha full koll på vilka pensionstillgodohavanden
              de har arbetat upp och vad de genererar i framtida pension. Där
              finns det mycket mer att göra. Därför har jag varit ivrig att
              säga att det orangea kuvertet var en bra början, på den tiden.
              Det räcker absolut inte nu längre.
            </seg>
          </u>
          <note type="speaker" n="c80b4098">
            Anf. 74 WIWI-ANNE JOHANSSON (V):
          </note>
          <u who="wiwi-anne_johansson_62bfaf" xml:id="i-eb7399c89f4ac207-1" n="d890300a">
            <seg n="f9b6f041">
              Herr talman! Det är nästan lite komiskt när ministern säger att
              man måste ha full koll på vilken pension man får. Om det är någonting
              som man inte har i dag är det full koll på vilken pension man
              har, för man spelar liksom roulett med delar av sin kommande pension.
            </seg>
            <seg n="36e0bada">
              Det är en av de delar som vi kritiserar pensionärsorganisationer
              och andra gör det också. Det handlar alltså om de pengar som bara
              2 procent av oss placerar. Resten, som låter bli, låter fondförvaltare
              göra det. Det är alltså lite knepigt att säga att man har full
              koll och att man kan skaffa sig full koll. Nej, man kan inte skaffa
              sig full koll när man ska spela med delar av sina pensionspengar
              på börsen och hoppas att det går uppåt. Men det kan lika gärna
              gå nedåt.
            </seg>
            <seg n="aedfa974">
              Jag vet inte riktigt vad ministern menar med att det ska vara
              lika för alla. Jag tror att jag förstår att det är livsinkomstprincipen.
            </seg>
            <seg n="79cc3275">
              Tyvärr är det inte lika för alla. Det är inte lika för kvinnor
              och män i dag, även om vi som är här gärna skulle önska att det
              vore så. Därför är livsinkomstprincipen en svårighet för att man
              ska kunna få solidariska pensioner.
            </seg>
            <seg n="ada80412">
              Finn Bengtsson säger att vi har föreslagit utgifter här och utgifter
              där och bara vill tillbaka till det gamla. Jag har i min interpellation
              inte föreslagit en enda skarp åtgärd. Jag har däremot föreslagit
              en utvärdering av det nuvarande pensionssystemet. Nåväl, en utvärdering
              ska människor jobba med, så det är klart att det blir utgifter.
              Men jag förstår att det inte var det som Finn Bengtsson menade.
              Jag bara beklagar att vi inte kan få en parlamentarisk utvärdering
              där vi har full insyn i stället för en liten grupp som sitter
              och gruppar för sig själv.
            </seg>
          </u>
          <note type="speaker" n="d4c79d29">
            Anf. 75 Statsrådet ULF KRISTERSSON (M):
          </note>
          <u who="unknown" xml:id="i-e92c29328a5f5471-1" n="b167581b">
            <seg n="135b8b4c">
              Herr talman! Jag vet inte om det är så stor idé, ärligt talat.
              Ni är emot hela det nuvarande pensionssystemet; det framgår. Ni
              tycker inte om fonderade inslag; det framgår. Ni är missnöjda
              med att ni inte får bestämma hur vi som gjorde överenskommelsen
              utvecklar den. Ja, så är det. Jag tänker inte ändra på den saken.
              Jag tycker att du slår in helt öppna dörrar i de seriösa frågor
              du tar upp. Tydligheten, transparensen, kunskaperna allt detta
              är precis den sortens frågor som vi de senaste månaderna har lyft
              fram för att vi tycker att det inte räcker.
            </seg>
            <seg n="cfe49f9c">
              För 15 år sedan var det orangea kuvertet en unik insats. Staten
              tydliggjorde den enskildes upparbetade pensionsrättigheter. I
              dag har det blivit en årlig påminnelse om att man inte vet tillräckligt
              mycket om vilken pension man kommer att få i framtiden. Så kan
              vi inte ha det. Det är därför vi arbetar med att se till att alla
              pensionsinstitut för privat pension, avtalspension och allmän
              pension går in på samma ställe och att vi gör allt vi kan för
              att tillgodose att var och en ska få full tillgång till information
              om sina egna pensionstillgodohavanden. Det vore världsunikt i
              så fall, men det är nödvändigt i ett läge där vi menar att var
              och en har ett väsentligt eget ansvar att ta för sin framtida
              pension.
            </seg>
            <seg n="7c249ac4">
              Men det här är bara meningsfulla synpunkter om man i grund och
              botten menar att vi ska ha ett pensionssystem av ungefär det slag
              vi har. Om man egentligen vill gå tillbaka till ett gammaldags
              fördelningssystem som bara bygger på förmånsbaserade rättigheter
              har det ingen betydelse. Då kan man bara taxera ut den pension
              man vill ha för den generation som är aktuell. Det fanns goda
              skäl för oss att överge det systemet. Och det fanns säkert goda
              skäl för er att inte vilja vara med i den överenskommelsen.
            </seg>
          </u>
          <note n="918f6aad">
            Överläggningen var härmed avslutad.
          </note>
          <note n="09a14151">
            13 § Hänvisning av ärenden till utskott
          </note>
          <note n="b8321148">
            Föredrogs och hänvisades
          </note>
          <note n="97d037fb">
            14 § Förnyad bordläggning
          </note>
          <note n="7b226dbb">
            Föredrogs och bordlades åter
          </note>
          <note n="0b14c740">
            15 § Anmälan om inkommen faktapromemoria om förslag från Europeiska
            kommissionen
          </note>
          <note n="01fdb9f0">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-8ee12dffa2d2ba17-1" n="b167581b">
            <seg n="a1789868">
              KOM(2011)164
            </seg>
          </u>
          <note n="c554dadd">
            16 § Bordläggning
          </note>
          <note n="c58facb6">
            Anmäldes och bordlades
          </note>
          <note n="524bd3b3">
            17 § Anmälan om interpellationer
          </note>
          <note n="1bfb2600">
            Anmäldes att följande interpellationer framställts
          </note>
          <note n="804fdc8c">
            den 13 maj
          </note>
          <note n="5fea1dfd">
            Marie Nordén
          </note>
          <note n="5fea1dfd">
            Marie Nordén
          </note>
          <note n="5fea1dfd">
            Marie Nordén
          </note>
          <note n="8b8c5769">
            Isak From
          </note>
          <note n="8b8c5769">
            Isak From
          </note>
          <note n="0518910b">
            den 16 maj
          </note>
          <note n="88d06350">
            Maria Stenberg
          </note>
          <note n="88d06350">
            Maria Stenberg
          </note>
          <note n="c7d2f09f">
            Åsa Romson
          </note>
          <note n="07103882">
            Jonas Sjöstedt
          </note>
          <note n="e5c842a6">
            Interpellationer inkomna den 13 maj redovisas i bilaga som fogats
            till riksdagens snabbprotokoll tisdagen den 17 maj.
          </note>
          <note n="a21d2580">
            Interpellationer inkomna den 16 maj redovisas i bilaga som fogats
            till riksdagens snabbprotokoll tisdagen den 31 maj.
          </note>
          <note n="46f0f6fc">
            18 § Anmälan om frågor för skriftliga svar
          </note>
          <note n="b144f510">
            Anmäldes att följande frågor för skriftliga svar framställts
          </note>
          <note n="804fdc8c">
            den 13 maj
          </note>
          <note n="e860a060">
            Mattias Jonsson
          </note>
          <note n="8b8c5769">
            Isak From
          </note>
          <note n="0518910b">
            den 16 maj
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="3af3bdd9">
            Per Åsling
          </note>
          <note n="0f7d80f6">
            Lena Hallengren
          </note>
          <note n="d286e774">
            den 17 maj
          </note>
          <note n="fc410107">
            Roger Haddad
          </note>
          <note n="d1fca3ac">
            Frågor inkomna den 13 maj redovisas i bilaga som fogats till
            riksdagens snabbprotokoll tisdagen den 17 maj.
          </note>
          <note n="8c47e496">
            Övriga frågor redovisas i bilaga som fogats till riksdagens snabbprotokoll
            tisdagen den 31 maj.
          </note>
          <note n="fc6a9a5a">
            19 § Anmälan om skriftliga svar på frågor
          </note>
          <note n="869cee87">
            Anmäldes att skriftliga svar på följande frågor inkommit
          </note>
          <note n="804fdc8c">
            den 13 maj
          </note>
          <note n="7f1e39ad">
            Jacob Johnson
          </note>
          <note n="d77fc238">
            Hans Backman
          </note>
          <note n="7eca30a4">
            Krister Örnfjäder
          </note>
          <note n="0518910b">
            den 16 maj
          </note>
          <note n="713a66bb">
            Peter Hultqvist
          </note>
          <note n="cca74bec">
            Abir Al-Sahlani
          </note>
          <note n="d286e774">
            den 17 maj
          </note>
          <note n="627fb2e1">
            Laila Olsen
          </note>
          <note n="800f74f6">
            Svaren redovisas i bilaga som fogats till riksdagens snabbprotokoll
            tisdagen den 31 maj.
          </note>
          <note n="c0a82cd8">
            20 § Kammaren åtskildes kl. 18.23.
          </note>
          <note n="19ab3307">
            Förhandlingarna leddes
          </note>
          <note n="226be9bd">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
